---
title: Capitolo 152
pubDate: 2025-03-12T09:08:35.659Z
tags:
    - overgeared
---


La fucina nel Villaggio Bairan era molto buona. Fino alla comparsa di Khan, il fabbro che si trovava lì era il migliore del nord. Ma il suo discepolo, Smith, non era altrettanto talentuoso. Smith aveva 66 anni. Lavorava come fabbro da 50 anni ma era rimasto un principiante.


“Oh cielo, l’equipaggiamento per il farming (1), realizzato dal Signor Smith, si è distrutto così velocemente?”


“Dovrò andare in un altro villaggio per comprare un equipaggiamento da farming.”


“Zio Smith sarebbe dovuto diventare un minatore.”


“Ahah, vero. Con la piccozza è bravo tanto quanto un minatore.”


Viveva nella zona da alcuni decenni, ma le persone sparlavano ancora di lui. E i viaggiatori?


“Dannazione, il Villaggio Bairan è buono ma il fabbro fa schifo. Non riesco ad ottenere nulla di decente da quella fucina.”


“I terreni di caccia qui sono per livelli elevati, ma perché il fabbro è così scarso? Dannazione!”


“Ma non era bravo nel creare le Frecce di Jaffa? Anche il prezzo è basso. Non sono male per combattere.”


“È quel ‘non male’ il problema.”


Era così, ogni giorno, da anni. Smith veniva biasimato per la sua incompetenza. Non importava quanto ci provasse, era inutile. Riportò alla mente gli insegnamenti del suo mentore e si allenò costantemente, ogni giorno, nel controllo del fuoco e del ferro, ma le sue abilità non aumentarono. Sembrava come se una strega lo avesse maledetto.


“Non voglio mollare adesso…”


Ogni giovane uomo del villaggio sognava di diventare un minatore, ma evitava la strada del fabbro. Perciò non c’erano discepoli. Inoltre, lui ormai era vecchio. Presto o tardi, il lord lo avrebbe fatto ritirare dal mestiere.


Smith voleva diventare un fabbro di livello intermedio prima che ciò potesse accadere. Voleva dimostrare il proprio valore. Aveva vissuto tutta la sua vita con il ferro, ma sarebbe morto come un fabbro principiante? Era ovvio che le persone lo avrebbero sbeffeggiato e deriso, ogni volta che fossero passate davanti alla sua tomba. Non voleva essere insultato anche dopo la morte.


‘<i>Cerca di ricordare.’</i>


Smith chiuse gli occhi di fronte all’incudine. Ricordò il giovane ragazzo a cui aveva un po’ insegnato alcuni mesi prima. Il nome del giovane era Grid. Non aveva un bell’aspetto, ma era riuscito a creare le Frecce Speciali di Jaffa.


‘<i>Come ci è riuscito?’</i>


Smith ci provò. Cercò di non perdere un singolo movimento fatto da Grid mentre gestiva il fuoco ed il ferro. Il tempo scorse senza fermarsi. Prima di rendersene conto, la luna affondò e giunse l’alba. Il cielo si illuminò.


<i>Flash!</i>


Alla fine, Smith aprì i suoi occhi.


<i>Kaaang! Kaaang!</i>


Non c’erano movimenti sprecati. Gestì il fuoco e i minerali in maniera più ordinata di prima.


<i>Kaaang~!</i>


Senza notarlo, il sole era salito su, nel bel mezzo del cielo. Ma Smith era in uno stato di trance. Non sentì il peso dello scorrere del tempo o della fame. Neanche si accorse delle persone che urlavano fuori dalla sua fucina. Con il fuoco ed il martello, pensava solo a sciogliere e a temperare il minerale.


E poi…


“Oh…! Ohhh!”


Qualcuno gli aveva parlato. Giunse improvvisa l’illuminazione. Era vero. Smith superò il muro che lo aveva bloccato per 50 anni. Era così emozionato che gli scesero le lacrime. Stringeva la nuova creazione ‘Freccia Speciale di Jaffa’ e letteralmente cadde a terra.


“Ahah! Ahahah! Sono felice… Sono felice…”


Gli effetti postumi non sparirono. Smith accarezzava la freccia come fosse un bambino mentre continuava a piangere. Il suo ultimo disperato sforzo era stato premiato. Allora la porta della fucina si spalancò.


“Infedele, verrai giudicato.”


“…?”


Un estraneo era piombato all’improvviso nella fucina. Si trattava di un fedele della Chiesa di Yatan. Che stava succedendo? Smith si interrogò su quella strana situazione e guardò fuori, al di là della porta della fucina.


Il villaggio stava andando a fuoco. Si udiva la gente urlare insistentemente. Allora Smith afferrò la situazione.


“La Chiesa di Yatan ha invaso…”


<i>Ddubeok. Ddubeok.</i>


Il seguace si avvicinò lentamente. Poi puntò Smith con il pugnale.


“Muori, infedele.”


Smith rise di cuore, “Ahahah… sì. Posso morire. Non mi resta più nulla.”


Era riuscito finalmente a superare i suoi limiti. Se qualcuno avesse trovato la freccia che si sarebbe lasciato dietro, avrebbe capito che non era più un fabbro principiante. Così Smith chiuse gli occhi.


‘Posso affrontare il Maestro ora.’


Sentì l’angoscia che anticipava il colpo del pugnale sul suo cuore.


<i>Puok!</i>


Ci fu un suono strano. Il sangue si sparse velocemente. Ma lui non provò dolore.


“…?”


Smith riaprì lentamente gli occhi. Poi vide che il seguace stava tossendo sangue dopo essere stato pugnalato al cuore con una freccia. C’era un giovane uomo che sorrideva alle spalle del seguace.


“Ne è passato di tempo, Vecchio.”


“Perché sei qui…?”


Si trattava di Grid. Il giovane, che gli aveva dato l’illuminazione, era apparso in quel momento per salvargli la vita? Pensò di non avere alcun rimpianto nella sua vita, ma non potè fare meno di sentirsi sollevato. Le lacrime iniziarono di nuovo a scendere.


“Te la sei cavata bene?”


Smith era eccitato e strinse la mano di Grid. Era una grossa mano, piena di calli. Era indubbiamente la mano di un fabbro. Grid sogghignò e aiutò Smith a rimettersi in piedi.


“Vecchio, hai creato delle frecce bellissime.”


“Ah…!”


Il suo cuore iniziò ad accelerare. Era stato riconosciuto. Fu la prima volta in 66 anni. Non era una persona normale, ma un grandioso fabbro! Smith percorse tutta la strada per diventare un fabbro di livello avanzato, grazie all’illuminazione di una sola notte. Riusciva ad avvertire la grandiosità di Grid e tirò su col naso.


“Posso continuare a lavorare per i prossimi anni. Continuare… Io voglio continuare a lavorare…”


Grid diede una pacca sulle spalle a Smith. “Certo, potrai lavorare ancora di più. Questa è la tua occasione.”


<i>Fluttua.</i>


Grid si sollevò in aria e guardò dritto negli occhi di Smith.


“Il tuo posto di lavoro. Io lo proteggerò.”


Avvenne in quel momento.






[Il tuo cuore si scalda quando pensi al vecchio fabbro che ha superato i propri limiti con impegno e desiderio verso il lavoro.]






[È stata creata la missione ‘Affetto del Fabbro’.


]


[Affetto del Fabbro]






Difficoltà: B


Sei il successore delle tecniche e della volontà di Pagma! Possiedi l’ideologia caritatevole di Pagma e usi ‘l’essere fabbro per dare beneficio alle persone’.


Il sogno di un vecchio fabbro che ha superato i propri limiti ti ha dato ispirazione.


Vuoi premiare il vecchio fabbro, il cui cuore è caldo come il fuoco e solido come l’acciaio.


Condizioni per il completamento della missione: Proteggi la fucina di Smith.


Ricompensa per il completamento della missione: La vita media di Smith verrà allungata di 30 anni.


* Smith è un fiore sbocciato tardi grazie al suo impegno. Ha le qualità per essere un bravo fabbro. Estendere la sua vita darà a te dei benefici.


Ricompensa per aver accettato la missione: Verrà creata l’abilità ‘Affetto del Fabbro’.


Fallimento della missione: la vita di Smith non verrà prolungata.






[Affetto del Fabbro]






Se l’affinità con un PNG fabbro è al massimo, puoi aumentare il livello delle loro abilità di 1~5 livelli.


Il fabbro che ha ricevuto i tuoi insegnamenti ti sarà leale per il resto della vita e ogni volta condividerà con te i metodi di produzione di nuovi oggetti.






[La missione è in corso.]






“Wow.”


La prima volta che aveva incontrato Khan a Winston, Grid si arrabbiò allo stesso modo e aveva appreso l’abilità Ira del Fabbro. Era venuto per consegnare l’armatura a Vantner, solo per essere testimone della brutta situazione in cui si stava cacciando Smith. Salvarlo aveva fornito a Grid dei benefici inaspettati.


‘Forse il mondo è diverso da come credevo.’


Pensava che il mondo fosse un luogo dove solo l’egoismo e i cattivi ragazzi ottenevano dei profitti, mentre i buoni venivano danneggiati. Ma i suoi pensieri cambiarono un po’ dopo essere stato ricompensato per il suo buon lavoro.


Grid si sentì meglio quando lasciò la fucina. Poi la sua elevata intuizione individuò esattamente 15 seguaci di Yatan nelle vicinanze. Grid indossò il Mantello di Malacus e li fece avvicinare, calcolando il tempismo alla perfezione.


“Arte della Spada di Pagma, Ondata!”


Le energetiche onde provenienti da Failure uccisero istantaneamente i 15 seguaci.






[La missione ‘Affetto del Fabbro’ è stata completata.]






[La vita di Smith verrà estesa di 30 anni.]






‘Bene, bene.’


Grid mostrò un’espressione allegra e volse la propria attenzione verso il centro del villaggio. La Gilda Tzedakah stava affrontando il vecchio Neberius, che suonava il flauto, e il demoniaco Balak, il cui corpo ribolliva come lava. Ma sembrava che i membri della gilda stessero ancora tenendo duro. Regas, Pon, Jishuka e Vantner non erano presenti, ma davano l’impressione di star combattendo bene.


‘Tutti sembrano essere diventati più forti dal raid di Malacus. Con il loro attuale potere, Malacus non sarebbe stato un semplice giochetto da ragazzi?’


Grid spostò lo sguardo dall’altra parte. Jishuka e Vantner erano isolati in una zona con una maggiore concentrazione di residenze.


“Questa parte è più urgente.”


***


“Anf, anf… Dannazione! Schifosi bastardi!”


La salute di Vantner era al minimo. Il danno che aveva subìto era così grande che il tempo di ricarica delle sue pozioni non riusciva a coordinarsi ed era sul punto di morire.


“Muori!”


“Punizione divina!”


Gli arguti fedeli concentrarono i loro attacchi su Vantner. Alla fine, Jishuka prese la sua decisione.


<i>Kaaang!</i>


Si mosse per difendere il fianco di Vantner dall’attacco dei cavalieri oscuri, questo la portò a tossire sangue. Vantner urlò, “Cosa stai facendo? Io dovrei proteggere te, non il contrario!”


Jishuka lo prese in giro. “Hai la competenza per proteggermi?”


“Ugh…”


Quando la Gilda Tzedakah lasciò L.T.S. e si trasferì su Satisfy, Vantner creò il suo personaggio come tank. Su L.T.S. aveva giocato un personaggio che causava molti danni, perciò i membri della gilda espressero le loro preoccupazioni. Ma Vantner fu testardo. Voleva ricoprire un ruolo diverso rispetto a quello avuto su L.T.S., per questo scelse un cavaliere guardiano.


Poi se ne pentì immediatamente. L’attacco debole e la velocità di caccia lenta del tank non si adattavano a lui. Per poter aumentare di livello in maniera decente, doveva sempre cacciare con un gruppo. Il divario con il suo rivale Pon cresceva sempre di più e Vantner divenne impaziente.


“Tank? No.?


Per provare il piacere di giocare da solo, Vantner iniziò a mettere i punti statistica sulla forza. Dimenticò le sue intenzioni iniziali di fare da tank per i membri della gilda.


“Quante volte mi sono sentito dire che il tank non è adatto a me? Se Garcia fosse diventato il cavaliere guardiano della gilda come pianificato, saremmo stati più forti e stabili. Mi dispiace.”


“…”


Vantner si sentiva dispiaciuto verso Jishuka e si scusò mentre abbassava la testa. Jishuka sorrise mentre lui si deprimeva, “Quando usciremo da questa situazione, distribuirai meglio i tuoi punti statistica.”


“… sì. Dopo il raid contro Malacus, li ho distribuiti il più possibile sulla stamina. Punterei sulla stamina in modo incondizionato.”


“D’accordo.”


Jishuka fece un’espressione soddisfatta e tese la corda dell’arco al massimo. Delle fiamme iniziarono a comparire sulla punta della freccia. Era pronta ad usare la sua abilità d’attacco più forte, la Freccia Fenice.


“Jishuka?”


Stava per consumare tutto il suo mana per sbarazzarsi dei cavalieri oscuri che stavano di fronte a loro? Non era come desiderare di morire? Vantner, confuso, cercò di fermarla. Ma Jishuka aveva già deciso.


“Mi sbarazzerò di questi nemici. Tu devi riprenderti il più velocemente possibile e riunirti ai membri della gilda.”


Jishuka era in 17° posizione nella classifica globale. La differenza di posizione tra i giocatori top poteva stare anche solo in 1% di esperienza. Perciò se qualcuno fosse morto, perdendo il 20% dei punti esperienza, sarebbe potuto scendere nella classifica di 20 posti.


Vantner non le avrebbe permesso di sacrificarsi.


“No! Morirò io invece!”


Jishuka fissò Vantner che urlava.


“Sei un idiota? Se tu muori allora io non potrò scappare da sola. Ascoltami e basta.”






[Hai subìto 2,800 danni.]






[Hai subìto 2,550 danni.]






[Sei stata maledetta. La tua difesa si è ridotta del 30% e la velocità di movimento è rallentata.]






Jishuka era stata colpita da degli attacchi magici. Ma non disse una parola.


<i>Hwaruruk!</i>


Le fiamme sulla punta della freccia si propagarono e l’intero arco venne ricoperto dal fuoco. I nemici sarebbero stati spazzati via nel momento in cui avrebbe rilasciato la corda dell’arco.


“Ooohh!”


I guerrieri oscuri insieme ai maghi avvertirono il pericolo e partirono con un violento attacco.


<i>Papapat!</i>


Un dardo volò per proteggere Jishuka. Poi si udì una voce provenire dal cielo.


“Ferma. Perché intendi morire?”


<i>Paururu.</i>


Jishuka sbattè le sue lunghe ciglia. Non esitò a spegnere le fiamme mentre volgeva lo sguardo verso il cielo.


“Perché sei così in ritardo? Bastardo.”


Si commosse fino alle lacrime. Jishuka era sempre sexy, ma le guance gonfie la rendevano carina. Grid arrossì mentre il suo cuore ebbe un attacco.


“Mi dispiace.”


Vantner urlò mentre Grid si scusava, “Ehi! Bastardo! Perché ti sei disconnesso mentre stavi creando la mia armatura e dove sei finito? Non stai un po’ esagerando? Avrei potuto giocare un ruolo più attivo se mi avessi creato l’armatura!”


Grid gli lanciò l’armatura. “Allora inizia da adesso.”


“Cosa vuoi che faccia da adesso… Ugh?”


Vantner diede di matto quando lesse le informazioni dell’armatura.






[Armatura dell’Onda Sollevata]






Classificazione: Leggendaria


Resistenza: 574/574  Difesa: 861  Velocità di Movimento: -4%


* Riduce i danni subìti del 60% se la salute è al di sopra del 60%.


* Aumenta la difesa verso attacchi affilati del 30%.


* Esiste una probabilità alta di annullare gli attacchi affilati.


* È stata creata l’abilità ‘Tenacia’.


Tra tutti gli oggetti creati dal grande fabbro ‘G’, questo è il secondo pezzo che nasce con delle emozioni.


Era stata trascurata durante il processo di produzione ed era diventata ansiosa. Ora si sente sollevata per essere stata completata. È piena di desiderio di non essere buttata via una seconda volta e gli effetti di questo desiderio influenzano l’indossatore.


Prova sentimenti negativi verso il suo creatore, ma non è abbastanza meschina per esprimerli.


Restrizioni per l’utilizzo: Livello 240 o superiore. Forza +500. Maestria dell’Armatura Pesante Avanzata di livello 2 o superiore.


Peso: 1,920






[Tenacia]






Se la tua salute attuale è al di sotto del 5%, guadagnerai istantaneamente il 20% della tua salute e sarai incondizionatamente difeso da uno degli attacchi nemici.


Tempo di Ricarica: 30 ore.


Il cavaliere guardiano possedeva l’abilità invincibile ‘Potere del Guardiano’ che poteva bloccare in una volta un attacco. Se lo avesse usato bene, avrebbe potuto neutralizzare i movimenti del nemico. Per questo il cavaliere guardiano era un tank. Tuttavia, un’abilità legata ad un oggetto sarebbe stata migliore di Potere del Guardiano.


Gli occhi di Vantner si spalancarono.


‘C’è lo svantaggio che il tempo di ricarica è troppo lungo ed è difficile usare l’abilità al tempismo giusto, ma recuperare immediatamente il 20% della mia salute…’


Era davvero un oggetto leggendario. Era elettrizzato mentre urlava, “Grid! Grazie!!”


Vantner si tolse la sua armatura e indossò quella nuova. La sua difesa aumentò notevolmente e 20% della sua salute fu immediatamente ripristinata. Una volta diventato invincibile, si buttò verso i cavalieri oscuri.


“Jishuka! Ora sono forte! Ahahahah! Forte! Attaccherò senza riserve e ti proteggerò!”


<i>Chaaeng!</i>


La spada di un cavaliere oscuro volò verso la schiena di Vantner, ma fu bloccata da una barriera invisibile.


“…?!”


La persona che stava morendo si era improvvisamente ripresa e ora questa abilità? I cavalieri oscuri, confusi, si allontanarono e Vantner iniziò a correre come un pazzo, brandendo le asce gemelle. I nemici focalizzarono la loro attenzione su Vantner.


Jishuka riuscì finalmente ad aumentare le distanze e le sue potenti frecce volarono senza compromessi.


<i>Puk! Puuuok!</i>


“Uwaaaaa!”


“K- Kieeek…!”


Due cavalieri oscuri si tramutarono in luce all’istante.


Kaaang! Kaang!


Quelli sopravvissuti attaccarono Vantner, ma le loro spade spesso scivolavano per il motivo a onda inciso sull’armatura.


“Tu…!”


I maghi oscuri lasciarono degli incantesimi per bloccare Vantner, che si stava scatenando come un toro. Ma Jishuka era il problema.


“Keok!”


Iniziò a colpire i maghi oscuri e non rimase più nessuno a bloccare il tank. Grid stava già guardando da un’altra parte, “Tu sei il prossimo.”


Nei videogiochi, il farming consiste nel ripetere una stessa azione per ottenere delle materie prime, come ad esempio andare in una zona di caccia e uccidere gli stessi mostri per ottenere gli oggetti.


Traduzione di Blakriss


Editing di Libusemumei




                                


                                



