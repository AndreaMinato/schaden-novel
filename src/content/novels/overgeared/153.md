---
title: Capitolo 153
pubDate: 2025-03-12T09:08:35.659Z
tags:
    - overgeared
---


Il fuoco di giada era un simbolo del demone (1). Era così bello da indurre in tentazione l'anima ma la verità era che avrebbe potuto sciogliere persino l'acciaio.


Hwaruruk!


Ogni volta che la spada di Balak si muoveva, fiamme guizzavano nell'aria e a terra si delineò un sentiero bruciato. Tutta l'area fu improvvisamente invasa dal fuoco.


“Dannazione, è spaventoso tanto quanto Grid.”


Nel centro del Villaggio di Bairan. Un uomo nero scappava dalle rovine degli edifici collassati, scuri quanto la sua pelle.


'Così veloce.'


La forma del demone Balak non era diversa da quella degli umani. Aveva un corpo magro come quello di un maschio adulto. Ma la sua pelle ribolliva come lava. Due grandi occhi bianchi torreggiavano su una bocca che si stendeva da un orecchio all'altro. I suoi capelli bruciavano così intensamente che pareva davvero di guardare l'immagine di un demonio.


Il terrificante demone raggiunse gli umani a una velocità eccezionale e vibrò la sua lunga spada.


Seokeok!


La spada di fuoco squarciò il muro esterno di un edificio come fosse un ravanello.


Jjejejeok!


Toban sarebbe stato letteralmente tagliato a metà.


“Kuk...”


Toban gemette, proteggendosi con lo scudo. Il suo volto, visibile al di sopra del fuoco di giada, era distorto dal dolore.


'L'abilità passiva di questo bastardo è troppo minacciosa.'


Riuscì a malapena a difendersi ma la sua salute continuava costantemente a scendere. Le fiamme che roteavano in un raggio di un metro attorno a Balak continuarono a diffondersi e a causare danni continui.


'È un danno fisso e la resistenza al fuoco è inutile, quindi siamo decisamente in un brutto guaio.'  


I giocatori in grado di causare più danni non riuscivano ad avvicinarsi. Il fuoco infliggeva 500 punti di danno al secondo, per cui si trattava di un grosso carico per attaccanti di livello 250-260 che possedevano una salute di circa 19.000. Toon aveva una salute elevata, ma non riusciva a trovare l'opportunità giusta. Non poteva muoversi facilmente.


Al momento, la squadra sperava che fosse Toban, il loro tanker, a creare un'“opportunità”. Toban doveva combattere da solo per un po'.


<i>Kaaang! Kakakang!</i>


'La velocità di attacco sta forse aumentando?'


Toban stava usando tutte le abilità di potenziamento che possedeva. Tutte le cifre elencate nella sua finestra di stato erano salite dall’1-2% al 10% più del solito. Ma era impossibile difendersi dalla spada di Balak per sempre.


Alla massima velocità.


Toban non poté evitare che la spada lo colpisse al petto.


<i>Seokeok! Sakak!</i>






[Hai subito 3.900 punti di danno.]






[Sei stato colpito da un attacco letale!]






[Hai subito 7.980 punti di danno.]






La spada di fuoco trapassò il suo scudo e un fiotto di sangue schizzò dal petto di Toban.


“Kuaaaaak!”


<i>Flop!</i>


Toban si lasciò andare ad un terribile grido e cadde in ginocchio, facendo sorridere il nemico. Balak agitò di nuovo la spada, come se volesse finirla una volta per tutte. Nel momento in cui la spada stava cambiando direzione.


Toban usò un'abilità “Scudo Paludoso!”


<i>Papat!</i>


Uno spesso scudo composto di una melma viscida apparve improvvisamente davanti a Toban.


<i>Kwa kwang!</i>


La spada di fuoco brandita da Balak si scontrò con lo scudo. Poi venne risucchiata nella palude.


“Sta cercando di usare un trucco.”


La spada non venne tirata dentro. Più Balak teneva duro, più il potere di risucchio dello scudo cresceva. Gli occhi di Balak si riempirono di furia.


“Sarebbe più facile se accettassi remissivamente di diventare uno schiavo del dio della morte (Yatan)...”


La voce del demone venne trasmessa allo stesso tempo sia alle sue orecchie sia al suo cervello. Chiunque la sentisse provava paura e confusione. Tuttavia, l'avversario era il primo paladino della Chiesa di Judar. Non si fece ingannare da quella voce demoniaca.


“Addio.”


Toban rise. Toon e altri sette membri della Gilda Tzedakah attaccarono all'istante.


“Fate in fretta!”


Balak aveva un'abilità passiva che infliggeva danni continui a tutti i nemici che si trovavano ad un metro da lui. Più a lungo avessero combattuto, più si sarebbero trovati in svantaggio. Dovevano attaccare il più in fretta possibile.


“Contrattacco.”


“Volpe Regina di Fuoco!”


“Spada della Luna!”


“Colpo Geniale!”


“Gelo!”


“Onda di vuoto!”


I primi 100 giocatori in grado di infliggere più danni della classifica globale usarono le loro abilità migliori.


Toon si distingueva. Elefante, rinoceronte, ippopotamo, orso, leone, tigre, giaguaro, aquila, serpente, cinghiale, ecc.! Toon si trasformò in ogni tipo di bestia selvatica e colpì con precisione al petto di Balak.


“Colpo del Signore!”


Fu il momento in cui il maestro delle bestie, una rara classe nascosta, inflisse il 1350% del suo attacco fisico.


<i>Kuaaaaang!</i>


L'energia delle bestie si abbatté contro il petto di Balak.


“Tu...!”


Intanto la spada di Balak veniva risucchiata nello Scudo Paludoso. Non era riuscito a difendersi adeguatamente e cominciò a tossire sangue. Poi le abilità dei rimanenti membri della gilda lo colpirono. Pugni infuocati, una spada che sembrava in grado di squarciare lo spazio stesso, fulmini abbaglianti, ghiaccio che poteva congelare le ossa e una lancia lo colpirono rapidamente, tutte insieme.


Erano tutte abilità molto potenti, capaci di infliggere più del 1100% del loro potere d'attacco. Tuttavia, il vero problema era il suono del flauto di Niberius. Tre delle sei abilità non miravano ad un bersaglio. La loro precisione scese del 60% e non riuscirono a danneggiare Balak.


“Ah...”


“Wow.”


I membri della gilda erano turbati. Balak, che era stato abbattuto dopo quatto colpi consecutivi, si rizzò di nuovo. Poi ruggì, “Festival del Fuoco Infernale!”


Centinaia di palle di fuoco cominciarono a roteare attorno a Balak! Bruciavano e si espandevano.


“Non vi pare pericoloso?”


“Arretrate!”


Era troppo tardi. I membri della gilda cercarono di allontanarsi da Balak il più possibile, ma le palle di fuoco stavano già causando una serie di esplosioni.


<i>Pepeng! Pepepeng! Pepepepeng!</i>


Era come un festival di fuochi d'artificio.


“Kuaaaaack!”


C'erano centinaia di esplosioni attorno ai membri della gilda e furono costretti a ritirarsi per il dolore. In particolare, Toban si era procurato una grossa ferita ed era in condizioni critiche.


<i>Crack!</i>


In quel momento, la durata di Scudo Paludoso terminò. La spada di Balak venne liberata. Balak raccolse la spada che era caduta al suolo e i suoi denti affilati risplendevano mentre rideva.


“Questa volta, siete invitati al festival delle spade.”


“Stupidi novellini che usano abilità non mirate... Cough! Spit! Sciocchi, se la vostra percentuale di successo è ridotta, dovete usare determinate abilità.”


“Merda... Maledizione... Perché sei così sicuro di te... Sta' zitto.”


I membri della gilda erano ridotti a degli stracci a causa delle esplosioni e cominciarono a imprecare tra loro. Era la fine. Tutti se lo sentivano.


Toban si sentì disperato. 'Non ho potuto cacciare perché ero stato catturato da Grid e ora morirò e perderò esperienza...'


Era il risultato della sua incompetenza. Dopo tutto ciò, si sarebbe impegnato ancora di più per avanzare di livello e diventare più forte. Accadde proprio nel momento in cui Toban si faceva quella promessa.


“Chi è che ha un livello superiore a 250, ha più di 1800 punti di Forza e possiede una Padronanza avanzata della Spada?”


La voce proveniva dal cielo. Furono contenti e allo stesso tempo infastiditi di vederlo.


“Cosa, quel bastardo? Di che parli così di colpo? Kyaaaaack-spit!”


Toon aveva espresso quello che pensavano tutti. Toban sorrise quando guardò su, verso il cielo. L'utente più potente che Toban conoscesse, Grid, apparve come un mago. I nuovi membri, incluso Toon, non lo riconobbero perché indossava un cappello, ma Toban e gli altri membri della gilda capirono all'istante che era lui.


Era perché, di norma, Grid indossava abiti un po' trasandati quando lavorava alla fucina.


“Grid, di che stai parlando? Livelli? Forza? Padronanza? Perché lo chiedi?”


“Ehi, smettila di parlare di cose senza senso e vieni a dare una mano.”


I membri della gilda brontolavano. Ma erano felici. Il Discendente di Pagma. La comparsa di una classe leggendaria diede loro un po' di fiducia.


“Voglio darvi un'arma in prestito. Ve lo chiederò di nuovo. Chi è che ha un livello superiore a 250, ha più di 1800 punti di Forza e una Padronanza della Spada avanzata?”


“Toban è a un livello maggiore di 250, ma le altre condizioni...”


I membri della gilda si guardarono l'un l'altro quando Grid chiese di nuovo. C'erano alcuni che soddisfacevano uno o due delle condizioni, ma sembrava non ci fosse nessuno che le possedesse tutte e tre. In quel momento, Toon sollevò una mano.


Grid lo vide e si accigliò. “Non mi piace quel bastardo.”


Toon sentì le parole di Grid e finalmente comprese chi fosse. “Neanche tu mi piaci. Kyaaaaack- spit! Sei un codardo che ha mentito dicendo di essere un fabbro.”


“Come ti pare, prendi.”


Grid lanciò a Toon uno spadone nero. Era la spada usata dal macellaio, contro cui Toon voleva combattere. In altre parole, era l'arma che Grid aveva usato per tanto tempo. Toon la riconobbe alla prima occhiata e chiese, “Sei impazzito? Perché mi stai dando la tua arma? Hai intenzione di combattere a mani nude?”


Grid sbuffò. “Pensi che quella robaccia sia la mia arma?”


“R-Robaccia?”


Toon pensò che fosse ridicolo, dopo aver controllato i dettagli di Dainsleif +5 (Riproduzione). Quell'oggetto straordinario, l'arma più potente al mondo, era considerato robaccia?


'Che problemi ha questo bastardo? Ah, giusto. Dopotutto, non è sempre stato così?'


Era risaputo che il macellaio fosse uno psicopatico. Toon lasciò da parte le lame che aveva usato per tanto tempo. Equipaggiò Dainsleif e usò l'abilità “Mezzo-Uomo Mezza-Bestia”.


“Ku...oooooooh!”


I muscoli del suo corpo si gonfiarono come Hulk. Poi peli grigi cominciarono a crescergli sulla pelle ispessita. La sua faccia mutò in un muso da lupo e i suoi denti si allungarono. Era come un lupo mannaro. Grid squadrò il mutamento di Toon e sospirò.


“Non c'è alcuna creatività... Ehi, se ti piace quella spada allora comprala da me. Il prezzo è quattro milioni di monete d'oro.”


“Awooooo-!”


Il lupo... No, Toon ululò. Poi si precipitò contro Black e cominciò ad agitare Dainsleif.


<i>Kwa kwang! Kwang!</i>


Toon combinava le abilità umane con la potenza di una bestia e ciò lo rendeva molto più forte di prima. Inoltre, Toban e gli altri membri della gilda supportarono Toon con abilità di potenziamento, per cui Balak non poté fare a meno di sentirsi confuso.


“Come può un umano essere così forte...?”


“Questo posto può durare ancora un po'...”


Grid pensò che Balak sarebbe stato impegnato per un po', dopo aver gettato Dainsleif. Poi voltò lo sguardo a 80 metri alle sue spalle. Vide un uomo anziano che suonava un flauto con una mano, mentre con l'altra se la vedeva con Faker e Ibellin.


'Dovrei prima fermare quel vecchio e farlo smettere di suonare.'


Il potere magico del flauto risuonava in tutto il Villaggio di Bairan.


“È arrivata la fine per quel vecchio.”


Grid mise mano al suo inventario.


<i>Saaah!</i>


Una luce blu apparve in cielo. Tirò fuori un altro spadone. Assomigliava a uno squalo. Manteneva la fierezza di un predatore.


“Arte della Spada di Pagma, Collegamento Trascendente.”


<i>Ku kwa kwa kwa kwa! Ku kwa kwa kwa kwa!</i>


Grid non lo sapeva, ma era al centro dell'attenzione del mondo. Sferrò un totale di 20 colpi, infliggendo con ognuno un attacco del 150%. Li scagliò senza nessuna differenza di tempo.


“...Cosa?”


Neberius urlò, mentre se la vedeva con Faker e Ibellin. Una fitta pioggia di spade gli si abbatté addosso dal cielo. Neberius spalancò gli occhi a quella vista. Non solo lui. Quell'attacco superiore sbalordì tutti, inclusa la Gilda Tzedakah.


“Tempesta di Fuoco Nero!”


Neberius tirò fuori una sfera. Evocò la magia più potente tra i tre attributi contenuti nella sfera. La tempesta di fuoco si scontrò con le spade di energia blu.


<i>Pepepepeok!</i>


“Evitala!”


Ci fu un'esplosione devastante. La Gilda Tzedakah se ne rese conto e si dileguò all'istante. Diciotto delle venti spade furono deviate dalla tempesta di Neberius. Tuttavia, due di esse resistettero e continuarono a minacciarlo.


“Che forza poderosa...!”, Neberius ne rimase ammirato e smise di suonare il flauto per la prima volta. Si affrettò ad usare un'altra magia, “Muro di Ghiaccio Nero!”


<i>Kwa kwa kwa kwang!</i>


Creò istantaneamente una barriera di ghiaccio. La sua altezza andava ben oltre le mura del Villaggio di Bairan.


<i>Kwakwang!</i>


Le due spade di energia vennero bloccate e distrutte dalla barriera.


<i>Kururung.</i>


Dall'impatto schizzarono scintille che puntarono verso Grid.


“Pericolo!”


Ibellin aveva già sperimentato il potere delle fiamme nere e si preoccupò per Grid. Ma Grid stava bene.


Kwaaang!


Le fiamme nere furono estinte dall'abbagliante Scudo Dorato, poi Grid scese a terra. Dietro i suoi capelli neri si intravedevano due duri occhi scintillanti.


“Tu!”


<i>Kwajik! Kwajijijik!</i>


Dozzine di folgori oscure avevano colpito Grid. Ma lui stava bene?


“Eek...?”


Neberius andò nel panico.






[L'effetto dell'Armatura di Luce Sacra è stato attivato, permettendoti di resistere alla magia oscura.]


Grid sorrise quando vide la finestra di notifica. Dopo che i fulmini neri si dissolsero, ci fu il colpo di una folgore rossa.


Pachik! Pachichik!


Un bagliore intenso!


“Arte della Spada di Pagma, Assassinio!”


La sua abilità più potente!


Kwaaaaaang!


Un potere paragonabile a una bomba nucleare si abbatté su Neberius.


(1) Nel testo compare il temine inglese “demonkin”: indica Un individuo che crede di non essere umano dentro di sé, ma demoniaco. I demonkin rientrano nella categoria più vasta degli “otherkin”, cioè persone che credono di essere reincarnazioni di creature mitiche, quali ad esempio elfi, draghi, vampiri, orchi, divinità e, appunto, demoni.




Traduzione di Martina Procida


Editing di Cecilia Orlando
                                


                                



