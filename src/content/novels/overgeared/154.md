---
title: Capitolo 154
pubDate: 2025-03-12T09:08:35.659Z
tags:
    - overgeared
---


'Questo momento...!'


Naberius aveva 123 anni. Grazie alla benedizione del Dio Yatan, aveva vissuto a lungo e acquisito una grande perspicacia. L'uomo coperto era riuscito a cambiare la situazione sul campo di battaglia solo con delle piccole azioni? Se non fosse stato attento, si sarebbe fatto parecchio male.


'Parecchio? Qui anche una piccola svista può uccidermi.'


<i>Kuwaaaaang!</i>


Grid scese a 10 metri da terra e poi accelerò. L'aria si fece turbolenta e la terra tremò. Una classe leggendaria che aveva le statistiche più potenti e aveva sviluppato le sue abilità al massimo livello grazie al suo equipaggiamento. 


Neberius notò, 'Quella forza è un imbroglio. Non è possibile.'


Sfortunatamente, sembrava impossibile difendersi. Aveva il corpo vecchio di un mago, per cui era difficile evitare gli attacchi. Forse avrebbe potuto deviare quel potere con un attacco magico? Avrebbe dovuto consumare molta magia.


C'era una maniera diversa e più saggia per sistemare la situazione.


'Devo neutralizzarlo con la magia gravitazionale.'


Neberius era un mago oscuro. Le sue abilità magiche non si limitavano solo all'attacco e alla difesa, dunque era diverso da Malacus. Possedeva il titolo di Grande Mago ed era in grado di sfruttare il potere magico di una grande varietà di attributi.


“Gravità Inversa.”


Neberius usò la magia che meglio si adattava a risolvere la crisi attuale.


<i>Teong!</i>


“...?”


Nel momento in cui Grid stava per abbattersi su di lui come un falco che afferra la preda... Si bloccò in aria, appena prima di riuscire a colpire Neberius con Assassinio. Poi, indipendentemente dalla sua volontà, cominciò a sollevarsi verso il cielo. Era la forza della gravità inversa.


“Mer...!”


Grid imprecò, mentre fluttuava come un palloncino.


Il suo attacco fu considerato come FALLITO e l'energia di Assassinio instillata in Failure si dissipò. Collegamento Trascendente e Assassinio, due delle sue abilità più potenti, erano state neutralizzate una dopo l'altra, e non potè fare a meno di sentirsi furioso.


Dall'altro lato, anche Neberius e i detriti dell'edificio subivano gli effetti della gravità e fluttuavano in aria. Come fosse risucchiato da un buco nero, si affrettò a inseguire Grid.






“La situazione si è rovesciata. Adesso tocca a te essere attaccato.”


La specialità di Neberius era il doppio attacco magico. Poteva completare due incantesimi simultaneamente, formulandone uno con la bocca e uno con la mente. Evocò delle sfere oscure di elettricità e, allo stesso tempo, delle sfere oscure d'acqua.


<i>Pajik! Pajijik!</i>


Cinque sfere elettriche colpirono Grid, scuotendolo dalla testa ai piedi. Poi tre sfere d'acqua gli esplosero addosso, danneggiandolo e raddoppiando il potere dell'elettricità.


“Kuaaack!”


Grid lanciò un urlo terribile mentre il suo corpo arrostiva. Gli occhi di Neberius si strinsero, fissi su Grid.


<i>'Quell'armatura divina può resistere alla magia oscura, ma la probabilità non è del 100%'</i>


Era stato fortunato. Neberius si sentì sollevato e da quel momento scatenò un'orgia di incantesimi.


<i>Hwaruruk! Chachak!</i>


Frecce di fuoco e di ghiaccio apparvero in successione e si scagliarono contro Grid.


'È uno schifo.'


Grid era ancora soggiogato alla Gravità Inversa e non era in grado di controllare il suo corpo in aria. Se avesse paragonato il suo stato attuale ad un videogioco, sarebbe stato come controllare le mosse di un personaggio con le frecce direzionali invertite.


<i>Pepepepepeng!</i>






[Hai subito 1,160 punti di danno.]






[Hai subito 1,230 punti di danno.]






[L'effetto dell'Armatura della Luce Sacra è stato attivato, permettendoti di resistere alla magia oscura.]






[Hai subito 1,155 punti di danno.]






'Fastidioso.'


Doveva permettere gli attacchi, non c'era altro da fare. La sua Armatura della Luce Sacra alleviava il 50% del danno magico e talvolta resisteva completamente alla magia oscura, ma si trattava sempre di un bombardamento unilaterale. Doveva accettare di  farsi trattare da sacco da boxe a quel modo?


<i>'</i>Non mi piace.' Era già stufo di tutte le volte in cui le aveva prese passivamente in passato. Adesso doveva sperimentare di nuovo la stessa cosa? 'Non più...'


Grid fece roteare il suo corpo fluttuante e invertì la sua direzione. Poi volò verso Neberius che stava recitando un incantesimo.


'Non mi farò più colpire senza rispondere!'


Gravità inversa? Non era un gran problema, a pensarci. Controllò il suo corpo pensando al cielo come se fosse la terra e alla terra come fosse il cielo. Tutta la sua esperienza di combattimento aveva migliorato la sua abilità di pensare velocemente e di adattarsi in fretta alla Gravità Inversa.


“Non hai alcun rispetto per gli anziani!”


Grid cadeva verso il terreno e Neberius si sollevava verso il cielo. La collisione tra i due era inevitabile dato che si spostavano entrambi lungo una linea dritta.


“Arte della Spada di Pagma.”


Mentre la distanza tra sé e Neberius si accorciava, Grid calcolò accuratamente i tempi e usò un'abilità.


“Collegamento!”


Il tempismo era perfetto. Nel momento in cui Neberius entrò nel suo raggio d'azione, lo spadone cominciò a brillare di una luce blu. Ma Neberius non rimase a guardare. <i>Clack!</i> Schioccò le dita e annullò la Gravità Inversa.


<i>Teong!</i>


La gravità tornò alla normalità. Neberius e i detriti degli edifici smisero di volare verso Grid, cadendo improvvisamente al suolo. Grid mancò il bersaglio ancora una volta e Collegamento colpì solo il vuoto. Era la terza abilità che diventava inutile.


“Maledetto vecchiaccio!”


Grid si sentì manipolato, mentre atterrava al suolo dopo Neberius. Il mago aveva già terminato di formulare un nuovo incantesimo.


“Tempesta Oscura.”


<i>Kwa kwa kwa kwang!</i>


Era la stessa magia che Yura aveva usato per uccidere Grid e Doran e per distruggere il Tempio di Yatan.


<i>Flinch</i>


Grid voleva fuggire davanti al ricordo di quel trauma, ma invece passò allo Scudo Divino.


*C'è un'alta probabilità di resistere completamente agli incantesimi oscuri.


Era un'opzione disponibile sia per lo Scudo Divino leggendario sia per l'Armatura della Luce Sacra. La sovrapposizione dei due effetti creava un'opposizione totale alla magia oscura.


“Ahah.”


Neberius pensò fosse assurdo che Grid ridesse. Quel tipo era stato colpito in pieno da Tempesta Oscura, ma sembrava non averne risentito affatto? Al contrario, si precipitava di corsa contro di lui.


<i>Pepeng! Peng peng!</i>


Provò a lanciare degli incantesimi di fuoco ma Grid non poteva essere fermato. Le prestazioni dello Scudo Divino che lo proteggeva erano migliori di qualunque Scudo Divino Neberius avesse mai visto.


'Chi è il grande artigiano che l'ha prodotto...? Non posso fare a meno di ammirarlo. Ma non servirà a nulla contro questi incantesimi.'


Neberius concentrò il suo potere magico nella sfera che teneva nella mano. Una sfera era l'arma e la garanzia di un mago. Poteva conservare magie che necessitavano di più tempo per essere lanciate e che venivano scagliate immediatamente quando si infondeva potere magico nella sfera.


Al momento Neberius aveva due incantesimi riposti nella sfera. Erano i più potenti in suo possesso, che mescolavano tre tipi di attributi, proprio come la Tempesta di Fuoco Nero che aveva deviato il Collegamento Trascendente di Grid. Che sarebbe successo se avesse innescato due dei suoi migliori incantesimi allo stesso tempo?


'Vittoria!'


Neberius se ne convinse mentre Grid emergeva dalla tempesta nera. Aveva messo via lo scudo e adesso teneva lo spadone con entrambe le mani?


<i>'Stupido!'</i>


Neberius sorrise con soddisfazione e riversò il suo potere magico nella sfera.


“Esplosione del Fulmine Oscuro!”


<i>Kwaaaaaaaaaaang!</i>


Ci fu una forte esplosione che fuse insieme l'oscurità e l'elettricità di fronte a Grid.


'Cosa?'


Neberius poteva ancora evocare un tale potere magico anche dopo Tempesta Oscura? Era la prima volta che Grid combatteva contro un mago che sapeva usare adeguatamente una sfera, perciò subì un danno immenso.






[Hai subito 14300 punti di danno.]






Il danno fu tale, anche con l'Armatura della Luce Sacra. Grid rimase sorpreso ma non si tirò indietro. Era determinato a non perdere l'opportunità di sfruttare l'intervallo in cui Neberius sarebbe rimasto esausto dall'uso di quella potente magia. Ma Neberius aveva ancora un altro incantesimo conservato nella sua sfera.


 “Tormenta Oscura di Pietre!”


<i>Kwa kwa kwa kwang!</i>


'Di nuovo?'


Pietre affilate e frammenti di ghiaccio apparvero attorno al confuso Grid, vorticandogli intorno come si trovasse in un frullatore.


“Grid!”


“Ahh!”


I membri della Gilda Tzedakah, che contavano su Grid per sconfiggere Neberius, sospirarono all'unisono. Insieme a loro, tutti quelli che, in ogni parte del mondo, guardavano la battaglia in TV o su Internet pensarono la stessa cosa quando Grid venne colpito.


Ci fu un'esplosione di commenti nelle finestre delle chat su Internet.


<i>- Cosa ㅋㅋㅋㅋ Una classe leggendaria ㄹㅇ Divertente  ㅋㅋ È finita ora ㅋㅋㅋ.</i>


<i>- Chi è che con una classe leggendaria non penserebbe alle magie conservate nella sfera? Perchè ha messo da parte lo scudo? Questo tipo con la classe leggendaria è davvero un cane. Non sa combattere.</i>


<i>-Ha la mente offuscata? Forse è esausto per la Gravità Inversa di Neberius? Sembra abbia perso il controllo perché le sue tecniche continuano ad essere neutralizzate.</i>


<i>-Esatto. Francamente, il vecchio sta combattendo così bene che è inevitabile che venga sconfitto.</i>


<i>-Un buon combattente... Le basi... Onestamente, anche i primi dieci ranker avrebbero grossi problemi contro quel vecchio.</i>


<i>-È un cane.</i>


<i>-No, non hai visto il notiziario? Prima di tutto, il Discendente di Pagma è un fabbro, non un combattente. Di base è debole.</i>


<i>-Hai visto il potere spaventoso di quelle tre abilità? Il Discendente di Pagma non è debole.</i>


<i>-Pagma sarà stato anche un semplice fabbro, ma possedeva la miglior arte della spada dopo Sword Saint Muller.</i>


<i>-Avevo grandi aspettative per la prima classe leggendaria... Ma questo...</i>


<i>-È tutto uno schifo...</i>


<i>-Ah... Non pensavo che la lotta sarebbe finita così in fretta... Ho appena ordinato il pollo.</i>


Centinaia di milioni di persone erano deluse o se la ridevano in tempo reale. Non l'avevano ancora notato. Il fatto che attorno a Grid non infuriavano solo pietre e pezzi di ghiaccio.


<i>Kakakang! Kwaaaaaaang!</i>


'Questo è pazzesco!' Neberius era esterrefatto. Nel bel mezzo della tempesta, erano apparsi improvvisamente due dischi dorati e stavano difendendo Grid dalle pietre e dal ghiaccio. La  durata dell'incantesimo terminò. Quel tipo col cappello avrebbe dovuto essere fatto a pezzi. Tuttavia, era ancora in condizioni relativamente buone.


“Questo è un bel problema, nonostante abbia un potere d'attacco inferiore a quello del papa... Be', hai altro da far vedere?”


I due dischi dorati roteavano attorno a Grid, che fluttuava ancora in aria.


Neberius gli gridò, “Cos'è questo? Qual è la natura di quegli stupefacenti artefatti?”


L'armatura, lo scudo e i dischi dorati, erano tesori che nemmeno il re di un paese possedeva.


“Avrei vinto questa lotta da parecchio se non fosse stato per quegli oggetti...!”


Grid si avvicinò a Neberius come un fantasma. Parlò, mentre sollevava Failure.


“Non preoccuparti. È il mio lavoro essere un overgeared.”


“Ugh! Scudo di Diamante! Scudo Oscuro!”


Neberius aveva usato tutta la magia conservata nella sfera. Il suo potere magico si era quasi esaurito, per cui non era in grado di usare nessun incantesimo potente. Si era stremato oltre ogni limite usando due incantesimi di difesa allo stesso tempo.


Poi iniziò a formulare l'incantesimo di Teletrasporto. Pensò solo a darsela a gambe.


'Questo è il gran finale.'


I tempi di ricarica delle sue abilità più potenti come Collegamento Trascendente, Collegamento e Assassinio erano fermi. Poteva riuscire a infrangere i due scudi di Neberius e impedirgli di scappare? Certo che era possibile. Il potere delle abilità? Non gli interessavano quelle cose.


'Io ho il potere degli oggetti.'


Failure si abbatté sullo scudo a due strati.


<i>Chaeeng!</i>






[L'effetto opzionale dei Guanti della Luce Sacra è stato attivato, permettendoti di attaccare il bersaglio per cinque volte.]






<i>Jjeejeeeong!</i>


<i>'Heok! Ma che...?'</i>


Neberus spalancò gli occhi mentre recitava l'incantesimo di Teletrasporto. L'avversario aveva sferrato un attacco così potente che gli scudi non erano riusciti ad assorbire completamente il danno e avevano cominciato a spaccarsi.


<i>Jjejeong! Jjejejeok!</i>






[L'effetto opzionale di Failure è stato attivato, permettendoti di attaccare il bersaglio per cinque volte.]






<i>Jeeeong!</i>


“Heeook!”


Lo scudo a due strati di frantumò. I resti dello scudo, che riflettevano a centinaia l'espressione sbalordita di Neberius, si sparsero a terra come pezzi di vetro.


Paura. Neberius aveva vissuto per 123 anni ed era ora pervaso da un'emozione che in tutta la sua vita aveva provato solo poche volte. Poi il predatore del mare lo inghiottì senza pietà.






[L'effetto opzionale di Failure è stato attivato, generando l'abilità 'Dimezzare'.]






[Dimezzare]






Infligge l'800% del tuo potere d'attacco ad un singolo bersaglio. Parte del corpo del bersaglio deve essere taglio per poter indurre varie condizioni di stato alterate.


Tempo di Ricarica dell'Abilità: 5 minuti.


<i>Sekeok!</i>


“Kuaaaaack!”


Grazie al suo istinto di sopravvivenza, Neberius aveva automaticamente sollevato il braccio destro e urlò quando gli venne tagliato via. La paura lo attanagliò ancora di più quando vide il sangue schizzare fuori dalla ferita.


“Non ha senso...!”


Sapeva che la Gilda Tzadakah era più forte di quanto pensasse.


Aveva avvertito la tensione del giovane assassino, mentre Balak continuava ad avere le mani legate a causa di un mezzo umano e di un'arciera. Poi c'era stato il maestro d'arti marziali che aveva fatto fuori 70 maghi anziani potenziati tutto da solo.


Ma l'uomo col cappello che era apparso per ultimo era speciale. Era troppo forte. Nonostante fosse una banale creatura-utente, a Neberius tornò in mente Yura, che era stata scelta dal Dio Yatan. Quell'armatura bianca e quello scudo contenevano un enorme potere divino, quell'uomo era forse legato in qualche modo alla Chiesa di Rebecca?


“Ho sentito dire che esiste un tempio segreto nella Chiesa di Rebecca che dà rifugio alle Figlie di Rebecca e ad assassini... Sei forse venuto da quel tempio?”


Grid rispose alla domanda assurda di Neberius, “Tempio? No, sono un Overgeared<b>1</b>.”






“...Overgeared?”


Quella risposta, che non era davvero una risposta, peggiorò la confusione di Neberius. Poi avvertì un dolore terribile.


<i>Puok!</i>


Lo spadone blu gli trafisse il cuore.


“K... Kuok...!”


Fu quello il momento un cui il Quarto Servo della Chiesa di Yatan fu sconfitto da un singolo utente.




<ol>
         <li style="font-weight: 400">Nota del traduttore inglese: “Questa battuta non si traduce bene in inglese. In pratica 'tempio' e 'overgeared' hanno un suono simile in coreano.”</li>
</ol>




Traduzione di Martina Procida


Editing di Libusemumei
                                


                                



