---
title: Capitolo 155
pubDate: 2025-03-12T09:08:35.659Z
tags:
    - overgeared
---


“Finalmente... Posso andare... All'inferno... Al fianco del Dio Yatan...”


Flop.


Il corpo decrepito del vecchio cadde sulla terra fredda. Tutto il mondo esultò non appena lo videro trasformarsi in luce grigia.


|Oh...! Ohhh! Fantastico! La prima classe leggendaria, il Discendente di Pagma, ha sconfitto il Quarto Servo della Chieda di Yatan! È davvero un risultato notevole!|


Asia


|Neberius è al livello 300. È un mago oscuro di terzo avanzamento ed è anche un boss nascosto. Lo ha sconfitto da solo? L'abilità di una classe leggendaria è straordinaria.|


Nord America.


|Non direi che ha condotto l'assalto da solo. La Gilda Tzedakah non ha consumato la salute di Neberius e il suo potere magico ancor prima che arrivasse?|


Europa.


|Se non fosse stato per la Gilda Tzedakah, il Discendente di Pagma sarebbe riuscito a sconfiggere Neberius da solo?|


|Non possiamo esserne certi.|


Sud America.


|Quali sono le qualità e i difetti del Discendente di Pagma che sono emerse da questa battaglia?|


Oceania, Africa e così via. I media internazionali di tutti i continenti lanciavano titoli di apertura sul Discendente di Pagma. Si scatenò un putiferio in varie comunità.


- Sconfitto. Un boss nascosto è stato sconfitto in un assalto condotto da un solo uomo.


- Avevo creduto fosse uno stupido dopo che è stato colpito dalla magia <i>ㅋㅋ</i> Eppure è riuscito comunque a vincere <i>ㅋㅋㅋㅋ</i>


- Onestamente è vero. Ha vinto grazie ai suoi oggetti.


- Sì, sono d'accordo.


- Cosa sono quei dischi dorati? Mi piacerebbe averli. Dove li ha presi? Da una missione?


- Se lo sapessimo, saremmo qui? Rifletti un po' prima di postare commenti sulle bacheche.






[Una recensione sul Discendente di Pagma da un ranker di livello 269]


Ciao, sono al 15° posto della classifica globale. Una prova? Non è necessario. È seccante per molti motivi. Potete scegliere di credermi oppure no.


Allora, andrò dritto al punto.


Basandomi su quello che ho visto, il Discendente di Pagma è solo un principiante nel combattimento. Perché un giudizio così estremo? Ok, allora cambierò il mio commento in un 'dizionario magico'.


Mago. Il Discendente di Pagma ha usato delle abilità contro un grande mago, ma ha molto risentito della magia gravitazionale, non ha considerato le magie conservate nella sfera e ha subito parecchi danni... È il peggiore in molte cose. In particolare, non è riuscito ad affrontare adeguatamente la Gravità Inversa, dimostrando che le sue abilità di controllo sono scarse. Ah, questo termine, “scarse”, si basa sulla prospettiva di un ranker.


Omesso.






[RIX, Commentatore esperto di PvP sul Discendente di Pagma]


Omesso.


La morale della favola è che le abilità di controllo e di combattimento del Discendente di Pagma sono mediocri, mentre il potere dei suoi oggetti è immenso.


La sua armatura bianca e il suo scudo dorato hanno un'elevata resistenza magica. Il mantello dovrebbe avere un'abilità di provocazione incorporata e gli stivali gli permettono di volare. Lo spadone può infliggere un danno schiacciante. Più di ogni altra cosa, ci sono due dischi dorati che lo hanno difeso per il 70% contro i danni arrecati da una potente magia che combinava tre tipi di attributi, Tormenta Oscura di Pietre.


Quanto è potente? È impossibile determinare il valore di quei dischi, ma molto probabilmente hanno una classificazione leggendaria.


Il punto da sottolineare qui è che il Discendente di Pagma è un “fabbro leggendario”. Ha forse realizzato questi oggetti da sé? Come ha fatto? Voglio commissionargli immediatamente un oggetto.






[Parte di un'intervista con il terzo classificato Chris.]






D: Si teorizza che il Discendente di Pagma e il macellaio di Winston che ha devastato la tua gilda siano la stessa persona. Che ne pensi?


R: Credo sia così. Credo anche che sia la stessa persona che ha creato le Frecce Speciali di Jaffa, che sono andate tanto in voga in passato.


D: È un membro della Gilda Tzedakah?


R: È naturale pensarlo, considerando le circostanze.


D: Te lo chiederò in modo diretto. Chi è più forte, tu o il Discendente di Pagma?


R: Le sue abilità d'assalto sono migliori delle mie. Neberius aveva forse basse difesa e salute, ma era comunque un boss nascosto. Io non ho abbastanza potere offensivo per ucciderlo all'istante. Che sarebbe successo se avessi condotto un raid contro Neberius da solo? È facile portarlo sulla difensiva, ma con me sarebbe riuscito a scappare.


Tuttavia, le mie abilità in PvP sono molto più alte rispetto a quelle del Discendente di Pagma. La classe in sé sarà anche forte, ma le sue abilità di controllo sono un disastro. In particolare, il modo in cui usa le sue abilità è molto semplice. Io posso evitarle o contrastarle. Credo che la maggior parte dei primi 20 ranker pensi la stessa cosa.


D: In molti stanno criticando le abilità di controllo del Discendente di Pagma, ma non ho ancora visto nessuno sminuire le prestazioni della classe in sé. Che tipo di classe è il Discendente di Pagma?


R: Combina molti elementi ma la sua qualità migliore è certamente quella di produrre oggetti. Non è l'unico creatore di oggetti leggendario? Anche il potere di combattimento è tra i migliori. Potere d'attacco, difesa, velocità, non manca niente. I suoi oggetti sono buoni, ma oserei dire che anche le sue statistiche di base sono superiori.


L'unica cosa che non mi convince è il potere delle sue abilità. Come tutti sanno, le abilità del Discendente di Pagma non sono andate a segno, giusto? (Ride)


Tutti stavano entusiasticamente prestando attenzione al Discendente di Pagma. Tuttavia, Grid non se ne era ancora reso conto.






[Hai sconfitto Neberius, il Quarto Servo di Yatan, che stava conducendo esperimenti con vari incantesimi di magia oscura!]






[La tua reputazione su tutto il continente aumenterà di +4.000.]






[L'ostilità con la Chiesa di Yatan è salita al massimo.]






[L'affinità con la Chiesa di Rebecca è già al massimo. Ti daranno il benvenuto quando visiterai un Tempio di Rebecca.]






[L'affinità con la Chiesa del Dominio è aumentata di +2.000. Visitando un Tempio del Dominio riceverai grandi benedizioni. La tua affinità attuale è 3.500.]






[L'affinità con la Chiesa di Judar è aumentata di +1.400. Visitando un Tempio di Judar riceverai grandi benedizioni. La tua affinità attuale è 2.000.]






[Fino a che non sarà nominato un nuovo mago oscuro, la capacità della Chiesa di Yatan di istruire nuovi maghi oscuri diminuirà drasticamente.]






[Hai ottenuto 421 monete d'oro.]






[Hai ottenuto Pietre Sacre di Potenziamento dell'Arma (2).]






[Hai ottenuto Pietre Sacre di Potenziamento dell'Armatura (3).]






[Hai ottenuto 4 pietre magiche deluxe.]






[Hai ottenuto il Flauto di Neberius.]






[Hai ottenuto il Braccialetto di Neberius.]






[Hai guadagnato 67.131.050 punti esperienza.]






[Il tuo livello è salito.]






[Il tuo livello è salito.]






[Il tuo livello è salito.]






[Il tuo livello...]






[Flauto di Neberius]


Classificazione: Leggendaria


È un tesoro che è stato preservato per molti anni dalla Chiesa di Yatan e che influenza le menti di coloro che lo ascoltano. L'aspetto è antico ma ciò non inficia la sua capacità di produrre suoni.


Quando un seguace del Dio Yatan suona questo flauto, la probabilità di fuga del nemico si riduce del 50%, la sua precisione si riduce del 30% e il tempo necessario a lanciare un incantesimo diminuirà di 1,5 volte.


Quando un seguace di uno degli altri tre dèi suona questo flauto, la probabilità di fuga di un alleato aumenterà, la sua precisione aumenterà del 20% e il tempo necessario a lanciare un incantesimo si ridurrà di 1,5 volte.


Quando una persona neutrale suona questo flauto, si genererà un effetto casuale.


* Devi suonarlo per almeno cinque secondi.


* La durata dell'effetto è di 30 secondi.


Condizioni d'uso: Nessuna.


Tempo di Ricarica: 10 minuti.


Raggio d'azione: 20 metri.






[Braccialetto di Neberius]


Classificazione: Unica


Tenuta: 14/20   Difesa: 5


Intelligenza: +30


* Riduce il tempo necessario a lanciare un incantesimo del 20%.


Un braccialetto a cui Neberius teneva molto. Non ha molti effetti, ma è un artefatto molto utile per un mago.


Restrizioni d'uso: Livello 250 o oltre.


Peso: 1


[Non esiste nessuna funzione nascosta.]






“Sì!”


Jackpot.


'In particolare, il flauto di Neberius è un gran colpo!'


Le classi in grado di usare potenziamenti e depotenziamenti erano molto limitate, come i maghi oscuri e i paladini. Tra questi, c'erano davvero poche classi che sapevano usare depotenziamenti su larga scala o magie di potenziamento. Tuttavia, possedendo il flauto di Neberius, poteva sfruttare depotenziamenti su larga scala e incantesimi di potenziamento indipendentemente dalla classe.


'Non riesco neanche a immaginare quanto venderà se lo metto all'asta... Dovrei provarci?'


Grid si chiese quali fossero gli effetti casuali. Cominciò a suonare il flauto.


<i>Bik. Biiik. Bik.</i>


Non aveva mai suonato neanche un flauto dolce, quindi gli fu impossibile suonare adeguatamente quel flauto antico. Tuttavia, la tonalità era così bella che non lo infastidì affatto.


'Che sta facendo adesso?'


I membri della Gilda Tzadakah stavano esultando per la vittoria di Grid contro Neberius! Quelli che stavano ancora combattendo con Balak ne risentirono quando Grid cominciò a suonare il flauto. Poi impallidirono.






[Hai ascoltato il suono di un flauto stonato. Tutte le tue statistiche diminuiranno del 30%, rendendoti più vulnerabile ad alterazioni di stato. Questo effetto durerà per 30 secondi.]






Tutti i membri della Gilda Tzedakah si sentirono indeboliti. Dall'altro lato, le fiamme di giada attorno al corpo di Balak cominciarono a bruciare più intensamente.


“Mi sento più forte!”


“T-Tu, pazzo che non sei altro!”


“Ehi Grid! Che stai facendo?”


<i>Kwaang! Kwaang!</i>


La spada ardente cominciò ad attaccare i membri indeboliti della Gilda Tzedakah. Pon e Regas, che avevano ucciso quasi tutti gli anziani, improvvisamente si trovarono di fronte a una crisi.


“Pant... Pant... La mia Stamina si è esaurita all'improvviso...”


“Gli anziani stanno diventando più forti...”






[Si è verificato un effetto casuale. Le statistiche di tutti gli alleati diminuiscono e le statistiche di tutti i nemici aumentano.]






“Wow.” Grid verificò un po' in ritardo che la finestra di notifica diceva il vero e si grattò la testa, imbarazzato. “Scusate.”


“Che merda!”


Vantner imprecò mentre cercava di difendersi dalle spade di Balak con le sue asce gemelle, poi rotolò via. E non solo lui. Quasi tutti i membri della gilda caddero perché non riuscivano a fronteggiare il potere accresciuto di Balak.


“Non si può evitare. Devo liberarmi di questa cosa da quattro soldi.”


Grid diede la colpa all'oggetto e guardò Balak. Lo avvicinò e Balak si affrettò ad alzarsi in volo. Poi creò una porta per muoversi tra le dimensioni.


“Neberius è morto, quindi mi farò da parte oggi. Ma mi preparerò meglio per la prossima volta.”


Il mago Neberius doveva recitare un lungo incantesimo per usare Teletrasporto, ma il demone Balak poteva creare porte per lo spostamento dimensionale secondo la sua volontà. La Gilda Tzedakah tremò quando lo vide scappare così facilmente.


“Abbiamo perso la nostra preda...”


“Maledizione! Era un'occasione perfetta!”


“Dannazione Grid... L'hai fatto apposta?”


“...Mi dispiace.” Grid era sincero. A differenza del passato, adesso aveva una coscienza e si sentiva davvero dispiaciuto. Alla fine, i membri della Gilda Tzedakah non poterono dire nulla di più e sospirarono semplicemente.


“Ora, rimettiamo a posto il villaggio, in fretta.”


La Gilda Tzedakah unì le forze per sconfiggere i restanti seguaci, salvare i PNG e cominciare a ricostruire il villaggio sotto la direzione di Jishuka. Era seccante per Grid, ma aveva lasciato scappare Balak, quindi si unì agli sforzi di ripresa.


I membri della Gilda Tzedakah rimasero scioccati quando lo videro lavorare sodo.


“Non è cambiato troppo, Grid?”


“Già... È un po' troppo bonaccione adesso.”


“Pensavo di avere davanti la persona sbagliata...”


Toban ascoltò le parole dei membri della gilda e tremò, “Non dite sciocchezze. Sono sicuro che sia migliorato rispetto a prima, ma non è ancora una persona buona.”


In quello stesso momento, in una magione super lussuosa a Miami, USA.


Un uomo biondo, che stava guardando Grid, spense la TV. Poi si voltò verso il giovane con i capelli lunghi che gli stava accanto.


“Sei stato sconfitto da quel tizio?”


Il giovane, che in Satisfy possedeva l'ID Box, si coprì il volto per la vergogna. “Mi dispiace.”


Il biondo si alzò dalla sedia. Poi si diresse verso la capsula dorata ultra high-tech che si trovava al centro del soggiorno.


“Anche Asuka e Black Teddy sono spazzatura. Non avrei dovuto offrire loro le posizioni esecutive.”


“Ma la ricchezza di Asuka ci è necessaria. Non possiamo lasciarla andare.”


“Lo so.”


Il biondo, che dava l'impressione di essere un uomo astuto come un serpente, si chiamava Zibal. Era al secondo posto nella classifica globale di Satisfy ed era il capo della Gilda del Serpente. Vi aveva invitato persone che avevano talento in diversi campi e la sua Gilda del Serpente aveva occupato uno dopo l'altro i territori più importanti di Satisfy. Aveva l'ambizione di diventare un re e valutando Grid, disse:


“È uno stupido. Il fatto che sia l'unico produttore di oggetti leggendari è irritante, ma se possiamo occupare dei territori e monopolizzare dungeon segreti in vari luoghi, possiamo anche procurarci una scorta di oggetti leggendari.”






Traduzione di Martina Procida


Editing di Cecilia Orlando
                                


                                



