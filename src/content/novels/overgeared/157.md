---
title: Capitolo 157
pubDate: 2025-03-12T09:08:35.660Z
tags:
    - overgeared
---


Accadde dopo che ebbe osservato il 39esimo residente.


[Visione è aumenta di 1.]


Grid identificò il quinto aumento della sua statistica Visione e sorrise. 


‘L’abilità Osservazione del Personaggio della Spada del Comandante è migliore, ma l’Ispezione del Talento collegata alla Spada del Monarca aumenta più velocemente l’intuizione.’


Gli occhi scuri di Grid osservarono un giovanotto impegnato a riparare il muro.


‘Ispezione del Talento!’


[Hai scoperto le capacità, le abilità e il potenziale dell’obiettivo.]


Nome: Ian


Età: 27  Sesso: Maschio


Impiego: Minatore


Livello: 33


Forza: 45/115  Stamina: 69/138


Agilità: 21/80  Intelligenza: 48/81


Abilità: Piccone (C).


Un giovane minatore del Villaggio di Bairan.


* Una persona molto comune. Non sei riuscito a scoprire alcun talento nascosto.






Grid lo capì chiaramente.


‘Jude... È davvero un grande idiota.’


Aveva osservato 40 residenti e non aveva trovato nessuno con intelligenza più bassa della sua. Quando si trattava di intelligenza massima, il valore più basso incontrato era di 80 punti. Non aveva visto nessuno con un potenziale massimo minore di 80.


‘Ma Jude ha un massimo di intelligenza di 20 punti, e al momento ne ha 11...’


Jude era stupido.


‘È più facile da gestire essendo stupido, ma è comunque patetico.’


In quel momento un uomo dalla stazza robusta si avvicinò a Grid.


“Kyaaack~ sput!”


L’uomo sputava come se fosse un’abitudine. I suoi capelli grigi si rizzarono come se fosse stato colpito da un fulmine. Aveva un corpo muscoloso e occhi taglienti come quelli di una bestia. Era Toon, 35esimo nelle classifiche globali, possessore di una classe nascosta rara. 


Porse Dainsleif a Grid. “Non importa quanto ci pensi su, non posso comprarla.”


Grid era confuso.


“Perché? Ha una classificazione rara, ma le sue prestazioni non sono paragonabili a quelle di un’arma di classe leggendaria? La potenza di attacco potrebbe essere leggermente inferiore di un’arma leggendaria dello stesso livello, ma gli effetti che possiede sono migliori. Quattro milioni di monete d’oro è un valore appropriato, quindi non è meglio comprare questa invece di qualcos’altro?”


Sul volto di Toon comparve un’espressione amareggiata, “So quanto è buona. La voglio, ma non sono abbastanza ricco da poter spendere quattro milioni di monete d’oro. Kyaaack~ sput!”


“Se sei 35esimo nelle classifiche globali, non dovresti essere famoso nel tuo paese? Non dovresti navigare nei soldi comparendo in programmi TV e spot pubblicitari? Non è così che fanno soldi tutti i membri delle gilde? In particolare, Jishuka guadagna tanto semplicemente passando metà della sua giornata a farsi fare foto per i giornali.”


“...Questa è la storia di qualcun altro...”


La voce di Toon era fioca. Grid non riuscì a sentirlo per bene.


“Cosa?”


Toon gridò ad alta voce, “Io non ricevo alcun invito in programmi TV o per spot pubblicitari! Faccio soldi solo attraverso la caccia, ma mi permette di guadagnare soltanto 10.000 monete d’oro alla settimana!”


Per la cronaca, 10.000 monete d’oro valevano 12 milioni di won. Toon guadagnava 12 milioni di won alla settimana? Era una somma enorme per il pubblico generale, ma per un utente in classifica era diverso. Nel caso degli oggetti con un utilizzo di livello 250 o superiore, era virtualmente impossibile comprare buoni oggetti con 10.000 monete d’oro alla settimana, poiché il prezzo di oggetti di classe epica andava oltre i 400.000. 


Prima o poi, Toon non sarebbe stato più in grado di permettersi un’arma adatta al suo livello. Questo avrebbe significato la sua discesa in classifica a causa delle difficoltà per cacciare.


“Ero uno spadaccino prima di ricevere la classe rara, perciò ho Padronanza della Spada. Tuttavia, uso le lame da polso da tanto tempo e quindi mi trovo più a mio agio con queste. Se Dainsleif fosse un’arma di quel tipo, la comprerei a costo di indebitarmi, ma non sono abbastanza incosciente da farlo per uno spadone.”


“Uhm... Va bene, capisco.”


Toon osservò Grid che stringeva Dainsleif e chiese, “Ma perché ti sei fidato di me e mi hai prestato la tua arma? Sarei potuto scappare portandotela via, no? Mi hai incontrato solo una volta e non ti ho fatto nemmeno una buona impressione... Come hai potuto prestare un oggetto così prezioso ad uno come me?”


Un brivido attraversò la schiena di Grid mentre ascoltava.


‘Sono stato stupido.’


Yura e la Gilda Tzedakah. Gli utenti in classifica che Grid aveva incontrato erano molto ricchi. Erano molto famosi poiché apparivano in TV, e navigavano nei soldi grazie alle interviste, ai servizi fotografici e alle pubblicità. 


Pertanto, Grid aveva avuto l’impressione che tutti gli utenti in classifica fossero persone ricche, e le persone ricche non avrebbero rubato dell’equipaggiamento. Toon, però, non era ricco come gli altri giocatori in classifica. Non sarebbe stato strano se avesse provato a rubare degli oggetti così costosi.


‘In primo luogo, non esiste regola per cui i ricchi non rubino... Sono stato troppo rilassato. Sono accadute così tante cose ultimamente che non sono stato attento.’


Era stata una fortuna che Toon fosse una persona coscienziosa, altrimenti Grid sarebbe stato derubato di quattro milioni di monete d’oro. Il fabbro pensò che fosse il momento di diventare più attento. In quel momento, cominciò a provare simpatia per Toon.


‘È ammirevole che me l’abbia riportata invece di tenersela.’


Grid disse, “Se trovi un buon metodo di produzione e dei materiali durante la caccia, portali a me. Creerò per te un oggetto ad un prezzo ragionevole.”


“Cosa...?”


Toon, di nazionalità italiana, era orfano. Per questo motivo, aveva vissuto una vita difficile ed era stato costretto ad entrare nella mafia. Fece parte dell’organizzazione per cinque mesi e fu fortunato a non aver mai dovuto compiere un omicidio. Nonostante ciò, aveva fatto molte cose brutte come estorsioni, spaccio di droga e traffico di armi. 


Dopo essere venuto a conoscenza di Satisfy, però, aveva trovato qualcosa dal contenuto gioioso con cui divertirsi. Perché doveva danneggiare altre persone compiendo azioni sgradevoli? Si era domandato. Così, lasciò l’organizzazione in cambio del suo occhio sinistro.


Da quel momento, Toon aveva scoperto di avere talento nel gioco ed entrò in classifica, ma non riuscì a correggere completamente il suo temperamento e continuò a mostrare tendenze violente. Per questo motivo, si scontrò con altri utenti e divenne famoso in Satisfy. Gli piaceva combattere e perciò non aveva amici.


Le cose, però, erano cambiate da quando era entrato nella Gilda Tzedakah. Jishuka teneva a freno perfettamente l’aggressività di Toon e lui poteva godere dell’esperienza di gioco di Satisfy in modo relativamente pacifico. Adesso, in questo preciso momento, per la prima volta da quando Toon aveva cominciato a giocare a Satisfy. No, era la prima volta da quando era venuto al mondo che qualcuno gli aveva fatto un favore senza alcuna condizione.


‘Grid...’


Toon guardò il fabbro. Come tutti gli altri, pensava che lui lo odiasse, ma ora gli stava mostrando di volergli fare un favore?


‘È un uomo dal cuore grande come l’oceano.’


Grid appariva come una figura importante per Toon.


‘Innanzitutto, non è una persona comune. Possiede la prima classe leggendaria...’


Toon chinò il capo davanti a Grid. “L’altro giorno, ti ho trattato in malo modo e ridicolizzato il tuo posto di lavoro. Ti chiedo sinceramente perdono, e ti ringrazio.”


“Se lo hai compreso, allora comportati meglio in futuro. Prima di tutto, smettila di sputare. Non voglio vedere che ti comporti come un gangster.”


“Sì, cercherò di togliermi questa mia abitudine.” Toon, che guadava tutti in modo minaccioso ogni giorno, sorrise ampiamente per la prima volta dopo anni. Ma era bello da vedere. “Allora vado, adesso! Devo lavorare!”


Gli occhi di Grid brillavano mentre osservava Toon andar via a passo leggero.


‘È un tipo semplice, come ha detto Regas. Si comporta così per un piccolo regalo, e si rivelerà di grande aiuto alla fine.’


Toon avrebbe portato il metodo di produzione e i materiali, quindi Grid non avrebbe avuto nulla da perdere. Avrebbe potuto acquisire un nuovo metodo di produzione gratuitamente ed aumentare l’esperienza nell’abilità di produzione. Avrebbe poi guadagnato denaro sotto il nome di una piccola ‘mancia’. Toon avrebbe potuto comprare un oggetto a poco prezzo e Grid avrebbe potuto ottenere grandi benefici. Aveva anche ottenuto il rispetto di Toon, prendendo così due piccioni con una fava.


‘Huhuhu... Non sono davvero intelligente ultimamente?’


Adesso Grid aveva la capacità di pensare di una persona normale! Era soddisfatto di se stesso, non realizzando di essere semplicemente nella media.


‘Il raid a Neberius è stato trasmesso, quindi l’esistenza del pavranio è stata svelata al mondo...’


Grid aveva in mente di partecipare alla maratona dei pet facendo finta che il pavranio fosse l’animale compagno di Yura. Tuttavia, era stato reso noto che il pavranio apparteneva al Discendente di Pagma, diventando questo un ostacolo al suo piano. Avrebbe dovuto cancellare i suoi progetti per la maratona dei pet?


‘No, non è necessario.’


<i>Ssik.</i>


Grid sorrise e si diresse alla fucina.


“Ohh! Benvenuto Grid!” Smith salutò Grid dal posto in cui stava creando delle armi per i soldati sotto il comando del responsabile. “Hai salvato il Villaggio Bairan. Mi piacerebbe esprimere la mia gratitudine per conto dei residenti! Sei un eroe! Un eroe!”


Si era sentita la parola ‘eroe’. Grid se ne sentì orgoglioso e disse.


“Non sono semplicemente un eroe, ma un eroe onnipotente.”


Grid alzò la mano sulla spalla di Smith e usò un’abilità.


“Affetto del Fabbro.”






[Affetto del Fabbro]


Se è presente l’affinità massima con un fabbro PNG, puoi aumentare il livello della loro abilità da 1 a 5.


Il fabbro che riceverà i tuoi insegnamenti ti sarà fedele per l’eternità e ogni volta che imparerà un nuovo metodo di produzione lo condividerà con te.






[Maestria Avanzata del Fabbro Smith ha raggiunto il livello 4.]






“Heok...!”


Smith era scioccato. Sentiva che la sua abilità era migliorata drasticamente al tocco di Grid e lo abbracciò. “Grazie! Grazie! Posso realizzare la miglior opera della mia vita grazie a te, e adesso ho ricevuto ancora un’illuminazione! Per te, ti leccherei anche il sedere!”


“Sciocchezze!”


Grid riuscì a scrollarsi di dosso Smith. Leccare il sedere? Poteva essere il modo con cui l’altro fabbro affermava che avrebbe fatto di tutto, ma Grid sapeva che Smith era gay. Un altro gay glielo aveva detto, perciò gli vennero i brividi.


“Ancora non ti sei sposato?”


“Sposato? A questa età...”


“Spòsati presto e abbandona i tuoi strani gusti. E lascia che prenda in prestito le strutture in tuo possesso.”


“H-huh? Strani gusti...? Sì, sì, sentiti libero di usarle. Potrei lasciarti l’intera fucina.”


Grid lo ignorò e si fermò davanti alla fornace. Estrasse il Martello del Fabbro Leggendario e cominciò a fondere il pavranio.


‘Ne cambierò la forma.’


Al momento, il pavranio aveva la forma di due piccoli dischi. Il mondo intero associava quei due dischi dorati al Discendente di Pagma ma la storia sarebbe cambiata se ne avesse cambiato la forma.


Traduzione di MoonRoro29


Editing di Cecilia Orlando




                                


                                



