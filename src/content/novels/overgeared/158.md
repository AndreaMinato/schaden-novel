---
title: Capitolo 158
pubDate: 2025-03-12T09:08:35.660Z
tags:
    - overgeared
---


‘Adesso comincio.’


Ttang! Ttang!


Grid si era ispirato allo scudo assoluto di Malacus quando aveva forgiato il pavranio a forma di dischi.


Gli era stata data quella forma esclusivamente a scopo difensivo. Per questo motivo, aveva enormi capacità di difesa, ma la sua potenza di attacco era significativamente più bassa. Non era in grado di fare un graffio al nemico a meno che non si fosse trattato di un colpo critico. In modo da adoperare più potenza durante la maratona dei pet, sarebbe stato meglio enfatizzare l’attacco piuttosto che la difesa.


‘Ad ogni modo, la tenuta non ha limiti. Non importa quanti animali attaccheranno, non potranno scalfire il pavranio. Ho bisogno di una forma adatta ad attaccare.’


Tuttavia, al momento Grid possedeva soltanto una piccola quantità di pavranio, circa quanto la dimensione di un uovo. Non ne aveva abbastanza per creare due pugnali.


‘Qualcosa di diverso.’


Come poteva renderlo più efficiente? Grid ci pensò su per un po’ prima di trovare un’idea.


‘Degli aghi...!’


<i>Kaaang! Kaaang!</i>


Grid cominciò con delicatezza a dare forma al pavranio usando la sua incredibilmente alta destrezza che surclassava tutti gli utenti di Satisfy e i PNG. Creò 30 aghi lunghi 10 centimetri e dalla terminazione appuntita.


“Ohh...!”


<i>Chwaruruk!</i> I 30 aghi cominciano a ruotare attorno a Grid ad intervalli regolari. Emanavano una luce dorata e le loro punte erano minacciose. Smith, testimone di questa forma misteriosa, era rimasto senza parole.


Grid sorrise soddisfatto e disse. “E’ troppo presto per essere sorpreso. Lanciami quella cosa.”


Il fabbro indicò un pesante martello e Smith gli disse a gran voce.


“È pericoloso! Non ti farai male se te lo lanciassi?”


“Non preoccuparti. Lancialo semplicemente più forte che puoi.”


“Kuk...”


Smith era riluttante, ma non poteva rifiutare un ordine di Grid, perciò si sforzò per lanciargli contro il martello. In quel momento, accadde qualcosa di fantastico. I 30 aghi che volteggiavano attorno a Grid volarono nella direzione del martello. Si misero in fila? Poi subito formarono un piccolo scudo che lo difese dal martello volante.


<i>Tung!</i>


Grid indicò il martello caduto a terra.


“Perforatelo.”


<i>Chwaruruk!</i>


Gli aghi attaccarono contemporaneamente il martello dopo aver ricevuto quel comando. 


<i>Puuok! Puuok!</i>


Il pavranio era il top di tutti i minerali, quindi penetrò con facilità il martello fatto d’acciaio.


“Bene.”


Grid osservò il martello soddisfatto e confermò i dettagli degli aghi.






[30 Aghi Dorati Fatti di Pavranio.]






Tenuta: Infinita


Potenza di Attacco per Pezzo: 8


* Effetto Perforazione


Aghi dorati fatti di pavranio, il minerale più forte nato dalla collaborazione fra il leggendario fabbro Pagma e il grande mago leggendario Braham.


La potenza di attacco è debole, ma le loro punte sono taglienti, così da poter penetrare un oggetto fatto di qualsiasi materiale. Tuttavia, sono relativamente deboli contro obbiettivi fatti di magia.


Se penetrano il punto debole del nemico, potrebbero verificarsi una varietà di condizioni di stato anormali, e c’è un’alta probabilità di scatenare un colpo critico.


In base alla situazione, possono combinarsi per creare una barriera.


* Grazie alla benedizione della Dea Rebecca hanno ottenuto abilità curative. Aumenteranno la velocità di recupero della salute del loro possessore del 300%.


* Grazie alla benedizione del Dio Dominion hanno ottenuto abilità di potenziamento in attacco. La potenza di attacco del possessore aumenterà del 15%.


* Grazie alla benedizione del Dio Judal hanno ottenuto abilità di potenziamento in difesa. La difesa del possessore aumenterà del 15%.


Peso: 5


‘Non è una forma da animale, ma...’


Il pavranio aveva un ego. Obbediva ciecamente agli ordini del proprio padrone, quindi poteva partecipare alla maratona dei pet nonostante la sua forma. Allora Grid ricevette un sussurro da Yura.


- Sono arrivata a Bairan. Dove dovrei incontrarti?


- Ci incontreremo al cancello ovest.


Al momento, la maggior parte dei membri della Gilda stavano ripristinando l’esterno del cancello est. Nel caso fosse accaduto qualcosa, Grid aveva scelto un luogo nella direzione opposta e lasciò la fucina di Smith.


“A quanto pare dovrò creare un altro martello...” mormorò Smith.


Il nuovo martello da lui creato dopo essere diventato un fabbro esperto! Era stato rovinato dopo soltanto un giorno e mezzo, ma Grid non lo sapeva. 


“Non è ancora arrivata?”


Dopo 10 minuti di camminata, Grid era arrivato al cancello ovest e si guardò intorno, ma non trovò Yura da nessuna parte. Ai normali utenti non importava che il villaggio in cui si erano sistemati fosse distrutto, si dirigevano semplicemente verso i terreni di caccia senza pensare di unirsi ai lavori di restaurazione.


“Eccomi.”


Grid sentì una voce familiare provenire da un lato proprio quando cominciava ad annoiarsi. Si voltò e vide, all’inizio di un vicolo, qualcuno con addosso una tonaca nera che celava il volto e il corpo. Se non fosse stato per la voce chiara e bella, non si sarebbe mai sognato che quella persona fosse Yura. 


Grid le si avvicinò e parlò sprezzantemente.


“Stupida. Una maschera o un cappello non sono abbastanza per nascondere il tuo volto e il tuo ID? Perché coprirti completamente?”


Yura rispose con imbarazzo, “Le persone delle volte mi riconoscono anche quando nascondo solo il viso.”


“...Riconoscono il tuo corpo.”


Le proporzioni del corpo di Yura erano davvero perfette. Le sue tre misure erano ideali sia per gli uomini che per le donne, specialmente quelle del bacino e delle clavicole. Gli entusiasti fans di Yura sarebbero riusciti a riconoscerla soltanto dal corpo.


“Mostrami il pet di cui mi avevi fatto accenno.”


“Si.”


Era imbarazzata dal fatto che Grid la squadrasse dall’alto in basso? Yura andò dritta al punto. Il fabbro annuì ed estrasse i 30 aghi. Yura si sfilò la tonaca mentre osservava gli aghi roteare come se fossero una cosa sola, poi parlò con sguardo tagliente.


“E’ come avevi detto, ma… Sei l’Erede di Pagma?”


“Eh?” Il confuso Grid rispose negativamente. “Che sciocchezze stai dicendo? Perché sarei l’Erede di Pagma?”


“Anche senza questo, ho visto che l’Erede di Pagma ha resistito alla magia di Neberius e mi sei venuto in mente tu in passato, ma non ne ero certa fino ad ora…”


“...”


“I tuoi aghi dorati e i dischi dorati dell’Erede di Pagma sono simili nel materiale e nella natura. Non hai una classe nascosta epica, tu ne hai una leggendaria.”


“No?”


Grid lo negò fino alla fine, ma Yura non lo ascoltò. 


“Va bene non voler essere onesto. Che tu abbia una classe epica o leggendaria, non cambia il fatto che tu sei necessario alla Corea del Sud. Ad ogni modo, considerando l’uso dei dischi dorati che ho visto in TV, sembra possibile utilizzarli per partecipare alla maratona dei pet...”


Erano troppo immersi nella conversazione, ed entrambi non notarono che qualcuno si stava avvicinando.


“Il legame di una coppia sposata è veramente meraviglioso. Non avrei mai pensato che ti avrei incontrato qui.”


La voce di una donna si sentì provenire dall’imbocco del vicolo, e Yura e Grid si voltarono nello stesso momento. Era una persona dai tipici tratti nobili, dai capelli argentei, con abiti colorati e coperta di accessori. 


“Irene? Perché sei qui?”


Le pupille di Grid si dilatarono. Era da solo, in un vicolo con una donna, perciò aveva il terrore che sua moglie lo avrebbe condannato come peccatore. 


‘Penserà che l’abbia tradita?’


Fortunatamente, Irene non dubitò di Grid. L’affetto massimo non diminuiva così facilmente e vide l’anello nuziale sulla mano del marito. Irene si legò sfacciatamente al braccio di Grid, poi sorrise con naturalezza a Yura. 


“Sei un’amica di mio marito? E’ la prima volta che ti vedo. Io sono Irene Winston von Steim, signora di Winston e moglie di Grid.”


Yura era stupefatta.


‘Avevo sentito che la signora di Winston si fosse sposata, ma pensare che suo marito è un utente… Inoltre, quell’utente è Grid.’


Era un uomo a strati, come una cipolla: più lo conoscevi e più nuovi aspetti venivano svelati.


“Io...” nel momento in cui Yura stava per presentarsi,


“Mia Signora! Pericolo!”


Era Phoenix. Era arrivato a Winston con Irene, che aveva trovato Grid in un vicolo mentre passeggiava per strada. Il cavaliere l’aveva seguita e aveva visto Yura.


“E’ l’Ottava Servitrice di Yatan!”


 In passato, Phoenix aveva affrontato Yura, risultando in una sconfitta. Aveva perso centinaia di truppe ed era stato gravemente ferito. Questa volta avrebbe catturato la donna che aveva osato mostrarsi da sola dietro le linee nemiche! Phoenix estrasse la Spada della Trascendenza classificata come leggendaria.


Il corpo di Irene tremò a quelle parole.


“L’Ottava Servitrice...? Tu sei un’amica di mio marito?”


Il suo smarrimento aveva raggiunto il limite, e non sapeva cosa fare. Grid non poté guardare in silenzio e la abbracciò per farla sentire al sicuro. Subito dopo, in modo da tenere segreta la sua identità, estrasse Dainsleif, non Failure, e la puntò contro Yura.


“Che perfida donna! Hai nascosto la tua identità e mi hai avvicinato! Finché sarò qui non ti permetterò di avvicinarti a mia moglie!”


Grid era come il personaggio di un manga, e Yura ne fu veramente scioccata.


‘Perfida donna...’


Era mai stata chiamata così in tutta la sua vita? Yura era stupita, ma era perspicace e capì. Afferrò al volo la situazione e cominciò a recitare, parlando con un sorriso freddo, “Il mio piano originale era avvicinarti per uccidere Lady Irene, ma ho perso quest’occasione a causa di quel vecchio cavaliere. Sfortunatamente, devo ritirarmi per oggi.”


Yura usò la magia di volo e si alzò in cielo. Grid avrebbe potuto prenderla, ma rimase affianco ad Irene con il pretesto di proteggerla. Phoenix e i cavalieri tentarono di inseguirla, ma erano in grado di muoversi rapidamente attraverso gli stretti vicoli a causa delle pesanti armature. 


Grazie a ciò, Yura riuscì a fuggire in salvo e scomparve nell’altra parte del cielo.


“Ah...”


Irene era già stata rapita due volte dalla Chiesa di Yatan. Non era ancora in grado di scappare da quella paura e le gambe le cedettero. Grid cercò di sembrare il più gentile possibile mentre si inginocchiava davanti a lei. Le accarezzò le guance con mano affettuosa e mormorò.


“Va tutto bene. Sono al tuo fianco, quindi non devi preoccuparti.”


“Caro marito...”


L’aspetto fisico corrente di Grid, che stava diventando sempre più in salute, era molto diverso da quello passato. Il cuore di Irene cominciò a battere alla piacevole vista. Si sentiva come la principessa di una favola.


Da quel giorno, con l’aiuto dei soldati e dei tecnici guidati da Irene, il Villagio Bairan riuscì a riprendersi rapidamente.


Traduzione di MoonRoro29


Editing di Libusemumei


                                



