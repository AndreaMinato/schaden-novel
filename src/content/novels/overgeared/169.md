---
title: Capitolo 169
pubDate: 2025-03-12T09:08:35.663Z
tags:
    - overgeared
---


L’inferno? Non sarebbe mai voluto andare lì.


‘Non ci sono molti più tizi come Hell Gao all’inferno?’


I demoni erano troppo forti. Non voleva neanche combattere ancora contro di loro, perché la ricompensa che avrebbe ottenuto sarebbe stata pessima.


‘No, è stato un fraintendimento se gli oggetti ottenuti sono stati pessimi.’


Grid guardò il memphis sogghignare, mentre si leccava il pelo con la sua lingua rossa.


‘Ho ottenuto un fantastico compagno animale. Hell Gao è stato il boss più forte che io abbia mai affrontato. Potrei aver preso solo due pietre del fuoco, ma per essermi sbarazzato di lui ho ricevuto un tesoro immenso.’






[Memphis]






La specie più potente tra le centinaia di bestie demoniache che abitano l’inferno.


Da adulti, le loro abilità di combattimento sono superiori al demone di grado più alto, per questo sono i preferiti tra i 33 grandi demoni.


Ma sono una specie in via di estinzione, per la loro incapacità di riprodursi.


Il loro habitat naturale è l’inferno.






‘Sono riuscito ad ottenere un compagno animale così prezioso e l’ho ignorato.’


Grid si rimproverò e richiamò la finestra di stato del suo compagno animale.






Nome: Non inserito


Livello: 1 (0/200)


Affinità: 0/100


Salute: 5.000/5.000


Potere d’Attacco Fisico: 60  Potere d’Attacco Magico: 30


Difesa: 50  Resistenza magica: 80


Attributo: Oscuro


Status: Narcisista


(Non appena sono nato, ho mangiato l’anima di un umano con le mie sole forze! Sono la miglior bestia demoniaca dell’inferno! Miao!)


-Lista Aggiornata delle Abilità-


[Fluidificazione]


Se attaccato, il corpo cambia consistenza diventando come melma per minimizzare i danni. Tuttavia, il danno causato da un attributo magico potrebbe essere maggiore.


[Ingestione dell’Anima Lv. 1]


Ha l’abilità di portare via metà delle statistiche più alte del bersaglio e di trasferirle al padrone.


Tempo di Ricarica dell’Abilità: A tua scelta.


[Graffio Lv. 1]


Le zampe attaccheranno ed avveleneranno il bersaglio.


Tempo di Ricarica dell’Abilità: Ogni volta che vuoi.






‘Non aveva guadagnato alcun punto esperienza sconfiggendo Yoshimura, quindi è impossibile ottenere esperienza uccidendo i giocatori? Comunque, le sue abilità al livello 1 sono terrificanti. L’abilità chiamata Ingestione dell’anima è un vero e proprio raggiro.’


Il fatto che il tempo di ricarica dipendesse dal memphis era abbastanza fastidioso, ma se ne sarebbe occupato poco alla volta. Grid rise di gioia.


“Padrone, io ti piaccio? Miao!”


Il memphis era grandioso. Grid fece un’espressione compiaciuta mentre osservava il gatto.


‘A Sehee piacciono le cose carine come questo. Sono preoccupato perché non ha altri hobby oltre allo studio… Dovrei comprarle una capsula?’


Gli occhi del memphis, dalla forma di un ‘ㅅ’, apparivano dolci e carini anche a Grid. Pensò di comprare a sua sorella una capsula, perché avrebbe voluto mostrarle il memphis. Grid annuì velocemente.


“Sì, mi piaci.”


“Certo che sì! Sono elegante, bello e potente. Sono la miglior bestia demoniaca dell’inferno! Miao!”


<i>Pisik.</i>


Gli occhi grandi e rotondi del memphis si fecero piccoli. Poi fece il gesto di annusare e disse parole che colpirono dritto al cuore di Grid.


“Ma a me non piace Padrone.”


“Eh? Perché?”


“Tu sei brutto! Non mi piaci!”


“…”


“Dando un secondo sguardo ~ non si può ~ non ~ notarlo~~ miao!”


Era da un po’ che Grid non si sentiva dire di essere brutto. Aveva migliorato la propria fiducia in se stesso, perciò non c’era nessuno che si sentisse male o scappasse alla vista del suo sorriso. Perciò, rimase scioccato nel sentirsi dire di essere brutto da un gatto.


Poi il memphis tentò di confortarlo. “Non preoccuparti! Non ti abbandonerò perché sei brutto! Puoi essere brutto! Padrone deve solo intrattenermi!”


“…”


Il gatto avrebbe dovuto onorare e servire il suo padrone, eppure gli stava chiedendo di intrattenerlo?


‘Questo dannato gatto, conosce il significato della parola Padrone?’


Il viso di Grid si distorse mentre Peak Sword rise alla vista di questa scena.


“Può assomigliargli, ma la sua natura è diversa da quella di un gatto. Non avrai problemi in futuro?”


“Beh… Posso tollerare qualcosa se ho questo compagno animale.”


Il primo modo per costruire l’affinità con un compagno animale era dargli un nome. Grid si chiedeva come avrebbe dovuto chiamare il memphis.


‘Se fosse stato un cane e non un gatto con le ali, il nome Cane sarebbe stato perfetto…’


C’era un nome che avrebbe potuto dare a questo gatto orgoglioso? Grid pensò ad un nome appropriato.


“Schiavo.”


“Miao?”


“Il tuo nome è Schiavo.”


“Kyaaak!”


<i>Padak padak!</i>


Il memphis sbatté forte le sue ali intorno a Grid e si stizzì.


“Il modo in cui Padrone sceglie i nomi fa schifo! Come può una nobile bestia dell’inferno essere uno schiavo? Padrone è pazzo! Miao!”


Grid rimase sorpreso nel vedere che il memphis aveva anche allungato le sue zampe.


‘Questo gatto non conosce il significato della parola padrone, ma sa quello di schiavo?’


Se l’affinità fosse scesa a livelli negativi, il compagno animale sarebbe potuto scappare. Grid voleva evitare il peggio quindi cambiò in fretta il nome.


“Hai sentito male. Non è schiavo, è Noe, Noe.”


“Noe?” Il memphis rimase confuso. “Che significa Noe? Miao?”


Grid replicò bruscamente. “Uno schiavo è uno schiavo… Noe significa che non sei schiavo… Ecco che significa.”


“Oh…! Ohhhh!”


Gli occhi da pazzo del memphis tornarono ad essere due grossi fari. In quanto bestia demoniaca dell’inferno, sapeva molte cose dopo essere nato, ma era ancora solo un gattino. Aveva la sensazione che si nascondesse qualcosa di bello e forte nelle parole di Grid. Allora…


“Bene! Io sono Noe! Miao!”


Si sentì meglio e strofinò le sue guance su Grid. Il ragazzo rise al povero piccoletto.


“Bene! Allora, il tuo nome è Noe!”






[Vuoi selezionare come nome per il memphis ‘Noe’?]






‘<i>Sì.’</i>






[Il nome del memphis è stato impostato come Noe.]






[L’affinità con Noe è aumentata di 5.]






Il memphis sollevò una zampa sulla sua pancia piena e urlò,


“Tu sei Padrone e io sono Noe!”


“Esatto.”


Grid fece un’espressione seria ed alzò il pollice. Memphis. No, Noe era soddisfatto! Rise. Peak Sword, vedendo tutto questo, schioccò la lingua.


‘Dare un nome ad una bestia demoniaca…’


Grid non era affatto una persona normale. Alla fine, lasciarono il dungeon e si diressero verso il Castello di Cork.


“Ohh! Il ritorno degli eroi!”


“Hai tagliato in due Yoshimura?”


I membri della gilda fecero i loro apprezzamenti a Grid e Peak Sword, che avevano sconfitto Hell Gao e la Gilda Sakura. Cercarono di fare delle domande a Grid, ma furono fermati da Peak Sword.


‘Non si è registrato nelle classifiche, perciò probabilmente non vuole che il pubblico sappia che è il Discendente di Pagma.’


Peak Sword, in quanto capo di un’organizzazione, era profondamente comprensivo, perciò non disse una parola sull’identità di Grid. Era entusiasta per aver avuto successo col raid per Hell Gao grazie alla debolezza verso le pietre di fuoco.


Giunse la notte.


Grid si gustò un banchetto e costruì la sua relazione con Peak Sword e la Gilda dei Cavalieri d’Argento. Alcuni membri fecero un po’ di casino dopo essersi ubriacati, ma fortunatamente non accadde nulla di serio.


Il giorno dopo. Al mattino presto, fece una domanda a Grid rimanendo cauto, mentre questo si stava preparando per partire.


“Non partecipi alla Competizione Nazionale quest’anno?”


Grid annuì. “Una strana donna ha messo il mio nome sulla lista dei partecipanti, ma non ho intenzione di prendervi parte. Non voglio esporre la mia identità, e non otterrei un gran merito nel partecipare.”


“Sì. Ma spero che cambierai idea il prossimo anno. In quanto uomo, combattere per l’onore del tuo paese non è una brutta esperienza… Io parteciperò il prossimo anno, perciò andiamoci insieme.”


“Ci penserò. Come riservista, sono già nella difficile posizione di lottare per la sicurezza del nostro paese.”


Grid andò fuori, in terrazza. Assaporò l’odore del sale portato dal vento e disse a Peak Sword.


“Per favore, fammi sapere se Hell Gao reagirà in modo normale al prossimo ciclo. Mi serve un’altra pietra del fuoco.”


“Capisco. Ma come ho detto ieri, Hell Gao probabilmente non comparirà per un po’. È più probabile che venga sostituito da un altro demone di alto rango.”


“Immagino di dover aspettare di vedere. Allora, adesso vado.”


Grid usò immediatamente Volo. Poi volò lontano dall’isola e scomparve all’orizzonte. Peak Sword guardò Grid e iniziò a pensare.


‘Lo spadone con un potere d’attacco da imbroglio, le lame dorate, il mantello invisibile e ora gli stivali con la magia del Volo… Incredibile. Questo gioco si basa veramente sugli oggetti.’


Ad essere onesto, era molto invidioso.


‘Anche io voglio ottenere gli oggetti al più presto.’


Poi sentì nelle sue orecchie la voce di Grid.


- <i>Se hai una richiesta di creare un oggetto, ti prego di contattarmi. Ti aggiungo in agenda. Ovviamente, si tratta di un servizio a pagamento.</i>


“Ohh…!”


Poteva richiedere la creazione di un oggetto ad un fabbro leggendario! Peak Sword tremò di gioia.


- <i>Grazie Grid!</i>


I due si avvicinarono molto velocemente dopo aver condiviso dei segreti.






***






“Grid!”


Toban era rimasto in attesa presso la fucina di Khan quando Grid tornò dopo sei giorni. La faccia di Grid, che aveva mostrato gioia da quando aveva ottenuto Noe, si irrigidì non appena vide Toban.


“Bel lavoro! Hai preso le pietre del fuoco?”


Grid osservò Toban che aveva l’espressione di chi stava aspettando una notizia, e tirò fuori due pietre.


“…Me ne manca una.”


“Urgh…!”


Toban si era già immaginato una situazione del genere da quando Grid gli aveva detto ‘Credi in me’. Tuttavia, non poté fare a meno di provare disappunto nel vedere realizzato il suo timore. Grid si scusò con un Toban frustrato.


“Mi dispiace. Ho fatto del mio meglio, ma Hell Gao era troppo forte. È stato impossibile concentrarmi a scavare.”


Toban entrò nel panico. “Perché ti stai scusando? È una cosa per cui dovresti scusarti? Ti sono grato solo per il fatto di averci provato.”


Non si aspettava di sentire le sue scuse. Grid era davvero cambiato. Sembrava un Grid completamente diverso da quello che Toban aveva incontrato la prima volta.


‘Le persone possono maturare giocando?’


Chiunque sarebbe diventato forte se avesse aumentato di livello. Ma era tutto lì. Il sistema di aumento di livello non era stato programmato per far crescere le persone internamente. Quindi come era riuscito a cambiare in questa maniera Grid?


Toban pensò si trattasse di un miracolo. “Nei quattro mesi passati, Vantner ha messo i suoi punti statistici sulla stamina e ora può giocare il ruolo di tank. Anche se non possiedo lo Scudo di Fuoco, c’è la possibilità che avremo successo con lui nel raid per Phoenix. Perciò non preoccuparti.”


“Allora sono contento. Conserverò queste pietre del fuoco per la creazione dello Scudo di Fuoco.”


“Sì, grazie. A proposito, perché hai ignorato il bisbiglio di Jishuka?”


“Jishuka?” Grid rimase confuso. “Jishuka non mi ha mai mandato un bisbiglio.”


“Il giorno che sei partito per l’Isola di Cork, Jishuka ha continuato ad inviarti bisbigli, ma senza ricevere risposta.”


Grid rovistò nei suoi ricordi e annuì.


“Ah, ero occupato a volare quel giorno e ho ignorato alcuni bisbigli. Probabilmente tra questi c’erano anche quelli di Jishuka. Ma perché cercava di contattarmi?”


“Voleva chiedere il tuo indirizzo di casa…”


“Casa mia?”


“È venuta in Corea del Sud e voleva incontrarti.”


“Hmm…”


Grid ci pensò su e fu triste per essersi perso l’occasione. I membri della gilda che erano giunti in Corea del Sud per la Competizione Nazionale erano Jishuka, Pon e Regas, perciò poteva essere l’occasione per incontrarli tutti.


‘Voglio sicuramente incontrarli… Se non lo facessi questa volta, potrei non avere un’altra occasione.’


Non se ne sarebbe pentito un giorno se avesse perso l’opportunità di apprezzare il fantastico corpo di Jishuka, che faceva centinaia di milioni di won solo per fare alcune foto per poche ore? Grid controllò l’ora.


“Nel mondo reale, è il secondo giorno di eventi. A quali parteciperà Jishuka?”


“Tiro al bersaglio e assedio. E sembra che l’ultimo sia caccia al tesoro.”


“Il secondo giorno… È quando si terrà tiro al bersaglio e assedio.”


La Competizione Nazionale era in tutti i canali quando si accendeva la TV, perciò per Grid fu facile memorizzare la programmazione. 


“Forse dovrei andare lì.”


Salutò Toban e si disconnesse.






Traduzione di Blakriss


Editing di Cecilia Orlando
                                


                                



