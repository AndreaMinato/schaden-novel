---
title: Volume 1 - Capitolo 17
pubDate: 2025-02-27T07:44:20.592Z
tags:
    - overgeared
---


Sorrisi non appena Smith finì la lezione.


“È difficile da capire solo a parole? Se è così, allora ti darò una dimostrazione.”


Smith versò una certa proporzione di ferro, carbon coke e calcare nell'altoforno prima di avviarlo.


Mentre la sua faccia e la parte superiore del corpo cominciavano a inzupparsi di sudore, Smith controllò l'aria calda proveniente dal fondo della fornace e cominciò a bruciare il coke. A quel punto, il minerale di ferro si trasformò gradualmente in ferro fuso grazie alle riduzioni operate da Smith.


Il calcare reagì separando il ferro dalle impurità che andarono a formare la scoria. Smith si alternava tra il filtrare le scorie e mantenere il calore. I detriti scuri scomparvero gradualmente passando dai condotti sul fondo della fornace, mentre il ferro fuso diventava sempre più arancione.


Una volta solidificato, il ferro sarebbe diventato ghisa. La ghisa era estremamente dura e fragile in quanto conteneva un'alta quantità di carbonio. Non era adatta alla produzione di armi. Per renderla adeguata allo scopo, sarebbe stato necessario ridurre il contenuto di carbonio tramite il tipico processo di produzione dell'acciaio.


Smith, che era silenziosamente immerso nel suo compito, chiese, “Adesso capisci come funziona la fusione?”


Annuii e Smith mi guardò con espressione soddisfatta.


“Adesso che hai visto il processo, la jaffa è più facile da fondere. I minerali di jaffa contengono meno impurità e hanno un punto di fusione più basso, rendendolo più facile da raffinare del ferro. La proporzione di jaffa, carbon coke e calcare deve essere di 12:2:4.”


[Fusione di minerali]


Difficoltà: E


La fusione dei minerali è la base della produzione. Smith ha assegnato questo compito a te, che sogni di diventare un fabbro.


Condizioni di Completamento Missione: Fondi il minerale di jaffa.


Ricompensa Missione: Affinità con Smith +30, esperienza +80, 300 grammi di jaffa fuso.


Fallimento Missione: Non è facile fondere perfettamente i minerali all'inizio.


Smith capirà se fallisci.


Non c'era ragione di rifiutare. Accettai la missione.


Smith preparò la fornace per me e aggiunse, “Non preoccuparti troppo se va male. Potrebbe esserti sembrato facile mentre mi guardavi, ma in realtà, è piuttosto difficile.”


Misi gli ingredienti nella fornace e posizionai i piedi sul mantice. In quel momento, apparve una freccia semitrasparente che puntò versò un lato del mantice.


'È per l'effetto di compensazione della classe?'


Poggiai il piede esattamente dove la freccia mi indicava. La freccia puntò poi in un'altra direzione, verso cui indirizzai il mantice. La freccia lampeggiò ripetutamente, fornendomi il ritmo giusto. Alla fine, riuscii a scaldare l'altoforno in cinque minuti, al contrario di Smith che a malapena era riuscito a farlo in dieci.


Poi apparve una finestra di notifica.


[Puoi misurare la temperatura grazie ai rapidi cambiamenti nella temperatura dell'ambiente. 30 gradi. 31 gradi. 31,5 gradi. 32...]


Riuscivo a sentire quella voce strana e indesiderata nella mia mente.


[Il Discendente di Pagma è sensibile ai cambiamenti di temperatura. Se c'è una fornace nelle vicinanze, puoi misurare accuratamente la temperatura al suo interno.]


Piazzai la mano sulla fornace.


[700 gradi. 720 gradi. 740...]


Il costante innalzarsi della temperatura veniva mostrato sulla finestra di notifica in continuo aggiornamento.


'1000 gradi.'


Il minerale di ferro era adatto alla fusione intorno alla temperatura di 1150-1250 gradi Celsius, mentre la jaffa fondeva intorno a 950-1000 gradi. Non appena la finestra di notifica indicò 1000 gradi, non c'era più bisogno di sforzarmi per incrementare la temperatura.


La jaffa si sciolse lentamente. In confronto al minerale di ferro, aveva una minore concentrazione di impurità, per cui il bagliore arancione fu forte fin dall'inizio. Mi apprestai a filtrare via le impurità. La freccia traslucida mi indicò la direzione in cui muovere i condotti di metallo, di modo che fui in grado di farlo più velocemente e accuratamente di Smith.


Il fabbro, preoccupato se stessi facendo bene o no, rimase di stucco quando venne a controllare il mio lavoro.


“H-Heok! Cough! Cough cough!”


Fu così sorpreso che quasi soffocò. Dopo un po', Smith riacquistò a malapena la stabilità e con voce tremante mi chiese, “Come fai ad essere già così abile nella fusione?”


Il suo colorito era così pallido che ero preoccupato che il vecchio potesse svenire.


“Avevi già esperienza nella fusione? Questa non è la tua prima volta, vero?”


“...È la mia prima volta...”


Sembrava che Smith avesse visto un fantasma.


“Uh... è davvero ridicolo... Un tale talento non si può descrivere. Una persona senza esperienza è meglio del suo insegnante. È come se stessi sognando. Sei forse la reincarnazione di Pagma?”


L'espressione “reincarnazione di Pagma” era comune come termine di apprezzamento per fabbri particolarmente dotati. Era in effetti il miglior complimento! Qualunque fabbro sarebbe scoppiato di gioia a sentirsi chiamare “reincarnazione di Pagma”.


Tuttavia, per me era diverso.


'Non sono una reincarnazione, ma un discendente.'


Nel frattempo, la puro jaffa fusa era pronta.


[Missione compiuta!]


Smith sorrise con calore e disse,


“Meraviglioso! Sei un grande amico.”


[L'affinità con Smith è aumentata di 30.]


[L'esperienza è aumentata di 80.]


[Il tuo livello è aumentato.]


'Ottimo! Livello 2!'


Non c'era gioia più grande che un facile avanzamento di livello. Un tempo ero di livello 80. Adesso ero lieto anche solo di aver raggiunto il livello 2. Ero davvero preoccupato pensando a cosa mi sarebbe successo quando avessi raggiunto la doppia cifra.


“Portala qui.”


Smith versò la jaffa fusa nel ferro fuso, mescolando i due metalli in un rapporto di 1 a 12. Il che vuol dire, naturalmente, che per ogni porzione di jaffa, c'erano 12 porzioni di ferro. Smith piazzò la miscela nella fornace e cominciò a riscaldarla di nuovo. Non dimenticò di mescolarle. Le mescolò in totale sei volte prima di completare il processo versando la soluzione sciolta in uno stampo già preparato.


Avremmo dovuto aspettare 40 minuti perché la soluzione si solidificasse nello stampo. Nel frattempo, Smith mi porse del materiale di jaffa già completato.


“Questa è la prima volta che fondi del metallo, quindi ti darò questo come ricordo.”


[Hai ottenuto 3 pezzi di jaffa.]


Un pezzo di jaffa pesava all'incirca tra i 700 grammi e 1 chilo. 300 grammi di jaffa valevano un pezzo d'oro, dunque si trattava di una ricompensa notevole per una missione di livello E.


'Smith è davvero una brava persona.'


Apprezzavo il fabbro sempre di più. Smith si avvicinò portando un grosso martello e cominciò a colpire la sagoma in cui era stata versata la miscela fusa. In essa, il ferro indurito aveva preso la forma di uno spesso filo.


Smith lo prese e lo mise da una parte, dove c'era uno stampo più piccolo. Piazzò il filo sullo stampo e cominciò di nuovo a martellare. Una volta finito, usò una mola per affilare il bordo.


Dopo averla lavorata con attenzione, ne risultò una tipica punta di freccia ben affilata. Nonostante fosse spessa e pesante, la punta era molto aguzza e avrebbe potuto penetrare un'armatura senza difficoltà. La punta di jaffa venne poi attaccata a un'asta di freccia già pronta.


Guardai l'intero processo dall'inizio alla fine, poi spuntò una finestra di notifica.


[La tua comprensione della Freccia di Jaffa è ora al 100%. Sarai in grado di usare la Freccia di Jaffa alla perfezione.]


[Hai imparato come produrre la Freccia di Jaffa.]


Smith mi chiese, “Allora? Puoi farlo?”


“Sì.”


Il fabbro rise di cuore.


“Una risposta senza esitazioni... Quanta fiducia. Come con ogni arma, ma soprattutto con le frecce, l'equilibrio è importante. Devi bilanciare le piume, la punta e l'asta... Se le frecce sono sbilanciate anche di poco, non riusciranno a volare tanto lontano quanto effettivamente possono. È un lavoro molto delicato. Dunque, puoi farlo davvero? Anche dopo aver seguito il processo di produzione una volta sola?”


“Posso farlo.”


“Oh... bene, allora mi fiderò di nuovo.”


[Crea una Freccia di Jaffa]


Difficoltà: D


Il processo di mischiare due metalli non è mai facile. È necessaria una certa delicatezza per realizzare una freccia. Per questa ragione, è difficile per un fabbro alle prime armi creare una Freccia di Jaffa.


Ma Smith si fida di te e ti lascia lavorare anche con i materiali più costosi.


Condizioni di Completamento Missione: Produci 100 Frecce di Jaffa.


Ricompensa Missione: Affinità con Smith Massima, Esperienza +300, 50 Frecce di Jaffa.


Fallimento Missione: Delusione di Smith.


* Se il cliente rimane deluso, per qualche tempo non ti verranno assegnate nuove missioni.


Smith mi aiutò fornendomi 100 aste di freccia già pronte e un chilo di jaffa. Potevo anche usare il minerale di ferro liberamente. Tutto ciò era dovuto alla mia affinità col fabbro, incredibilmente alta. Fossi stato ancora il vecchio me, avrei semplicemente accettato tutti i materiali.


“Apprezzo la cortesia, ma farò da me le asticelle.”


Gli restituii le 100 aste di freccia, ma Smith non capiva perché lo facessi.


“Perché perdere tempo? Se è perché ti senti troppo oberato, non c'è bisogno di preoccuparsi.”


Tsk, ecco perché lui era solo una fabbro principiante.


“Mi darai una mano con le aste ogni volta che dovrò fare una freccia?”


“No, non posso... Oh, quindi userai quest'opportunità per imparare a realizzare adeguatamente le aste di freccia?”


“Esatto. Se possibile, per favore forniscimi i materiali necessari per fare un'asta.”


Smith fece spallucce e mi diede dei rami robusti e piume di buona qualità. “Ero così concentrato sulla fusione e sulla punta di freccia che non ti ho spiegato come fare l'asta. Ora te lo insegnerò.”


C'erano dei limiti a quello che un fabbro principiante poteva insegnarmi. Gli dissi che me ne sarei occupato io e tirai fuori uno spesso libricino dal mio inventario. Il titolo era “Lista dei Metodi di Produzione degli Oggetti”.


Quando aprii il libro, vidi che c'erano quattro voci elencate nell'indice. Erano i metodi di produzione di un'ascia, di una piccozza, di una Freccia di Jaffa e di “Failure”. Forse era vuota e semplice adesso, ma ci sarebbe stato un giorno in cui questa “Lista dei Metodi di Produzione degli Oggetti” sarebbe stata ben piena.


Aprii sulla pagina in cui era spiegato come realizzare una freccia di Jaffa e lessi. Il metodo per fare l'asta era descritto in dettaglio, con testo e fotografie. Lo lessi e rilessi per un po' prima di chiudere il libro.


“Ok, posso farcela.”


Ero un po' teso visto che era la mia prima volta nel creare un oggetto. No, ero più eccitato che teso. Cominciai a fare l'asta della freccia. Per prima cosa, raddrizzai i rami rendendoli più dritti che potevo. Quelli che erano piegati male li bruciai leggermente e poi li raddrizzai. Tagliai tutti i rami alla stessa lunghezza e incisi sulla cima di ognuno un solco a forma di U, dove la freccia avrebbe poggiato contro la corda dell'arco. Poi finii il tutto incollando le piume.


Uno, due, tre.


Man mano che il numero di frecce aumentava, la mia abilità cresceva di pari passo. Era un grande effetto in quanto combinava la mia elevata destrezza, che mi consentiva di svolgere lavori delicati, con l'effetto di correzione della mia classe.


Smith, ancora una volta, provò grande ammirazione mentre mi guardava.


“Questa non è la maestria di un apprendista... Hai compreso il metodo di produzione semplicemente guardando l'asta finita? Hai davvero l'occhio dell'artigiano. Anche la destrezza e l'accuratezza sono eccellenti.”


Riuscii a finire 100 aste senza difficoltà prima che iniziassi le punte di freccia.
                                





