---
title: Capitolo 172
pubDate: 2025-03-12T09:08:35.663Z
tags:
    - overgeared
---


Il talento può crescere.


Studio, esercizio, lavoro. Si può raggiungere il primo posto in qualunque campo se ci si impegna abbastanza.


Ma in Satisfy era diverso. C'erano molti geni tra i due miliardi di utenti. Anche attraversando decine di migliaia di montagne, sarebbero rimaste ancora migliaia di montagne da attraversare. E dopo aver attraversato anche quelle, dozzine di altre montagne si sarebbero presentate ancora a bloccare il passaggio.


Tra tutte quelle montagne, la più alta era Yura. Era inamovibile dal suo 5° posto nella classifica globale.


<i>Kwa kwang!</i>


<i>Pepepeng!</i>


<i>'</i>È davvero mostruosa.'


Bubat era un membro della squadra nazionale turca e occupava il 25° posto della classifica globale. In sé combinava decisioni audaci e un potente CC<b>1</b>, tanto da essere definito il miglior iniziatore di Satisfy. La battaglia finiva sempre in favore dei suoi alleati quando c'era lui in carica.


Tuttavia, ciò non funzionò con Yura.


<i>Peng!</i>


'Dannazione, il tempismo era perfetto, nessun errore. Questa tizia è umana? Non è un computer?'


Una rara classe segreta, il Distruttore. Come diceva il nome stesso, la classe del Distruttore era fatta per distruggere le formazioni. Usò l'abilità 'Incondizionato' per scagliarsi fino a 3 metri dal bersaglio, seguita da una combo di CC per distruggere istantaneamente il nemico. Ma le risposte calme e astute di Yura rendevano i vantaggi del Distruttore inutili. 


<i>'</i>C'è un intervallo di 0,5 secondi tra l'avvicinamento e la combo di CC. Lei reagisce con tempismo perfetto, smontando la mia postura e impedendo alle mie tecniche di funzionare correttamente.'


Non si trattava neanche di uno scontro uno-contro-uno. Yura stava combattendo da sola contro 15 persone. Riusciva perfettamente a inondare di magie contro 14 dei suoi avversari e, al tempo stesso, a tenere sotto controllo il CC.


<i>'</i>Se lei è solo al 5° posto, che razza di mostri ci sono sopra di lei?'


<i>Kwa kwang! Kwa kwa kwang!</i>


“Kuak!”


“Pazzesco!”


Non si diceva che l'attacco era la miglior difesa? Yura non aveva ancora usato una singola magia difensiva. Utilizzava delle maledizioni per neutralizzare i tanker e i giocatori in grado di infliggere più danni, e poi li attaccava. La sua abilità di sopprimere gli attacchi dei nemici semplicemente attaccando a sua volta era stupefacente.


'È troppo forte. Non è un livello da boss?'


'A meno che non usiamo CC su di lei, questa finirà per diventare una guerra di logoramento. Dobbiamo riuscire a creare l'occasione perfetta per Bubat.'


I difensori tentarono il loro meglio per riuscire a trovare un appiglio a cui aggrapparsi per attaccare Yura. A causa della loro resistenza alla magia, l'effetto delle maledizioni non era perfetto, ma subivano comunque qualche danno. Perciò non si trattava di un compito facile.


La vera forza di Yura non stava nelle sue maledizioni o nei potenti incantesimi d'attacco. Era nella sua analisi, nell'anticipazione e nelle scelte. Analizzava i pattern di comportamento dei nemici e prevedeva come affrontare meglio i loro attacchi. E poi usava incantesimi difficili da contrattaccare.  Forzava l'avversario a scegliere tra due o tre possibili soluzioni, gettandolo in confusione.


<i>Kwa kwa kwa kwang! </i>


 


『 È davvero fantastico...! Questa è la vera dignità di un utente al 5° posto in classifica! 』


Esperti da tutto il mondo, incluso il commentatore, e spettatori rimasero sorpresi oltre ogni possibile ammirazione. Il potere di Yura era così irrealistico che riuscì a resistere per cinque interi minuti contro top ranker che rappresentavano otto paesi.


“Ma adesso ha raggiunto il suo limite.”


Era il momento che Zibal, nella sala d'attesa statunitense, stava aspettando.


<i>Seokeok!</i>


“...Uh!”


Yura cominciò a concedere attacchi agli avversari. La sua concentrazione non era diminuita. Ma il suo potere magico era al limite.


<i>'</i>Si è indebolita!'


La maledizione che tratteneva i ranker si allentò. Il Mana di Yura stava per esaurirsi, dunque non poteva permettersi di usare nuovi incantesimi. Grazie a questo, i tanker irruppero attraverso il bombardamento magico con i loro corpi massicci.


“Questa è la fine!”


“Hiyaaack!”


Spade, lance, asce e scudi mirarono verso Yura.


'Si sono liberati dalla maledizione troppo presto. Sono bravi a vedersela con la mia magia. Sono forti.'


Yura mostrò il suo disappunto e usò per la prima volta un incantesimo difensivo.


“Scudo di Diamante.”


<i>Jjeejeeeong!</i>


La debolezza dei maghi oscuri stava nel fatto che essi disponevano di meno incantesimi difensivi rispetto agli altri maghi.


Yura era al livello 291 e vicina al suo terzo avanzamento, ma in questo caso usò un incantesimo difensivo che aveva ottenuto al livello 230. Sì, si trattava della tecnica dello scudo di diamante che aveva imparato nel giorno in cui aveva incontrato Grid per la prima volta, al Tempio di Yatan.


E il danno che lo scudo di diamante era in grado di assorbire non era elevato.


<i>Jjejeok! Jjejejeok!</i>


Vittoria!'


Ne furono convinti dopo aver avvistato delle crepe nello scudo. Poi Yura tirò fuori una sfera.


“Punizione Divina.”


 


[Punizione Divina]


 


Evoca un fulmine che infligge tra 15,000 e 23,000 punti di danno entro 10 metri.


Raggio di danno: 3 metri di raggio attorno al bersaglio.


Gli incantesimi oscuri conservati nella sfera potevano essere usati senza dover sprecare tempo per lanciarli. Per di più, i bersagli, in questo caso, non erano i tanker. Erano i giocatori in grado di infliggere più danni, rimasti nelle retrovie.


<i>Kwajajajajak!</i>


Esistevano ovvie limitazioni per abilità che infliggevano un danno fisso. Non erano efficaci contro individui con elevata salute. Col passare del tempo, man mano che gli utenti crescevano di livello, Punizione Divina sarebbe diventata probabilmente un'abilità obsoleta.


Ma al momento era ancora utile. I giocatori in grado di infliggere più danni, intorno al livello 250, aveva all'incirca 15,000 punti Salute.


“Kuaaaak!”


Ignorò la minaccia dei tanker e si occupò degli altri. I quattro non ebbero tempo di usare tecniche difensive o di fuga e, urlando, si tramutarono in luce grigia.


“Ray!”


“Dannazione! Vas è stato colpito!”


Una volta che i loro compagni furono usciti dal gioco, i tanker arrabbiati riversarono i loro attacchi su Yura.


<i>Jjejeong!</i>


<i>Seokeok!</i>


Lo scudo di diamante appena schierato andò in frantumi e graffi cominciarono a formarsi sulla pelle bianca di Yura.


<i>Puk! Puuok!</i>


Il suo corpo snello venne trafitto da un pezzo di ferro acuminato.


<i>Stagger.</i>


I commentatori sospirarono quando videro che il tesoro della Corea del Sud stava per cedere.


 


『 Ahh...! Prima erano in difficoltà con la schiacciante abilità di Yura, ma ora lei sta concedendo loro qualche attacco...! 』


 


『La difesa e la salute di un mago sono molto basse. Una volta che concedono un attacco all'avversario, significa che crolleranno presto. Deve far male. Yura era la persona con più probabilità di vincere una medaglia nel tiro al bersaglio... Come molte persone avevano predetto, sembra che la Corea del Sud non riuscirà ad ottenere molto nella competizione nazionale. 』


 


Il pubblico coreano era infuriato.


“Un po' di moderazione! Non rovinate il grazioso visetto di Yura!”


“Maledetti bastardi! Perchè ve la prendete con una ragazza che combatte da sola?”


“Cani bastardi! Mi ricorderò dei vostri ID. Rivediamoci più tardi sul campo! Sacrificherò la mia vita pur di avere vendetta per la mia dea!”


<i>Crash!</i>


Yura concesse loro un altro attacco e crollò. Alla fine, cadde in ginocchio.


“Ah...!”


“Ti sta bene!”


Il pubblico coreano sussultò, mentre gli spettatori stranieri esultarono.


<i>Jebeok jebeok.</i>


Un giovane uomo asiatico fu condotto nello stadio, sotto la guida di membri dello staff. Si stava dirigendo verso la stanza delle capsule.


“Uh? Che sta succedendo?”


“Chi è quello?”


Ci fu un'improvvisa confusione. Il commentatore diffuse la notizia un po' in ritardo.


 


『 L'ID di quella persona è Grid. È un membro della squadra nazionale sudcoreana ed è registrato come compagno di Yura nella gara di tiro al bersaglio. È stato trattenuto inevitabilmente ed è arrivato in ritardo. 』


 


Il pubblico coreano fischiò.


“Grid? È la prima volta che sento quel nome.”


“Ah... Che succede? Questa feccia di cui non ho mai sentito parlare arriva all'ultimo minuto? È uno scherzo?”


“Quel bastardo si presenta solo adesso? Yura sta soffrendo per colpa sua!”


Ci furono reazioni negative anche da parte del pubblico straniero.


“Cosa? Come può partecipare a gara già iniziata?” 


“È contro le regole!”


Il commentatore spiegò.


 


『 Secondo ciò che dicono gli organizzatori, non c'è alcuna regola che proibisca a un utente di partecipare mentre l'evento è in corso. Quindi, sembra che l'ammissione ritardata del secondo membro della squadra coreana non sia un problema.


 


Gli esperti di diversi organi di stampa internazionali si accigliarono.


 


『 Un giocatore che si unisce a metà della gara... 』


 


『 Lo so che la Commissione Organizzativa della Competizione Nazionale è composta di dipendenti del governo coreano e di dirigenti del Gruppo S.A. Stanno mettendo a nudo tutta la loro mancanza di professionalità. 』


 


『 Questo è il primo anno che si tiene la Competizione Nazionale, quindi ci sono un sacco di scappatoie. Be', migliorerà col tempo, no? Si dice che la commissione organizzativa si stia riorganizzando con degli esperti. 』


 


『 ...La morale della favola è che il secondo membro della squadra coreana parteciperà. Come cambierà ora la situazione? 』


 


『 Cosa cambierà? Yura è già al limite. Quel tipo di nome 'Grid', che è arrivato in ritardo, non è nemmeno nella lista dei primi 1,000 ranker. Il destino della squadra coreana non cambierà. Di questo passo, saranno eliminati. 』


 


Le probabilità che un giocatore sconosciuto partecipasse alla gara di tiro al bersaglio, piena solo di utenti nella top 80, erano vicine allo zero. Ecco perchè nessuno si aspettava niente da Grid. Dall'altro lato, i giocatori di otto diversi paesi che circondavano Yura stavano cercando di assestarle il colpo finale.


“Forzare il mio compagno a disconnettersi...! È finita per il nostro paese adesso! Ti ucciderò con le mie mani!”


“Questo...”


Regas cercò di fermarli, ma era impossibile. Med improvvisamente sembrò più agile di Faker e lo inseguì senza sosta, impedendo a Regas di scappare.


<i>Pepeok!</i>


Med attaccò Regas con un bastone, mentre lo fissava con sguardo glaciale.


“Hai rovinato tutto. Se non fosse stato per te, Yura sarebbe stata sistemata facilmente e non avremmo sprecato così tanto tempo.”


Guardando il tabellone dei punteggi, gli Stati Uniti, la Francia, il Brasile, la Cina e il Giappone avevano tutti 50 punti in più. La Corea del Sud aveva 78 punti, ma presto o tardi Yura sarebbe morta. Non era lei il problema. Ma i giocatori degli altri paesi erano ancora in forma. Era impossibile recuperare quel distacco di 50 punti.


“Muori!”


Yura venne attaccata da diverse armi, mentre il bastone puntava su Regas. Regas poteva affrontare la crisi da solo. Poteva rinunciare alla sua carne e alle sue ossa. Contrattaccò subito dopo essere stato colpito dal bastone.


Dall'altro lato, Yura era indifesa. Il suo Mana si era esaurito e un'arma stava per pugnalarla al collo.


“No!”


“Yura!”


Era la fine dell'unica speranza della Corea del Sud. Gli spettatori e i telespettatori coreani urlarono. Il pubblico straniero esultò.


“La Corea del Sud dovrebbe uscire adesso! È ovvio!”


I milioni di persone che stavano guardando la competizione non dubitavano che Yura sarebbe morta. Ah, eccetto che per una persona.


<i>Chaeeeeeeng!</i>


Sette spade dorate caddero dal cielo. Deviarono accuratamente le armi che stavano per colpire Yura.


“...Cosa?”


I ranker, privati dell'opportunità di togliere la vita a Yura, erano sbalorditi. Chi aveva interferito? Erano confusi e alzarono lo sguardo, verso la direzione da cui erano piovute le spade. Le telecamere seguirono la stessa traiettoria.


Solo il cielo blu venne catturato nella trasmissione inviata a tutto il mondo. Esatto. Era solo il cielo.


“Nessuno?”


Le spade non erano venute da lì?


『 Che succede? 』


Ranker, commentatori ed esperti. Mentre gli spettatori erano in totale confusione...


“Il cattivo è apparso.”


Un giovane uomo di nome Grid apparve dietro i ranker, che fissavano il cielo.


“Heok?”


“Quando...?”


Era una situazione inaspettata. Non c'era nessuno, eppure si udiva una voce di uomo?


<i>'È forse qualcuno con lo stesso livello di furtività di Faker?'</i>


Se era così, quel tipo doveva essere una potenza. I ranker avvertirono una sensazione inquietante e si voltarono. Ma era troppo tardi. Lo spadone nero si stava già abbattendo su di loro.


<i>Kwa kwa kwa kwang!</i>


“Kuak!”


I rappresentanti più forti di ogni paese furono fatti fuori in un solo colpo. I sostenitori degli otto paesi erano sotto shock. Grid sapeva meglio di chiunque altro quanto facilmente lo shock potesse mutarsi in disperazione e li avvertì.


“Siate pronti. Sperimenterete la stessa cosa d'ora in poi.”


<i>Ttaak!</i>


Grid schioccò le dita. Poi le sette spade che avevano protetto Yura si alzarono in cielo e cominciarono ad attaccare i bersagli, volando a 40 metri al secondo.


<i>Pepepepeng!</i>


I frammenti dei bersagli esplosi riempirono lo schermo. Il punteggio fermo della squadra coreana ricominciò a salire, mentre Grid si toglieva la Felpa con Cappuccio e Zip e mentre i nemici fissavano sbalorditi le spade dorate. Indossò un'armatura sfavillante che era rossa, oro e nera.


“Gioco unilaterale, inizio.”


Era un demonio? Un arrogante uomo volante dai capelli neri. Il problema non era la sua boccaccia.


'È una cosa seria.'


Avevano perso quattro dei giocatori che potevano infliggere più danni a causa di Yura. Adesso, otto degli undici giocatori restanti, provenienti da otto paesi, erano impossibilitati a muoversi.


“Waaaaaahhhhhh!”


Gli spettatori coreani esultarono all'unisono. Nessuno guardava male Grid adesso. Piuttosto, erano elettrizzati dal suo ingresso spettacolare. 


 
CC o Crowd Control: abilità che rende temporaneamente un nemico inoffensivo facilitando lo scontro. Molto spesso il nemico in questione rimane inoffensivo finché non viene attaccato, permettendo al gruppo di eliminare prima gli altri e poi l'ultimo con calma.</li>


Traduzione di Martina Procida


Editing di Libusemumei        




        

