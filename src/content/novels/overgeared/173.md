---
title: Capitolo 173
pubDate: 2025-03-12T09:08:35.664Z
tags:
    - overgeared
---


Talento, abilità, bell'aspetto, ricchezza ed estrazione sociale. Yura aveva tutto, fin dalla nascita. Non le mancava niente. Era per questo che le persone pensavano che avesse vissuto la sua vita senza mai sperimentare alcuna difficoltà. Ma quella era una convinzione errata.


Non sapevano niente di tutti i problemi che aveva affrontato e degli sforzi che aveva fatto. In effetti, Yura aveva sofferto per molte difficoltà e vissuto tante esperienze frustranti. Aveva cercato di resistere a tutte quelle prove e aveva fallito. Ma era riuscita a maturare perché non si era arresa alla sua frustrazione.


Era un processo che aveva avuto luogo sia nella realtà sia in Satisfy. Le persone erano invidiose di come fosse riuscita ad arrivare al quinto posto della classifica e a diventare una star.


'Posso imparare dal fallimento di oggi e crescere ancora di più.'


Ci fu un lampo e le armi puntarono ai suoi organi. Chiuse gli occhi e accettò la morte. Poi...


Chaeeeeeeeng!


Qualcosa cadde dal cielo.


'Questo...'


Yura aprì gli occhi e vide sette bellissime lame. Poi si udì una voce familiare.


“Il cattivo è apparso.”


Una voce potente e sicura di sé. Solo pochi mesi prima quella voce era così debole. Le avrebbero creduto se l'avesse detto a qualcuno?


<i>Kwa kwa kwa kwang!</i>


L'uomo dai capelli neri brandì il suo spadone e, orgogliosamente, diede mostra della sua forza schiacciante. Quella persona era Grid! Colui che in passato l'aveva fatta sentire terribilmente frustrata, era arrivato.


'Sei venuto. Hai deciso di accettare la mia costrizione.'


A causa del suo talento innato, Yura conduceva una vita in solitudine. Non aveva mai provato come ci si sentisse a poter contare su qualcuno. Sin da quando i suoi genitori erano morti, era rimasta completamente isolata. Aveva un cuore d'acciaio perché doveva affrontare il mondo da sola.


Ma in quel momento, il solido cuore di Yura si sciolse come neve al sole.


“...Grazie.”


Yura sorrise, mentre arrossiva per la prima volta. Il suo sorriso risplendeva più che mai.






***






Isola di Tira.


L'attenzione del mondo era concentrata sulla piccola isola che faceva da palcoscenico alla gara di tiro al bersaglio.


'Un brillante inizio.'


Era l'onesta impressione di uno dei rappresentanti della Turchia, Bubat. Il giovane uomo di nome Grid era arrivato e aveva salvato Yura giusto poco prima che ci lasciasse le penne, spazzando via i ranker. Poi aveva usato quelle ignote lame dorate per distruggere i bersagli.


L'ingresso era stato sufficientemente drammatico da sembrare quello di un personaggio principale in un film. In quel momento, probabilmente il mondo di fuori era in visibilio. Era ovvio che l'ID Grid sarebbe stato al primo posto nelle ricerche Internet di ogni paese.


C'era una domanda comune che tutti nel mondo si stavano ponendo.


“Chi sei tu?”, Bubat chiese da parte di tutto il mondo.


Grid rispose con sarcasmo, “Non è ovvio visto che ho salvato Yura? Sono il rappresentante della Corea del Sud.”


Bubat si accigliò a quelle parole.


'Non sembra affatto teso, nonostante sia circondato da famosi ranker. È un arrogante.'


Grid di sicuro era un ranker privato.


'Un tipo che si nasconde dietro un sipario e non sa quanto è grande il mondo, crede di essere la ranocchia migliore dello stagno... Ho incontrato molte persone come te.'


I ranker privati avevano tutti una cosa in comune. Non sapevano niente della realtà del mondo. Si prendevano gioco dei ranker che gareggiavano davanti a tutti con coraggio e onore, senza rendersi conto che era tutta un'illusione. Bubat aveva una certa esperienza nel far ridimensionare quel genere di persone.


'Dovresti essere sempre vigile.'


<i>Sneak sneak.</i>


Bubat fissò lo sguardo su Grid e si mosse di qualche passo con agilità. Accorciò la distanza a tre metri e usò un'abilità.


“Testata del Toro!”


Testata del Toro era un'abilità unica del Distruttore e alla base aveva un concetto più avanzato degli incantesimi di Blink. Gli permise di saltare attraverso lo spazio stesso, in modo da avvicinarsi al bersaglio, indipendentemente dagli ostacoli che si trovavano sul cammino.


<i>Kung!</i>


Bubat riemerse davanti a Grid e allo stesso tempo usò un'abilità. Si piegò all'altezza della vita. Poi la sua fronte granitica colpì Grid. Yura era riuscita ad opporsi a Bubat grazie al suo tempismo perfetto, ma Grid non aveva lo stesso controllo di Yura. Incassò l'attacco.






[Hai inflitto 1.730 punti di danno al bersaglio.]






[Il bersaglio resterà rigido per 0,3 secondi.]






[Il bersaglio ha resistito.]






'Resistito?'


Bubat era confuso, ma per abitudine seguitò a usare le sue abilità di Controllo della Folla.


“Stella dei Desideri!”


<i>Kwang!</i>


Il martello ad una mano di Bubat colpì Grid ad una tempia. Come effetto speciale, delle stelle svolazzarono sulla testa di Grid.






[Hai inflitto 2.280 punti di danno al bersaglio!]






[Il bersaglio rimarrà stordito per 2,5 secondi.]






Si era comportato adeguatamente. Questo era il potere di un Distruttore, in grado di neutralizzare il nemico.


“Ben fatto, Bubat!”


I dieci rappresentanti rimasti si mossero all'unisono. Avevano intenzione di uccidere Grid.


'Non ha importanza chi tu sia!'


'Ti farò distorcere il volto dal dolore!'


Avrebbero costretto Grid a uscire dal gioco, rendendo vano il suo spettacolare salvataggio. Se ne sarebbe tornato a nascondersi dietro il sipario come al solito, come tutti i ranker privati. Gli altri ranker derisero Grid e si prepararono ad attaccarlo.


“Pericolo!”


Esclamò frettolosamente Bubat. Era per l'incredibile finestra di notifica che gli era appena apparsa dinanzi.






[Il bersaglio ha resistito.]






Aveva visto molte persone in grado di ridurre la durata di statistiche, abilità o effetti di oggetti potenziati dal Controllo della Folla. Per cui, non si era allarmato quando aveva visto Grid resistere allo stato rigido di 0,3 secondi indotto dalla Testata del Toro. Ma resistere completamente a un Controllo della Folla di 2,5 secondi?


'È forse immune al Controllo della Folla?'


In quel caso, si trattava di un imbroglio bell'e buono. Un brivido corse giù lungo la spina dorsale di Bubat. Tuttavia, gli altri ranker erano ancora fiduciosi. Non riuscivano a immaginare che Grid potesse essere immune al Controllo della Folla e ignorarono gli avvertimenti di Bubat, agitando le loro armi con tutta la forza che avevano.


<i>Pahat!</i>


<i>Syuok!</i>


L'attacco rivelò la loro debolezza, perché non si aspettavano un contrattacco.


<i>Pisik.</i>


Grid rise e si mosse leggero.


<i>Sukakak!</i>


Prima di tutto, avrebbe lasciato Bubat per dopo.


“Cosa...?”


Grid evitò gli attacchi e avanzò, mentre contrattaccava.


<i>Seokeok!</i>


<i>Puok!</i>


“Keook!”


“Ugh!”


Era innegabile che le abilità di controllo di Grid fossero carenti rispetto a quelle di un ranker. Tuttavia, aveva esperienza negli assalti a boss potenti ed era migliorato fino a potersi definire al di sopra della media. Ciò significava che non poteva fallire nel contrattaccare nemici che non erano abbastanza vigili ed esponevano in bella vista i loro punti deboli.


“Che cos'è... Ugh!”


Grid, che avrebbe dovuto rimanere immobilizzato, aveva evitato ordinatamente i loro attacchi e contrattaccato. Perciò, i ranker vennero presi alla sprovvista e rimasero feriti. Presero in fretta una pozione di salute mentre lo shock riempiva i loro occhi.






[Hai subito 6.230 punti di danno.]






[Hai subito 6.100 punti di danno.]






[Hai subito 6.450 punti di danno.]






Mettendo da parte la sua immunità al Controllo della Folla, il suo danno inflitto era così elevato?


“Chi è questo tipo...?”


Se un ranker riceveva un danno da uno dei giocatori in grado di infliggerne di più con un livello intorno a 250, il danno inflitto sarebbe stato di circa 3.000 punti. Eppure in questo caso ammontava a più di 6.000? Per di più, era un tipo di danno generato senza usare alcuna abilità?


“Tu...! Chi sei tu?”


Grid era diverso dai soliti ranker privati che avevano incontrato. Era un mostro come Yura. La squadra sudcoreana aveva nascosto un altro pezzo grosso come Yura? I ranker divennero tesi. In quel momento, qualcuno, vedendo le spade dorate che distruggevano i bersagli da sole, ricordò qualcosa.


“Quelle lame dorate, mi ricordano... Non assomigliano a quei dischi dorati usati dal Discendente di Pagma nella battaglia di Bairan?”


“...Heok?”


“Non può essere...”


I ranker si accigliarono. Nello stesso momento, i commentatori facevano la stessa ipotesi.


| Le sette spade dorate si muovono da sole! Le azioni, il materiale e il colore sono simili ai dischi dorati usati dal Discendente di Pagma! |


| Dovremmo prestare attenzione allo spadone nero! Ha un'aura arancione attorno, del colore del tramonto; è per questo che non l'ho riconosciuto a prima vista. Ma guardate attentamente! È lo spadone che il Discendente di Pagma ha lanciato a Toon nella battaglia di Bairan! |


“Ora che ci penso...”


“Allora forse...?”


“Quell'uomo di nome Grid...”


Era il Discendente di Pagma? I milioni di spettatori in tutto il mondo, inclusi i ranker e i membri del pubblico, si chiedevano la stessa cosa. Dall'altro lato, Grid si accigliò.


'Hanno perso solo un quinto della loro salute, nonostante siano stati colpiti da Dainsleif? Sono davvero dei top ranker.'






[Dainsleif +8 (Riproduzione)]


Classificazione: Unica


Tenuta: 500/500  Potere d'attacco: 703-991  Velocità d'attacco: -8% (-2)%


* Verranno inflitti danni addizionali equivalenti al 10% dell'attuale difesa del bersaglio.


* Maggiore è il numero dei nemici, maggiore sarà il danno.


(15 punti di danno (+3) addizionali per ogni nemico.)


* L'abilità 'Lampo Dorato' sarà generata.






L'arma era potenziata a +8.


Rispetto all'arma +0, il potere di attacco di base era aumentato del 56% e gli effetti opzionali del 20%.


Al momento, Dainsleif percepiva 11 persone come nemici. Ciò significava che Dainsleif +8 aveva un potere d'attacco di 901-1.189 (danno proporzionale alla difesa dell'avversario). Anche solo questo era abbastanza per considerarla un'ottima arma, dunque Grid aveva ritenuto che non fosse necessario tirare fuori Failure.


'Non posso davvero ignorare i ranker.'


Grid aprì il suo inventario. Poi mise da parte Dainsleif e prese Failure.






[Failure +9]


Classificazione: Leggendaria


Tenuta: 1.090/1.090


Potere d'attacco: 1.768-3.862  Difesa: 80 (+24)


* Agilità +50 (+15)


* C'è una bassa probabilità di bloccare gli attacchi del nemico.


* C'è una certa probabilità di attivare l'abilità 'Cinque Attacchi Congiunti'.


* C'è un'alta probabilità di attivare l'abilità 'Taglio'.


* L'abilità 'Dimezzare' sarà generata.


* Si genererà un effetto paura se il livello del nemico è 20 (-6) volte più basso di quello dell'utente.


* Potere d'attacco +20% (+6) in luoghi bui.






Un oggetto +9 era di un'altra dimensione rispetto a un oggetto +8. Rispetto all'arma +0, il potere di attacco di base era aumentato del 70% e gli effetti opzionali del 30%. Inoltre, Failure era un'arma fondamentalmente più potente di Dainsleif. L'assoluta maestosità di Failure +9 non era minimamente paragonabile a Dainsleif +8.


'Per prima cosa, sto partecipando alla Competizione Nazionale...'


Grid stesso era consapevole che era impossibile nascondere ulteriormente la sua identità. E se avesse lasciato che il mondo sapesse?


'Farò un debutto in grande stile.'


Era riluttante a diventare una celebrità perché era seccante per molti motivi. Ma dall'altro lato, se fosse riuscito a sopportarlo, ne avrebbe tratto molti benefici. Avrebbe cominciato ad avere più successo con le donne.


'Avrò più successo con le donne!'


Dopo l'incidente con Ahyoung, diffidava delle donne e non riusciva neanche a pensare di uscire subito con qualcuna. Tuttavia, non voleva certo essere una persona casta. Chi poteva sapere cosa sarebbe successo? Avrebbe potuto incontrare il suo destino se avesse avuto molte fan donne.


“Uhuhuh...!”


Sorrise. Ma dal punto di vista del nemico, era un sorriso maligno. “Arte della Spada di Pagma...!”


“P-Pagma...!”


“È vero!”


I ranker cominciarono a pensare freneticamente. La classe leggendaria, il Discendente di Pagma. Colui che aveva fatto tremare il mondo intero era un coreano? E cos'era quella luce bianca attorno allo spadone?


'Una spada +9...!”


“Collegamento Trascendente.”


<i>Kwa kwa kwa kwang!</i>


Era la prima apparizione del Discendente di Pagma dopo la battaglia di Bairan. Si trattava di un attacco molto più potente rispetto al bombardamento che aveva riservato a Neberius durante la battaglia di Bairan.






[Hai subito 18.050 punti di danno.]






[Hai subito 19.900 punti di danno.]






[Hai subito 18.410 punti di danno.]






“Kuaaaaak!”


I ranker erano già malconci a causa della battaglia con Yura, e la loro salute non era al massimo nonostante avessero preso delle pozioni. Non poterono resistere a quel bombardamento blu e bianco e cominciarono a trasformarsi, uno ad uno, in luce grigia.


Alcuni, che avevano dispiegato con calma le loro abilità di difesa, sopravvissero, ma erano solo una manciata. Erano rimaste solo quattro persone. Ad eccezione di questi ultimi, sette ranker furono costretti a scollegarsi dal gioco, sconfitti da una singola abilità.


'Un'abilità a largo raggio può infliggere così tanto danno?'


“Perché il Controllo della Folla non ha effetto su di lui?”


I quattro sopravvissuti erano rimasti confusi dopo quell'attacco assurdo. Dall'altro lato, Grid non rimase con le mani in mano.


“Movimenti Rapidi!”


Tirò fuori il Pugnale Perfetto e usò le sue abilità, poi inseguì i sopravvissuti. Tornò di nuovo a Failure +9 e usò Ira del Fabbro, facendo aumentare il suo potere d'attacco e la sua velocità di attacco. Una grossa tempesta cominciò ad espandersi dallo spadone.


<i>Jjejeong! Jjang! Jjejejeok!</i>






[La tenuta della Spada di Zilron è diminuita di 32.]






[La tenuta dello Scudo di Ragel è diminuita di 19.]






[La tenuta dell'Armatura di Tuhon è diminuita di 9.]






<i>Puk! Peok! Sakak!</i>






[Hai subito 9.820 punti di danno.]






[Hai subito 12.030 punti di danno.]






[Hai subito 10.550 punti di danno.]






“Ugh! Che succede...?”


“Ogni volta che mi difendo, la tenuta dei miei oggetti...!”


“Maledizione! Non è pazzesco? Kuhak!”


Era davvero questo il potere d'attacco di un giocatore? Era paragonabile a quello di un boss. Yura era forte con la magia, ma non potevano resistere alla forza di quel bastardo. E la velocità di attacco? Era incredibilmente veloce per essere uno spadone.


<i>Seokeok!</i>


“Kuaaaaak!”


Era impossibile, per solo quattro persone, resistere contro Grid. In qualche modo contrattaccarono, ma il danno inflitto non era alto quanto quello apportato da Grid. La sua difesa era al livello di quella di un tanker e non riuscirono a infliggergli nessun danno fatale.


“Tu!”


Bubat aveva ancora un po' di salute e continuò ad usare Controllo della Folla, bloccando la strada a Grid diverse volte. Ma Grid era immune e tutti i suoi sforzi furono vani. Il peggior avversario di un Distruttore era il Discendente di Pagma.


'È assurdo...!'


Una classe leggendaria era qualcosa di diverso. Non importava che fosse carente nel controllo. Semplicemente, era più forte. Per di più, gli oggetti con cui era equipaggiato erano di molto superiori.


“Questo tipo è un imbroglio... Cough!”


“Kuak!”


Alla fine, i quattro sopravvissuti, compreso Bubat, morirono e si scollegarono.


“Questo posto è tutto ripulito ora.”


Grid aveva sconfitto 11 ranker, rappresentanti ognuno del proprio paese. Recuperò la salute bevendo qualche pozione e rivolse lo sguardo verso il resto dell'isola.


“...”


Da un lato, Regas e Med si stavano scontrando. Natasha aveva lasciato Regas solo ed era impegnata a mirare ai bersagli. Jishuka e Samuel, rappresentanti del Brasile, erano nella foresta. I rappresentanti di Stati Uniti, Francia, Cina e Giappone erano impegnati a tenersi sotto controllo l'un l'altro.


Tutti quelli che incontravano lo sguardo di Grid si tiravano indietro. Jishuka e Regas non fecero eccezione. Al momento, erano nemici di Grid. Rimasero tutti in silenzio, non potevano agire incautamente, per cui Grid si limitò a stringersi nelle spalle.


“Be', non c'è bisogno di combattere.”


<i>Pepeng! Peng!</i>


Su nel cielo, persino in quel momento, le sette spade dorate si muovevano per conto loro distruggendo i bersagli. Il punteggio della Corea del Sud ammontava a 110. Dall'altro lato, il punteggio medio delle altre squadre si aggirava solo attorno a 70 punti.


Se quello status quo fosse stato mantenuto, chiaramente la Corea del Sud avrebbe vinto.


|… |


I commentatori erano sopraffatti dalla maestosità della classe leggendaria e non sapevano cosa dire.


“...”


I centinaia di migliaia di spettatori erano ammutoliti per lo stupore. Lo stadio Olimpico principale era silenzioso come fosse popolato solo da ratti morti.


“...”


Persino i milioni di persone che guardavano alla TV o su Internet avevano perso la parola. C'era mai stato un giorno tanto silenzioso fin da quando la razza umana aveva emesso il suo primo respiro sulla Terra? Molti lo dubitavano.


“Dunque, tu sei davvero il Discendente di Pagma.”


Yura sorrise. Era ancora bellissima, nonostante fosse ferita. Non riusciva a sollevare il suo corpo esile, per cui Grid le si avvicinò.


“Non esagerare e prova a stare dritta. Non è buffo che una donna come te sia crollata?”


“Per favore, aiutami.”, disse Yura e tese una mano.


“Che.”


Grid fece schioccare la lingua e prese la sua mano. Tutto venne ripreso dalle telecamere. Poi...


“W... Waaaaahhhhhhh!”


“Grid! Grid! Grid!”


“Yura! Yura! Yura!”


I membri del pubblico coreano cominciarono a esultare per i due rappresentanti. La Corea del Sud, un paese sempre ignorato perché considerato debole in Satisfy. Quell'uomo e quella donna stavano per porre fine a quella lunga disgrazia.


Quel giorno, una vera leggenda ebbe inizio.


Traduzione di Martina Procida


Editing di Cecilia Orlando        

