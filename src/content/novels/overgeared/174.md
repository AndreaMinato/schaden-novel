---
title: Capitolo 174
pubDate: 2025-03-12T09:08:35.664Z
tags:
    - overgeared
---


"Che brutta persona”, mormorò Jishuka.


Nel profondo della foresta. Aveva avuto problemi con Samuel, il più debole dei partecipanti alla gara di tiro al bersaglio, e la sua rabbia alla fine esplose.


“Ha ignorato il mio bisbiglio, per poi accorrere subito per un'altra ragazza?”


Il giorno di apertura della cerimonia, Jishuka si era collegata a Satisfy nella Corea del Sud e aveva bisbigliato a Grid di comunicarle la sua posizione. Ma Grid aveva continuato ad ignorare i suoi bisbigli. A quel tempo, Jishuka aveva cercato di essere comprensiva. Doveva essere occupato.


Ma adesso cos'era tutto questo? Non sembrava così occupato per andare a salvare un'altra donna.


'Ha ignorato i miei bisbigli perchè non era interessato a me? Non voleva incontrarmi e per questo mi ha ignorato?'


Lei aveva migliaia di fan club in giro per il mondo. Centinaia di uomini la volevano. Era stata corteggiata dagli uomini più invidiabili, bellissimi attori, magnati del petrolio e intellettuali di successo. Ma adesso veniva ignorata.


L'orgoglio di Jishuka venne calpestato mentre teneva in mano una Freccia Speciale di Jaffa. Si spezzò in due. Non ci fece caso e chiese a Samuel, “Chi è più carina tra me e Yura?”


La gente amava paragonare Jishuka e Yura. Era il loro passatempo preferito giudicare chi fosse più bella. E non solo per il loro aspetto. Venivano spesso paragonate in tutte le loro qualità perché erano entrambe star internazionali e top ranker di Satisfy. Persino i pagamenti che ricevevano per le loro comparsate in TV o per i servizi fotografici erano gli stessi.


Jishuka riconosceva in Yura la sua rivale. Tuttavia, era convinta di essere superiore a Yura. Ma sembrava che ne uscisse sconfitta quando si trattava dell'uomo a cui era interessata. Non aveva mai saputo che Grid e Yura fossero così vicini.


'Una persona che preferirebbe creare oggetti tutto il tempo si è precipitata per partecipare alla Competizione Nazionale... Yura è forse una persona speciale per lui?'


Samuel la osservò e rispose onestamente.


“Jishuka, tu sei molto più attraente. Hai senza dubbio le qualità migliori. Oggettivamente, credo che tu sia pià bella. Ma personalmente preferisco le donne eleganti, quindi Yura mi sembra più bella. Per di più, Yura è asiatica, giusto? Ha occhi calmi, non ha lentiggini e un fascino misterioso nei modi. Eheh, è una dea.”


“Sta' zitto.”


Puok!


 


[L'effetto della Freccia Speciale di Jaffa è stato attivato; la difesa del nemico sarà completamente aggirata.]


 


[La Freccia Speciale di Jaffa ha avvelenato il nemico.]


 


“Keok!”


Samuel tremò di dolore quando la freccia gli trafisse la coscia. Poi Jishuka tese il suo arco.


“Sono arrabbiata.”


Papapat!


Scatenò i suoi attacchi rapidi. I bersagli che volavano tra gli alberi e i cespugli esplosero, senza alcuna possibilità di sfuggire alle frecce di Jishuka.


“Mi sto solo scaldando!”


Pepepepeng!


Il punteggio della squadra brasiliana continuò ad aumentare grazie ai suoi lanci furiosi. Il commentatore gridò.


 


『 Brasile 72 punti... 73 punti! Davvero un'arciera esperta! La rappresentante del Brasile, Jishuka! Le sue frecce possono ignorare ogni ostacolo e stanno spazzando via i bersagli in un lampo! Ah! Non appena ho iniziato a parlare, la squadra cinese e quella giapponese hanno cominciato ad attaccare Jishuka!


 


“Wahhhh!”


L'attenzione del pubblico, prima focalizzata sul Discendente di Pagma, tornò finalmente al campo di battaglia. Ricominciarono di nuovo a tifare per i giocatori del proprio paese. Dall'altro lato, il rappresentante degli Stati Uniti, Hurent, stava osservando il tabellone dei punteggi con espressione perplessa.


“Uh- che significa?”


Corea del Sud: 113 punti.


Stati Uniti: 77 punti.


Brasile: 73 punti.


Canada: 71 punti.


Francia: 69 punti.


Cina: 62 punti.


Giappone: 61 punti.


Regno Unito: 49 punti.


Spagna: 0 punti.


Era come se la squadra coreana stesse giocando da sola.


Aveva quasi raggiunto il punteggio della Corea quando Yura era stata attaccata dai rappresentanti di otto paesi, ma l'improvvisa apparizione del Discendente di Pagma aveva reso inutili tutti i suoi sforzi.


'Ha distrutto 11 top ranker da solo e allo stesso tempo controllava le spade per distruggere i bersagli...'


Durante la battaglia di Bairan era stato “passabile”


“Insomma, non è scorretto introdurre una classe leggendaria a questo punto?”


Hurent mostrava un'espressione spaventata, ma i suoi occhi erano calmi. Si grattò i capelli grigi sulla testa e il suo cervello di mezza età cominciò a lavorare freneticamente. La situazione era cambiata a causa di un singolo fattore. Come doveva occuparsene?


Ci pensò un po' su, prima di chiamare il suo compagno.


“Lauel.”


“Sì.”


Il giovane uomo dai capelli d'argento, che stava osservando Grid, rispose con espressione vuota.


Hurent gli chiese, “Quelle spade dorate, puoi occupartene?”


“...”


Lo sguardo di Lauel tornò al cielo, dove si trovava Grid. Osservò brevemente le sette lame che si muovevano a una velocità 1,5 volte superiore rispetto a quella dei bersagli e spiegò.


“Posso riuscire a prenderle di mira, se riesco ad avvicinarmi almeno a 30 metri. Tuttavia, se quelle spade sono fatte con gli stessi materiali di quei dischi dorati apparsi durante la battaglia di Bairan, non verranno distrutte.”


Hurent annuì.


“Ok, allora rinunceremo alla medaglia d'oro.”


Gli Stati Uniti erano la più grande potenza del mondo.


Come rappresentanti degli Stati Uniri, Hurent e Lauel erano grandiosi. Come secondo membro della squadra statunitense, Hurent era all'8° posto nella classifica globale e possedeva una classe nascosta. Accanto a lui, Lauel era uno dei Dieci Novellini. In origine miravano a vincere, ma cambiarono il loro obiettivo senza vacillare.


“Il Discendente di Pagma e Yura. Potrebbe essere possibile contro uno solo di loro, ma sarebbe una follia mettersi contro entrambi allo stesso tempo. Lasciamoli perdere e concentriamoci sulla nostra battaglia.”


Avrebbero puntato alla medaglia d'argento. Hurent si convinse e decise di sconfiggere i suoi rivali”


“Prima di tutto, il nostro primo obiettivo dovrebbe essere la squadra canadese.”


Stati Uniti, Francia, Brasile, Cina e Giappone erano le cinque squadre presenti nella foresta. Erano occupate a controllarsi l'un l'altra. La squadra britannica era vicina a quella coreana, ma il suo punteggio stava lentamente aumentando perchè Natasha si stava occupando dei bersagli da sola. La squadra spagnola? Med era l'unico sopravvissuto e si stava scontrando con Regas. Il suo punteggio era zero, per cui non c'era bisogno di preoccuparsi di lui.


Dall'altro lato, la squadra canadese era un pugno in un occhio.


Erano nascosti a metà altezza su una montagna e stavano facendo fuori i bersagli senza sosta. Grazie alla loro ottima posizione, acquisivano punti a grande velocità e nessuno li disturbava. Era la scelta più ovvia.


“...”


I rappresentanti della Francia e della Cina a destra e a sinistra lo guardarono con occhi spaventati. Hurent rise loro in faccia e disse, “Tre minuti. Resisti per tre minuti senza di me.”


La faccia di Lauel si contorse. “Resistere da solo per tre minuti? Le altre squadre concentreranno i loro attacchi su di me non appena te ne andrai! Non riuscirò a resistere neanche per due minuti!”


“No, puoi farcela. Altrimenti, resisti solo per 2 minuti e 50 secondi. Per allora tornerò.”


“Non dovremmo andare insieme?”


“No. La squadra canadese potrebbe cooperare con altre squadre per isolarci. Sto andando”


Hurent parlò senza possibilità di replica prima di saltare molto in alto, in un modo che non si adattava alla sua grossa stazza. Come un maestro di arti marziali, saltò da un albero all'altro e raggiunse la montagna in un minuto.


“Sei venuto a farti uccidere?”


Il rappresentante canadese prese in giro Hurent. Ce n'erano due, mentre Hurent era solo. Anche Lauel era rimasto solo e veniva attaccato dai rappresentanti degli altri paesi. Era la fine per gli Stati Uniti.


“Sei uno sciocco, Hurent.”


Dopo la squadra coreana, che aveva il Discendente di Pagma e Yura, gli Stati Uniti avevano il potere maggiore. Ora la squadra canadese aveva l'opportunità di sconfiggerli. Hurent poteva anche essere all'8° posto, ma anche loro erano nella top 30. I due canadesi credevano di poter sconfiggere Hurent, lavorando insieme.


'Hurent non è un mostro come Yura e il Discendente di Pagma. Se fosse come loro, avrebbe già distrutto le altre squadre da solo.'


I rappresentanti del Canada la pensavano così. Ma in realtà, Hurent era un mostro. Era uno dei sette ranker, tra quelli che Yura aveva analizzato, ad essere più forte di lei.


“Devo sbrigarmi.”


Hwaruruk!


Un'aura rossa, simile a fuoco, brillò nelle mani di Hurent.


“Eh?”


Tutto ciò era diverso dalle informazioni che avevano. Hurent aveva una rara classe segreta, chiamata “Maestro dell'Aura”; e in origine non utilizzava un'aura blu? Mentre stavano confusi e sospettosi, Hurent diede loro nuove informazioni.


“Tra le classi segrete, esistono i tipi “crescita”. Il mio Maestro dell'Aura era una classe rara quando l'ho ottenuta, ma adesso è stata avanzata a classe epica. La mia aura è diventata più forte.”


“Cazzate!”


Era la prima volta che sentivano parlare di classi tipo crescita. La squadra canadese pensò fosse un bluff e attaccò. L'aura attorno ad entrambe le mani di Hurent formò delle spade.


“Vi insegnerò la gloria di una futura classe leggendaria.”


Hurent parlò con sincerità e agitò le sue lame di energia.


Chaaeng! Chaaeng!


I rappresentanti canadesi erano in difficoltà. Scambiarono alcuni colpi con Hurent. Ma la maestria di Hurent con la spada era superiore. I canadesi cominciarono a riportare delle ferite. Le lame di aura di Hurent ignoravano completamente le loro difese, per cui soffrivano ogni volta un danno fisso del 100%.


I rappresentanti del Canada erano storditi dalle ferite, mentre le lame di Hurent si muovevano come fruste.


Puuok!


“Kuk... Kuak!”


“Da questa angolazione, come...?”


Uno dei rappresentanti canadesi fu trafitto al cuore e rimase stordito, dopo aver sofferto danni massicci. La loro sopravvivenza era già nelle mani di Hurent.


“Le vostre abilità sono buone, ma... Per qualche motivo, i ranker più recenti sono troppo deboli nel PvP. È forse perché si concentrano solo sull'avanzare di livello? Non sapete come lottare...”


Hurent non riuscì a nascondere la sua espressione rilassata mentre costringeva i ranker canadesi a scollegarsi. Controllò l'ora mentre beveva una pozione e si colpì la fronte.


“Dannazione, sono già passati più di tre minuti.”


Hurent attivò l'aura attorno alla parte bassa del suo corpo, cosa che gli permise di muoversi a velocità estrema e di raggiungere Lauel. Poi rise. Lauel, che aveva dato già per morto, stava bene invece?


“Non c'è da meravigliarsi che l'abbiano definito il novellino più forte.”


Lauel gli lanciò un'occhiata pungente, mentre Hurent lo ammirava.


“Ci hai messo 4 minuti e 9 secondi.”


“Mi dispiace, scusa- I nemici erano più lontani di quanto pensassi.”


Dispiaciuto, Hurent attaccò i rappresentanti francesi e cinesi che avevano attaccato Lauel. In quel momento, una freccia volò dritta verso il suo cuore.


Puok!


Con riflessi straordinari, Hurent evitò che lo colpisse al cuore ed espresse la sua disapprovazione. Tirò fuori la freccia e disse, “Volevo evitare una mischia proprio per quella donna.”


Un arciere era vulnerabile in uno scontro uno-contro-uno. Ma diventava una classe preoccupante quando si nascondeva dietro i propri alleati. E per di più, Jishuka era un talento fuori dal comune.


“Be', lei era il mio secondo obiettivo. Coprimi Lauel.”


Hurent si lanciò in direzione della squadra brasiliana.


'Non possiamo battere la squadra statunitense se Jishuka viene sconfitta.'


Le altre squadre ebbero tutte la stessa idea e lo bloccarono. Ma c'era un problema.


Kwa kwa kwa kwang!


Hurent diffuse un'aura attorno a sé. Questa si trasformò in lance di energia che trafissero i corpi dei nemici.


‘Kuk...! È questo il vero potere dell'aura?'


'Questo è il potere di un ranker nella top 10...!'


Le sorprese non finivano.


Zibal, Chris, Bondre e Yura. Poi c'erano il Discendente di Pagma e Hurent.


Esibivano una forza che trascendeva ogni senso comune nella Competizione Nazionale. Anche se tutti i partecipanti erano ranker, i livelli erano diversi. Si era ad un punto in cui alcuni si sentivano insignificanti.


Hurent si fece largo tra i rappresentanti imbronciati e raggiunse la squadra brasiliana. Samuel gli bloccò il passaggio, ma lui era il più debole lì. Non poteva battere Hurent.


“Eek!”


Samuel venne colpito e cadde a terra. Hurent era stato colpito dalle frecce diverse volte, ma le ignorò e ridusse istantaneamente la distanza con Jishuka.


“Non è forte?”, spiegò Hurent a Jishuka, zuppa di sudore. “È possibile far funzionare la mia aura come una difesa. Comunque, è uno spasso. Questa è la prima volta che mi trasformo in un riccio.”


“Perchè non sperimenti cosa si prova ad avere il corpo tagliato in due?”


“...!”


Una voce inaspettata provenne da qualche parte sopra la sua testa. Hurent si spaventò e si mosse velocemente.


Kwang!


Lo spadone colpì esattamente dove si trovava un attimo prima.


Jjejeok! Jjejejeok!


La terra tremò, come percorsa da un terremoto. Grid scese.


Hurent notò il suo errore.


“Giusto. Il Discendente di Pagma non appartiene forse alla Gilda Tzedakah? Ah, ho provato a toccare qualcuno che non avrei dovuto.”


“Hai indovinato.”


Forse era qualcosa che non diceva spesso, ma la Gilda Tzedakah era molto cara a Grid. Si erano accorti del suo valore prima di chiunque altro ed erano persone che lo rispettavano e che si preoccupavano di lui.


Inizialmente aveva costruito un rapporto con loro per soldi, ma ora non più. Si trattava di un rapporto che si era sviluppato per più di metà anno. Lo avevano aiutato in molti modi. Grid rideva di alcuni di loro, ma in realtà, erano i suoi unici amici.


Come poteva rinunciare a proteggere i suoi amici quando possedeva la forza necessaria? Non sarebbe stato diverso dai suoi “amici” del passato, che lo avevano ignorato nel pieno della sua sofferenza.


'Sì, non sarò mai come loro.'


In quel momento, si rese conto del perchè aveva voluto entrare in gara nonostante fosse stato costretto a rivelare la sua identità.


Sururuk.


Gli occhi di Grid mutarono.


L'arroganza sparì. Le ragioni che usava per convincersi del perché aveva scelto di partecipare alla gara erano solo un mezzo per nascondere la sua confusione, perché non riusciva a capire il suo stato psicologico. In quel momento, i suoi occhi risplendevano profondamente di dolcezza.


Hurent assistette al cambiamento in tempo reale e rimase colpito.


'Sembra sia diventato un'altra persona.'


Dall'altro lato, gli occhi di Jishuka, che era accanto a Grid, brillavano.


'C-Cosa? Perchè è così affascinante oggi?'


Jishuka era sempre sicura di sé e non prestava attenzione agli uomini. Ma i suoi occhi non riuscivano a staccarsi da Grid.


Grid la spinse dietro di sé e dichiarò, “Guardami.”


“S... Uh?”


Duguen!


Jishuka fissò l'ampia schiena di Grid e arrossì. E proprio in quel momento, tutta quella situazione veniva trasmessa in tutto il mondo.


“Maledizione! Questa non è una serie tv!”


“Buu! Buu-!”


Gli uomini cominciarono a fischiare tutti insieme. Yura non era abbastanza per il Discendente di Pagma? Ora puntava anche a Jishuka? Non era una persona spregevole?


“Maledetto bastardo!”


“Che tipo schifoso!”


Un solo uomo si stava ingozzando con i cuori di due delle donne più belle al mondo. Ovunque, in molti imprecarono.


Nello stesso momento.


Un giovane uomo di 30 anni stava guardando la competizione in TV e si alzò in piedi. Poi, rivolto verso il tipo di nome Grid in TV... Clap. Clap. Una standing ovation.


“Piantati delle bandierine tutt'intorno. Bravo...!”


Quell'uomo aveva poster delle Figlie di Rebecca appesi in tutta la casa. Grazie a Grid, il papa era stato ucciso e lui era stato il primo a ricevere una classe nascosta unica. Esultava per Grid a distanza.


 


 


 


Traduzione di Martina Procida


Editing di Libusemumei




                                


                                



