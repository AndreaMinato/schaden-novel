---
title: Capitolo 175
pubDate: 2025-03-12T09:08:35.664Z
tags:
    - overgeared
---


Quando era uno studente delle superiori, Lee Junho si affidava solo ai suoi pugni, e tormentava i ragazzi più deboli di lui. Abusi fisici e mentali erano all’ordine del giorno, ed estorceva anche denaro. A scuola, lui era il re.


Nessuno gli si poteva opporre e dovevano obbedirgli. Una delle persone da lui tormentate era Shin Youngwoo, che tremava quando era spaventato e diventava scontroso se il suo orgoglio veniva calpestato. Youngwoo era rimasto lo stesso, anche dopo essere andato all’università e al militare.


Lee Junho lo derideva ogni volta che si incontravano all’incontro degli ex-alunni. Ma, cos’era successo? La persona che apparve alla riunione di quell’anno era totalmente differente. Era realizzato economicamente e sicuro di sé.


Dall’altra parte, Lee Junho non era cambiato affatto dai tempi della scuola. Non poteva abbandonare la sua mentalità da gangster e non riusciva ad adattarsi alla società. Era quasi sulla 30ina e riusciva soltanto a trovare lavori part-time.


Lee Junho iniziò a vergognarsi di se stesso. Era dovuto scendere dal trono su cui sedeva per affrontare la realtà.


‘Devo cambiare, come Youngwoo.’


Lee Junho era determinato. Cercò di lasciarsi alle spalle il sé stesso passato in modo da ottenere una vita nuova e di successo, proprio come Youngwoo.


Prima di tutto, abbandonò il suo inutile orgoglio. Si impegnò duramente per trovare lavori presso pompe di benzina, minimarket, internet caffè e cantieri. Non si dava più delle arie e non spendeva più molti soldi. Risparmiò un centesimo, due centesimi, e alla fine si accorse di qualcosa.


Che spreco di tempo era stato rubare denaro agli altri con la violenza? Aveva anche capito, ogni volta che veniva ignorato dai clienti essendo un lavoratore part-time, che l’atto di ignorare i deboli era un peccato che dovrebbe essere imperdonabile. 


‘...Perdonami, Shin Youngwoo.’


Di ritorno verso casa dal lavoro part-time, Lee Junho stava fumando in una cabina per fumatori e chiese scusa a Youngwoo fra sé e sé. C’era un sorriso amaro sul suo volto.


“Se potessi avere l’opportunità di chiederti scusa, non mi farei mai più vivo.”


La Competizione Nazionale di Satisfy veniva trasmessa sui cartelloni elettronici sui grattacieli. Era in grado di vedere lì la sagoma di Youngwoo. Adesso era qualcuno in un mondo completamente diverso.


Molte persone si fermarono per strada e lo osservavano sullo schermo. Fra il pubblico c’era la sorella si Youngwoo, Sehee.


“Figo.”


Yerim era con Sehee e lo ammirava con sincerità. Era totalmente affascinata da Youngwoo, che era comparso per salvare Yura e sopraffare le squadre straniere. 


“È capace, forte e molto pieno di sé. Tuo fratello è davvero il migliore.”


“Il gioco e la realtà sono diversi. Ammiro mio fratello, ma non è il migliore.”


Sehee cercò di far tornare Yerim coi piedi per terra, ma fu inutile.


“Sei al corrente che Satisfy non è un gioco facile? Satisfy è già un’altra realtà, e tuo fratello lì è il migliore.”


Yerim conosceva più dettagli di Sehee. Aveva un aspetto molto più maturo rispetto alla sua età e proclamò ridacchiando, “Conquisterò assolutamente tuo fratello.”


<i>Gulp.</i>


Gli uomini attorno a loro erano attratti da Yerim e persero la testa. Si sentivano esclamazioni di sorpresa qui e lì. Diversi uomini che sembravano dei gangsters si stavano già avvicinando. Sehee li fulminò con lo sguardo e ribatté all’amica.


“Non rientri nei gusti di Oppa.” 


“Huh?” Yerim spalancò gli occhi. Guardò la sua compagna con espressione imbronciata e rise. “Scusa, scusa. Mi sono dimenticata di quanto vuoi bene a tuo fratello, Sehee. Scusami per averti fatto ingelosire.”


“Non sto dicendo solo questo. Davvero non rientri nei suoi gusti.”


“Eh~? A quale uomo potrei non piacere?”


Yerim, insieme a Sehee, era considerata la miglior regina del sistema scolastico superiore della Corea del Sud, quindi la sua autostima era molto alta. Sehee spiegò la ragione dietro la sicurezza delle sue parole.


“Ad oppa piacciono le ragazze dal seno grosso.”


Yerim inclinò il capo.


“E le mie non sono abbastanza grandi?”


“Devi avere almeno una coppa D.”


Sugli schermi, Youngwoo stava salvando Jishuka da Hurent. Era stato naturale salvare Yura in quanto coreana, ma Jishuka non era la rappresentante di un altro paese? Perché l’aveva salvata? Yerim notò l’enorme petto di Jishuka e si immusonì. 


“Davvero, è quello il suo tipo?”


“È un cane in calore.”


Sehee era furiosa. La infastidiva vedere quella donna appiccicata a suo fratello.


“Io vado.”


Alla fine, Sehee diede le spalle ai cartelloni elettronici e si diresse alla libreria. Yerim voleva continuare a vedere la trasmissione, ma fu costretta a seguire l’amica. In quel momento pensò,


‘Non ho ancora 20 anni, dovrei provare una coppa D?’


Ci stava seriamente pensando.


<strong>


</strong>


***


<strong>


</strong>


Hurent fissava Jishuka e Grid.


Prese una pozione di salute e un antidoto prima di parlare.


“Questo non è un normale antidoto... Le frecce velenose sono abbastanza temibili.”


Controllò il tabellone segnapunti. 


‘La Corea ha 131 punti, gli Stati Uniti 82, il Brasile 73, il Regno Unito 60 e la Spagna 0.’


Adesso rimanevano solo cinque nazioni, la Spagna era stata eliminata. Med della squadra spagnola era sul punto di disconnettersi per colpa di Regas. Hurent rifletté sul campo di battaglia e inviò un bisbiglio a Lauel nelle retrovie.


<i>- Ritirati dalla battaglia e concentrati nel gestire gli obiettivi. Abbiamo perso la medaglia d’oro, ma dobbiamo prendere quella d’argento. </i>


<i>-- Il danno non è abbastanza ingente? Riuscirai ad affrontare il Discendente di Pagma in quello stato?</i>


Le sette spade dorate si stavano ancora muovendo autonomamente distruggendo gli obiettivi. Hurent controllò lo scenario e sorrise inquietantemente. 


<i>- Perché no?</i>


<i>Ttadak.</i>


Hurent osservò Grid.


“Siccome la situazione è questa, non dovrei divertirmi un po’?”


Era un’ovvia provocazione! Il sicuro Grid non si sarebbe fatto abbindolare. 


“Smettila di giocare.”


Il primo in classifica Kraugel.  Il secondo, Zibal. Il terzo, Chris. Il settimo in classifica, Agnus. L’ottavo, Hurent. Undicesimo, Bondre. Infine, il quattordicesimo, Hao. Yura aveva detto che quelle sette persone erano più forti di lei.


Grid lo ricordava chiaramente, tuttavia non era per niente nervoso, nonostante Hurent fosse uno di loro. Era uno di quelli che aveva raidato il boss più forte da solo! Era sicuro che avrebbe potuto battere utenti alti in classifica con le sue statistiche, abilità e oggetti.


“Jishuka, lascialo a me e concentrati sugli obiettivi. Non vuoi la medaglia d’argento?”


“Sì...! Grazie!”


Jishuka ringraziò Grid e scomparve nella foresta con Samuel. Una volta che Grid fu solo con Hurent, cominciò immediatamente la sua danza di spada.


“Arte della Spada di Pagma!”


Nel momento in cui Grid fece due passi...


<i>Puok!</i>


Una lama rossa di 5 metri emerse dalla punta del dito di Hurent e attraversò il petto di Grid.


<strong> </strong>


[Hai subito un danno di 4.600 punti salute.]


<strong> </strong>


‘Eh?’


Hurent aveva attaccato con un tempismo che non poteva essere contrastato, poiché Grid era impegnato nella sua danza. Il danno era stato considerevole.


‘Ho subito un danno così grande nonostante il mio set di armamento leggendario?’


O era il danno prestabilito dell’aura? Grid era confuso ma stava già usando la sua abilità migliore.


“Assassinio!”


<i>Kuooooh!</i>


Il gigantesco spadone blu pregno di odio rimbombò mentre era diretto verso Hurent.


<i>Kwarururung!</i>


Gli alberi della zona tremarono a causa delle strabilianti onde di energia che ne scaturivano. Grid aveva pensato di lanciare Hurent via, ma...


Hurent si mosse di lato col giusto tempismo ed evitò Assassinio, poi si mosse di nuovo verso Grid puntando le sue lame d’aura nello spazio lasciato aperto dal movimento dello spadone.


<strong> </strong>


[Hai subito un danno di 4.600 punti salute.]


<strong> </strong>


[Hai subito un danno di 4.600 punti salute.]


<strong> </strong>


‘È un danno costante. Aura ignora la difesa ed infligge un danno fisso?’


Grid si accigliò comprendendo a scoppio ritardato. L’energia di Assassinio falciò aria vuota e scomparve. Hurent schioccò la lingua. “Per colpire con un’abilità non mirata, devi prima limitare i movimenti del tuo avversario. Se ciò non fosse possibile, dovresti predire i suoi spostamenti. Non fa parte delle basi?”


Grid bevve una pozione per recuperare la sua salute e chiese, “Stai cercando di insegnarmi adesso?”


“Insegnare? Hahaha! Sciocchezze. C’è qualche ragione per farti quel tipo di favore? Sono semplicemente deluso. Possiedi la classe più potente e questo è il massimo delle tue abilità~? Non hai alcuna esperienza nel combattimento?”


Grid sbottò.


“Certo che ne ho...! Non puoi immaginare quanti boss ho affrontato da solo fino ad ora!”


Hurent ridacchiò.


“La tua esperienza di combattimento è limitata ai raid contro i boss? Kukuku, certo, i boss sono forti, ma non combattono solo con la forza o seguendo uno schema fisso? Non combattono in modo intelligente. Sì, proprio come te. Non riesci a vedere che la differenza di esperienza nel combattimento fra noi è troppo grande?”


“Dici cose senza senso solo perché hai schivato una solo volta la mia abilità.”


Il fomentato Grid agitò la sua spada come se fosse il battito d’ali di una farfalla. Questa volta, avrebbe colpito il volto sfacciato di Hurent. L’Arte della Spada di Pagma, però, aveva una debolezza. Per attivare l’abilità, doveva esserne pronunciato il nome. Si impiegavano, così, tra gli 0,8 e i due secondi prima che l’abilità si attivasse.


Ovviamente, alcuni avrebbero potuto pensare che fosse un breve lasso di tempo, e infatti nessuno dei giocatori – mostri o boss – erano mai riusciti a toccarlo in quel frangente. Ma Yura non contrattaccava in 0.5 secondi quando affrontava un Crusher? Per di più, Hurent era migliore di lei.


<i>Teook!</i>


Nel momento in cui Grid fece il primo passo della sua danza di spada...


<i>Puook!</i>


<strong> </strong>


[Hai subito un danno di 4.600 punti salute.]


<strong> </strong>


[Hai subito un danno di 4.600 punti salute.]


<strong> </strong>


Hurent aveva colpito Grid due volte durante quel lasso di tempo e, allo stesso tempo, era fuggito nelle retrovie aumentando la distanza.


“Kuk!”


Grid controllò la distanza e decise che era infattibile, cancellando l’attivazione di Collegamento.


‘Brucia.’


Ammetteva che Hurent era forte. Lo aveva accettato, a differenza di quanto aveva fatto coi boss affrontati finora. Il danno fisso dell’aura e l’abilità di trasformarsi liberamente in qualsiasi forma erano abbastanza fastidiose, ma la sua debolezza era il non poter usare un’abilità. 


Certo, Grid aveva esperienza nel combattimento. Tuttavia, lo aveva percepito dopo che due abilità erano diventate inutili.


“Userai di nuovo un’abilità a caso? Non hai capacità di apprendimento?”


Hurent sospirò come se Grid fosse patetico. Alla fine, Grid corse verso di lui.


“Va bene! Posso semplicemente agitare la mia spada invece di usare abilità, allora sarai in grado di evitarla? Eh? Ira del Fabbro!”


<i>Jjejeong!</i>


La Failure a +9 si scontrò con le lame d’aura.


‘Forte.’


Hurent vide la sua aura vibrare come fuoco al vento e schioccò la lingua. Cercò di creare una distanza fra lui e Grid, ma la sua velocità di movimento di base non era abbastanza.


<i>Jjejeong! Jjang!</i>


Grid rimaneva insistentemente vicino a Hurent e agitava la sua spada. Hurent riusciva a malapena a difendersi e notò che il tempo di ricarica della sua abilità Fuga era terminato.


“Fuga.”


<i>Peeng!</i>


Questa abilità a distanza ravvicinata era qualcosa che tutte le classi guerriere possedevano. Hurent riuscì ad allontanarsi di cinque metri da Grid e spostò parte della sua aura nella metà inferiore del corpo.


<strong> </strong>


[La potenza di attacco è ridotta del 30%.]


<strong> </strong>


[La velocità di movimento è aumentata del 30%.]


<strong> </strong>


‘Più veloce?’


Grid non era più in grado di diminuire la distanza che lo separava da Hurent, che stava scappando come un codardo. Alla fine, cambiò l’arma con il Pugnale Perfetto, usando Movimenti Rapidi e urlò ad Hurent.


“Finiamo la partita.”


<i>Pepepepeok!</i>


Hurent balzò dove c’erano molti bersagli e rilasciò la sua aura attorno a lui. Ci fu un’esplosione e il punteggiò della squadra degli Stati Uniti si aggiornò velocemente.


| Gli Stati Uniti hanno 109 punti1 Davvero fantastico! Dopo aver fatto disconnettere i rappresentanti della Francia, della Cina e del Giappone, Hurent ha distrutto 16 bersagli con un unico colpo mentre fuggiva dal Discendente di Pagma! |


“Cosa stai cercando di fare?”


Grid voleva aiutare Jishuka e Regas. Voleva che i loro Paesi vincessero la medaglia d’argento e la medaglia di bronzo. Pertanto, inseguì Hurent per fermarlo. Grazie alla sua tenacia, la stamina rimaneva stabile mentre Hurent diventava gradualmente affaticato.


‘Pensavo che avesse investito la maggior parte dei suoi punti statistica nella forza, poi alcuni nell’agilità e nella stamina, ma adesso vedo che nell’insieme tutte le sue statistiche sono alte. Invece, un fabbro può aumentare di moltissimo le proprie statistiche attraverso la produzione di oggetti.’


Nel tempo, Hurent aveva potuto comprendere molto di più Grid, però il suo respiro diventava affaticato e stava rallentando. 


‘L’ho quasi raggiunto!’


Gli occhi di Grid brillarono. Quella era la fine. Avrebbe presto catturato quel ragazzo fastidioso.


Grid era pieno di soddisfazione, ma c’era un problema.


| La squadra della Corea del Sud-! 150 punti! Vittoriaaa! |


“Cosa...?”


Grid si accorse del suo errore. Si era dimenticato della presenza di Yura e del pavranio. Non aveva detto alla strega che voleva sconfiggere la quadra degli Stati Uniti, e non aveva ritirato l’ordine di distruggere i bersagli che aveva dato al pavranio. Yura e il pavranio avevano continuato a distruggere i bersagli mentre lui inseguiva Hurent, e ciò aveva eventualmente portato a questo. 


“Ciao, ciao~?”


Hurent rise, avendo predetto questa situazione sin dall’inizio. Grid era stato costretto a disconnettersi. Era regola che la squadra avente raggiunto il punteggio stabilito non sarebbe più potuta rimanere sul campo di battaglia.


Dopo.


Gli Stati Uniti furono i secondi a raggiungere i 150 punti dopo la Corea del Sud, e ottennero la medaglia d’argento. L’Inghilterra e il Brasile erano rimasti a combattere per il terzo posto, vinto poi dagli inglesi.


L’abilità nel distruggere i bersagli di Jishuka era migliore di quella di Natasha ma il problema era suo compagno. Samuel aveva troppe carenze e non riuscì a proteggere Jishuka da Regas. Alla fine, centinaia di migliaia di spettatori guardarono la Corea, gli Stati Uniti e l’Inghilterra salire sul podio.


“È stato divertente, novellino.”


“Dannazione...!”


Era una scena divertente. Grid aveva vinto la medaglia d’oro e aveva uno sguardo arrabbiato dal gradino più alto del podio, mentre Hurent che riceveva la medaglia d’argento affianco a lui stava ridendo di gusto. Osservando l’atmosfera attorno ai due uomini, sembrava che avessero vinto gli Stati Uniti.


Traduzione di MoonRoro29


Editing di Cecilia Orlando
                

