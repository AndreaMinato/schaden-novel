---
title: Capitolo 176
pubDate: 2025-03-12T09:08:35.664Z
tags:
    - overgeared
---


“C’è una motivazione al perché non hai usato l’abilità ad ampio raggio chiamata Collegamento Trascendente? Non è un’abilità ottima per catturare Hurent mentre fuggiva?”


Questa era la domanda di Yura.


Stavano ritornando nella sala d’attesa dopo la cerimonia di premiazione, e Youngwoo stava canticchiando allegramente. Nessuno avrebbe creduto che fosse arrabbiato durante la premiazione. 


[Incontro di tiro al bersaglio, inaspettata vittoria della Corea del Sud! L’intera nazione è entusiasta! Lodi all’Erede di Pagma!] 


[Il possessore della prima classe leggendaria è coreano? Shin Youngwoo, chi è lui?]


[La brillante comparsa dell’uomo chiamato Grid! Un forte impatto! I cuori delle donne stanno battendo forte!] 


[Rubrica; Riuscirà Grid a riconquistare la reputazione di eccellenza nel gaming della Corea del Sud?]


[Il mondo intero sta osservando la Corea e l’Erede di Pagma! Partecipare alla Competizione Nazionale, non è un sogno!]


[Grid ha aiutato Jishuka, la rappresentante del Brasile. Qual è il significato della sua azione? I due sono amanti?]






Davvero, l’influenza di Satisfy era incredibile. Era diventato una star mondiale nel giro di pochi minuti. Shin Youngwoo lesse gli articoli su internet dal suo telefono. Era totalmente euforico, perciò rispose con sincerità.


“Collegamento Trascendente? Volevo usarla ma il suo tempo di ricarica non era terminato, perciò non l’ho fatto.”


“L’ho pensato.”


Ci erano voluto esattamente 14 minuti e 47 secondi alla squadra coreana per segnare 150 punti dopo che Youngwoo era entrato in gara e aveva usato Collegamento Trascendente. Basandosi su questo, Yura aveva potuto dedurre che il tempo di ricarica dell’abilità fosse di almeno 15 minuti.


‘Youngwoo-ssi (*) non ha usato diverse delle abilità che aveva mostrato nella battaglia di Bairan. L’Arte della Spada di Pagma è forte, ma la sua debolezza è che necessita di una danza per essere evocata ed ha un lungo tempo di ricarica.’


Yura aveva analizzato l’Arte di Spada di Pagma decine di volte dalla battaglia di Bairan.


L’Erede di Pagma, in altre parole, era riuscita a carpire le funzioni ed il potere delle quattro abilità che Youngwoo aveva usato durante quella battaglia, ovvero Collegamento Trascendente, Collegamento, Assassinio e Onda. 


La conclusione a cui era arrivata era che fosse ‘insufficiente’. Non era una questione di talento, o di buono o cattivo controllo. Erede di Pagma era, in pratica, una classe da fabbro, pertanto le abilità nel combattimento erano scarse. Anche le debolezze erano chiare. Nonostante fosse una classe leggendaria, il potere combattivo sembrava essere minore di quello delle classi epiche.


‘Ha la più potente abilità passiva, ‘Immune agli Status’ e ha il vantaggio di creare oggetti leggendari.’


Tuttavia, non sopportava scendere in campo contro i migliori giocatori. Era il limite di una classe di produzione. Erede di Pagma potrebbe essere in grado di generare un tremendo valore economico, ma era relativamente insignificante in combattimento.


Questa era l’analisi di Yura e di altri esperti. Nonostante ciò, loro si sbagliavano. Pagma era stato il miglior fabbro e spadaccino.


Infatti Youngwoo aveva svariate abilità che non aveva mostrato al pubblico, ovvero Restrizione, Trascendenza e Assassinio Collegato. Se avesse usato la prima o la seconda, sarebbe riuscito facilmente a sopraffare Hurent.


Restrizione limitava i movimenti per tre secondi, e in quel lasso di tempo era possibile infliggere una ferita fatale. Oppure, avrebbe potuto distruggere Hurent con la schiacciante potenza di fuoco di Trascendenza.


Questo non era tutto. In passato, Youngwoo aveva ottenuto il titolo Apostolo della Giustizia, apprendendo l’abilità Giustizia Inviolabile. Il consumo di mana era gravoso, ed era più efficiente utilizzare l’Arte di Spada di Pagma, perciò l’aveva sigillata per molto tempo.


La statistica dell’intelligenza di Youngwoo era cresciuta gradualmente fino ai 643 punti dopo quattro mesi passati a produrre centinaia di oggetti, compresa Failure. Avrebbe acquisito 200 punti in più se avesse indossato il Mantello di Malacus. Un utente di livello 200 avrebbe ottenuto 6 mana per ogni punto in intelligenza.


Adesso Youngwoo era nella posizione di poter usare facilmente Giustizia Inviolabile con l’Arte di Spada di Pagma, poiché quest’abilità – a differenza dell’ultima citata – era un’abilità ad uso immediato. Avrebbe potuto usarla contro Hurent.


E non era finita. C’erano anche Raffica di Vento e Vento di Giustizia, collegate al Pugnale Perfetto, e Lampo Dorato con Dainsleif. Tra queste, Lampo Dorato era l’unica abilità che infliggeva un danno proporzionale al suo potere magico, quindi era ottima per penetrare il nemico.


In altre parole, il potere di Youngwoo era di molto maggiore rispetto a quello che le persone percepivano. Allora perché il giovane coreano non le usava? Conservava le sue abilità nonostante fosse umiliato da Hurent? La ragione era semplice. Non voleva mostrare la sua forza.


‘Se non fosse stato per il pavranio, prima o poi avrei costretto Hurent a disconnettersi. E’ stato un risultato deludente, perché ho stupidamente non fatto caso al pavranio.’


La Competizione Nazionale non era ancora terminata, oggi era solo il secondo giorno. La squadra coreana era scarsa e faceva molto affidamento su Youngwoo, ma quest’ultimo avrebbe partecipato all’evento del PvP (**).


Esatto. Era pronto a rivelare le sue reali abilità durante quell’evento. Ogni volta che avrebbe incontrato un nuovo avversario, sarebbe stato in grado di dimostrare un aspetto più potente introducendo una nuova abilità. Sarebbe riuscito a diventare una star trovandosi sulla bocca di tutti. 


‘Prima o poi ti raggiungerò, Hurent. Ti farò provare lo stesso imbarazzo che ho provato io.’


Controllo? Non era nulla davanti alla trinità di abilità, statistiche ed oggetti. Maestro dell’Aura? Un tipo di classe dalla crescita nascosta?


‘Ho una classe leggendaria sin dall’inizio.’


Adesso partecipava alla Competizione Nazionale. Avrebbe vinto una medaglia d’oro in tutti e tre gli eventi in cui prendeva parte! Youngwoo la pensava così.


“Grid!”


“E’ arrivato l’Erede di Pagma!”


Davanti alla sala d’attesa della squadra coreana si erano radunati centinaia di giornalisti, sia stranieri che nazionali, che prestavano attenzione solo a Youngwoo.


“Oh cielo.”


La stavano ignorando. Yura, ovunque andasse, veniva sempre trattava al meglio e perciò questa era una strana esperienza per lei. Il suo orgoglio era ferito? Per niente. Anche Yura era entusiasta.


‘Rimani calma.’


C’erano molte persone, in particolare, avere a che fare con la stampa era molto stancante. Grazie a Youngwoo, era riuscita a liberarsene, quindi sarebbe dovuta rimanere accanto a lui anche in futuro. Al contrario, Youngwoo era circondato dai giornalisti.


“Quando sei diventato l’Erede di Pagma?”


“Per favore, dicci il percorso intrapreso per diventarlo.”


“Che motivazione avevi per aver nascosto la tua identità nel frattempo?”


“Non sei registrato nelle classifiche, allora a che livello sei?”


“Kraugel, al momento numero 1 in classifica, è al livello 297. Hai già raggiunto il livello 300?”


“Puoi svelare le informazioni dei tuoi oggetti? In particolare, molte persone si fanno domande sullo spadone blu.”


“Cosa sono quelle lame dorate?”


“Perché non eri visibile quando sei entrato nella Competizione Nazionale? Era un’abilità? O hai creato un mantello dell’invisibilità, come molti esperti avevano ipotizzato?”


“Esattamente, qual è la tua relazione con Jishuka?”


“Che scuola hai frequentato? La tua età? Dove vivi? La tua famiglia?”


“Sei sposato?”


“Che tipo di animali ti piacciono?”


“Qual è il tuo piatto preferito?”


Avevano cominciato con domande che arrivavano al punto per arrivare a domande assurde. Era circondato dalle lingue di diversi paesi.


‘E’ pazzesco.’


Youngwoo era confuso, poiché era la prima volta che sperimentava tutto ciò, e alla fine intervenne Yura. Parlò in inglese.


“Prima di tutto, date tempo a Youngwoo-ssi di indossare un apparecchio per interpretare.”


“Ah...”


I giornalisti zittirono brevemente. Yura ricevette con ritardo da un membro dello staff un apparecchio per interpretare e convinse Youngwoo.


“Hai rivelato la tua identità, quindi è giusto essere intervistato. Rispondi quanto vuoi, ma non essere stupido. Mantieni quanta più privacy possibile, e allo stesso tempo soddisfa i giornalisti. Se non lo saranno, rimarrai bloccato dal loro insistente stalking.”


“Si.”


Youngwoo aveva giurato che sarebbe diventato una star dal momento in cui aveva deciso di partecipare alla Competizione Nazionale. Fece un respiro profondo e acconsentì.


“Sigh… Capisco. Sono nervoso perché non ho familiarità con le interviste, ma lo farò perché è un portale che devo oltrepassare.”


“Huhuhu.”


Quest’uomo, delle volte, faceva delle belle espressioni. Yura sorrise e porse l’apparecchio per interpretare a Youngwoo che poi, finalmente, affrontò i giornalisti.


“Salve.”


Ma rimase sorpreso dalla prima domanda.


“Sembra che tu abbia una relazione speciale con Yura. Siete per caso fidanzati?”


“E Jishuka?”


“...”


Queste non erano domande provenienti da riviste di terza mano che trattavano di scandali delle celebrità? Youngwoo pensò che la domanda fosse ridicola e rimase in silenzio.


Yura rispose abilmente per lui. “Siamo intimi, ma non fidanzati. E’ un rapporto in cui condividiamo l’obiettivo di ottenere dei buoni risultati per la Corea del Sud nella Competizione Nazionale. Il suo rapporto con Jishuka è simile. Youngwoo-ssi fa parte della Gilda Tzedakah.”


“Capisco.”


Le parole di Yura non mostravano alcun interesse per Youngwoo, per cui i giornalisti non dubitarono più della relazione fra i tre. Cominciarono, poi, a fare altre domande.


“40 giorni fa in tempo reale, ci fu una frase suggerente che la prima classe leggendaria fosse comparsa in Satisfy. E’ stato quello il momento in cui sei diventato Erede di Pagma?”


No, Youngwoo era diventato l’Erede di Pagma otto mesi fa. 40 giorni fa aveva creato il suo quinto oggetto leggendario ed era stato realmente riconosciuto come tale. Non disse, però, la verità. Non ce n’era bisogno.


“Esatto.”


“A che livello sei al momento?”


“Non voglio svelarlo.”


“Cosa sono quei dischi e quelle lame dorate che si muovono da soli? Non aumentano tremendamente la tenuta e la mobilità?”


“...”


Non voleva rivelare nemmeno questo, ma i giornalisti sarebbero diventati più insistenti se fosse stato poco collaborativo. Il consiglio di Yura riguardo il soddisfare moderatamente i giornalisti tornò nella mente di Youngwoo.


“Potete considerarli degli oggetti privati dell’Erede di Pagma.”


“Oggetti privati?”


“Sono oggetti che esistono per integrare in parte la mancanza di potenza combattiva dell’Erede di Pagma?”


Youngwoo lanciò un’occhiataccia al giornalista che aveva detto ‘mancanza di potenza combattiva’. Ad un collega americano non sfuggì quello sguardo e avanzò una domanda provocatoria.


“Sei stato colpito a senso unico dal rappresentante degli Stati Uniti, Hurent. Gli esperti di tutto il mondo hanno dubbi riguardo le capacità combattive dell’Erede di Pagma. Lui doveva essere il più grande fabbro e spadaccino, ma tu hai ereditato tutte le sue abilità come suo discendente?”


“Sono stato colpito a senso unico?” Youngwoo lo schernì e fisso dritto negli occhi il giornalista americano che gli aveva posto quella domanda, poi disse qualcosa di scioccante. “Esatto, devo ancora ereditare completamente il potere di Pagma. La mia missione per il cambio classe non è ancora terminata.”


“...!”


Yura, in piedi affianco a Youngwoo, e i giornalisti sembravano tutti sbalorditi. 


“Non hai ancora terminato la missione della classe?”


“Questo è lo stato incompleto...!”


Nonostante ciò, aveva vinto contro molti utenti in classifica e aveva ottenuto la medaglia d’oro nell’evento del tiro al bersaglio?


“Sono soltanto un bambino rispetto al leggendario Pagma, ma questo solo in confronto a lui.” Youngwoo fece un’espressione orgogliosa e dichiarò davanti ai giornalisti. “Hurent? Se parteciperà nel PvP, lo farò disconnettere in 30 secondi.”


“Heok!”


Avrebbe fatto disconnettere in 30 secondi Hurent, uno dei migliori in classifica, e ottavo in quella globale! Era un grande scoop. 


“...Mettetelo per iscritto.” 


Shin Youngwoo aveva fatto una dichiarazione assurda senza ombra di tensione. Accanto a lui, il cuore di Yura balzò in petto.






(*) –ssi = Suffisso formale e onorifico coreano, utilizzato per rivolgersi a qualcuno che non si conosce bene o a cui si porta rispetto, in ambito lavorativo o scolastico.


(**) PvP = acronimo per Player versus Player, ovvero “giocatore contro giocatore”, indicante un incontro di combattimento fra 2 giocatori.






Traduzione di MoonRoro29


Editing di Libusemumei




                                


                                



