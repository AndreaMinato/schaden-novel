---
title: Capitolo 177
pubDate: 2025-03-12T09:08:35.665Z
tags:
    - overgeared
---


“Hurent? Se parteciperà nel PvP, lo farò disconnettere in 30 secondi.”


Era una dichiarazione scioccante. Si poteva sentire ovunque solo il suono dei respiri.


‘Ti stai prendendo gioco degli Stati Uniti?’


Il potere degli USA era superiore a tutti i paesi che partecipavano alla Competizione Nazionale. Non era inusuale, per le persone, pensare che sarebbero stati i loro rappresentanti a vincere la competizione generale.


Hurent era l’utente numero due della squadra statunitense, eppure lo avrebbe fatto disconnettere in 30 secondi? Il commento di Youngwoo era abbastanza pericoloso da stimolare la popolazione americana.


‘Sarà senza dubbio un titolo da prima pagina!’


Fantastico. Lo scoop degli scoop. Gli occhi dei giornalisti luccicavano, ed in particolare, i giornalisti coreani erano elettrizzati. Quanto sarebbero diventati estasiati i coreani una volta sentita la risposta di Youngwoo? Non potevano nemmeno immaginarlo.


D’altra parte, i giornalisti americani erano agitati.


“Gli esperti hanno analizzato che Hurent è migliore di te. Non pensi ti stia comportando in modo troppo orgoglioso? Sembra un’esagerazione.”


“L’hai dichiarato pubblicamente, ma se non riuscissi a farlo disconnettere in 30 secondi? In quel caso, verrai disonorato globalmente. Riuscirai a sopportare lo scherno e la critica del pubblico?”


"Il mondo rimarrà deluso se la prima classe leggendaria appartenesse ad un semplice sbruffone. Hai intenzione di ritirare il tuo commento?”


Non c’era dubbio se questa fosse una domanda o una minaccia. Youngwoo portò a casa il suo punto contro i giornalisti americani che lo stavano velatamente minacciando.


“Sono migliore di quanto crediate.”


All’inizio, Youngwoo era un giocatore sotto la media. Prese congedo da scuola e cominciò a giocare a Satisfy non appena venne rilasciato, ma rimase indietro rispetto agli altri, piuttosto che andare avanti. In seguito, andò all’inferno quando eseguì la missione del Conte Ashur per trovare il Raro Libro di Pagma. Aveva sprecato diversi mesi in quelli missione, e continuava a morire e a perdere i suoi possedimenti.


Grazie al suo spirito irremovibile, era a malapena riuscito a diventare Discendente di Pagma, ma la sua personalità e la sua mancanza di talento erano dei problemi. Non era in grado di gestire correttamente quella classe truffaldina e aveva sprecato diversi mesi. 


Tutto però cambiò con il raid a Malacus. Dopo aver creato un legame con la Gilda Tzedakah e aver superato diversi tipi di incidenti, Youngwoo era gradualmente cambiato, questo per certo. Adesso, in questo momento, era sicuro di essere il miglior giocatore.


“Per favore, ignorate il fatto che io sia una leggenda.”


Era orgoglioso di aver superato le prove che avevano accompagnato la sua natura patetica e la sua mancanza di talento. Esprimeva quell’orgoglio senza alcuna vergogna.


“Sono il migliore. Il controllo? Non dovreste giudicare e ignorare le persone per quello.”


<i>Gulp.</i>


I giornalisti ingoiarono la propria saliva asciutta. I centinaia di giornalisti, a questo punto, erano sicuri.


‘È una star.’


Non tutti i talenti presenti in Satisfy erano delle stelle. Solo una manciata di persone che avevano qualcosa di speciale e riuscivano a stimolare ed entusiasmare il pubblico potevano diventarlo. Da quella prospettiva, Youngwoo era una vera stella.


Aveva la prima classe leggendaria e un orgoglio che vi si abbinava. L’affermazione irremovibile avrebbe potuto far sentire qualcuno a disagio, ma avrebbe entusiasmato altri. Sarebbe diventata un tema discusso ogni volta che avrebbe aperto bocca, a prescindere che fosse positivo o negativo.


Gli elettrizzati giornalisti continuarono a fargli domande.


“’È apparso un successore delle tecniche e del volere di Pagma. È l’unico al mondo che può creare oggetti leggendari.’ È comparsa questa frase all’interno di Satisfy. Come suggerisce, puoi creare oggetti di quel tipo?”


“Esatto.”


“Ohh...!”


“Davvero un fabbro leggendario!”


“Quanto è probabile che venga prodotto un oggetto leggendario?”


“Non è una probabilità alta, giusto?”


“Qual è la differenza fra i tuoi oggetti leggendari e quelli, sempre leggendari, che si possono ottenere attraverso i raid?”


“Tutti i tuoi oggetti equipaggiati hanno una classificazione leggendaria?”


“È previsto che molte delle migliori gilde ti inviteranno. Hai mai pensato di lasciare la Gilda Tzedakah?”


“A quanto è la tua furtività? Oppure hai creato un mantello dell’invisibilità come supponevano molti esperti?”


L’intervista durò più di 30 minuti. Ma le domande dei giornalisti non sembravano mai finire. D’altra parte, Youngwoo era un novellino delle interviste e aveva raggiunto il limite della sua concentrazione.


‘È assurdo.’


In primo luogo, lui non era una persona perspicace. Fino ad ora, era riuscito a portare avanti l’intervista pieno di fiducia in sé stesso, ma non riusciva ad afferrare il punto delle domande. Yura notò la sua difficoltà e fermò i giornalisti.


“L’intervista termina qui.”


“Non c’è altro tempo prima del prossimo evento? Non potete collaborare un po’ di più?”


“No, finisce qui.”


Yura aveva una personalità sicura. La sua decisione era definitiva. I giornalisti erano a conoscenza della sua natura e si ritirarono. Erano già soddisfatti delle notizie ottenute.


“Sigh... Non è stato facile.”


Dopo che i giornalisti se ne andarono, Youngwoo tirò finalmente un sospiro di sollievo.


Yura lo incoraggiò, “Sei stato bravo.”


I suoi capelli color dell’ebano si spostarono all’indietro mentre sorrideva meravigliosamente, facendola sembrare un tonico rinfrescante. Youngwoo sentì che tutta la sua stanchezza era passata semplicemente guardandola.


“Grazie. Sono riuscito ad andare bene grazie a te.”


“Al contrario, dovrei essere io a ringraziarti. Sono riuscita a vincere una medaglia d’oro perché sei venuto tu oggi.”


Youngwoo aveva espresso chiaramente la sua intenzione di non voler partecipare alla Competizione Nazionale. Nonostante questo, il governo coreano e Yura lo avevano arbitrariamente inserito nella lista. Era stato molto spiacevole per il giovane.


A dir la verità, Yura sapeva che Youngwoo non voleva prendere parte alla competizione. Era grata che fosse apparso in un momento inaspettato e avesse ottenuto buoni risultati. D’altro canto, era dispiaciuta.


“...Non sei arrabbiato con me?” gli chiese attentamente.


“Sono furioso perché mi hai coinvolto a tuo piacimento.”


“...”


Yura chinò il capo, poi Youngwoo le parlò con espressione addolcita.


“Ma alla fine, sono stato io a decidere di partecipare alla Competizione Nazionale.”


Esatto. Aveva preso lui stesso quella decisione.


“Non te ne faccio una colpa, e inaspettatamente mi piace questo palco. Mi piace davvero la situazione attuale. Ah~ è divertente.”


“Ne sono felice.” Yura sorrise.


Guardò Youngwoo con chiaro affetto. Sfortunatamente, il giovane non ci fece caso. D’altra parte, articoli riguardanti lui venivano diffusi in tutto il mondo.






[Notizia scioccante! Il Discendete di Pagma non è ancora completo!]






[I dischi e le lame dorate del Discendente di Pagma sono oggetti esclusivi! Anche le future classi leggendarie avranno oggetti esclusivi?]






[Il possessore della prima classe leggendaria, Shin Youngwoo. In realtà, è soltanto un semplice giovanotto.]






[Yura e Jishuka? Una semplice amicizia.]






[Il Discendente di Pagma può creare oggetti di classificazione leggendaria.]






[(Rubrica) L’influenza economica che il Discendente di Pagma può esercitare è astronomica. Grid diventerà il più ricco.]






[Grid non ha intenzione di lasciare la Gilda Tzedakah.]






[Grid può davvero creare un mantello dell’invisibilità?]






[Grid, ‘Hurent? Non sono ancora completo, ma posso far disconnettere la persona all’ottavo posto nelle classifiche globali in 30 secondi.’]






[Gli americani sono furiosi per la risposta arrogante di Grid!]






[C’è atmosfera di festa in Corea.]






Nella sala d’attesa del team della Corea del Sud.


“Hahaha! Grid sta andando bene nelle interviste!”


I giocatori coreani trattavano Grid come un eroe.


“Mi sono sentito sollevato dopo aver visto i giornalisti americani chiudere bocca!”


“Sto leggendo le reazioni dei siti stranieri proprio adesso, e non è uno scherzo! C’è il caos e gli stranieri sono invidiosi della Corea del Sud.”


“Non avrei mai immaginato che la prima classe leggendaria sarebbe appartenuta ad un coreano! Il mio cuore ha cominciato a battere selvaggiamente nel momento in cui sei arrivato!”


“Grid è la luce della speranza della Corea del Sud! Sono orgoglioso!”


“Huhuhu...! La luce della speranza della Corea... Ben detto!”


Nel ben mezzo degli euforici giocatori, Youngwoo aveva cominciato a sentirsi superiore.


Al momento, le parole chiave nei motori di ricerca dei siti in tempo reale includevano ‘Grid’, ‘intervista di Grid’, ‘missione della classe di Grid’, ‘Shin Youngwoo’, ‘Discendente di Pagma’, ‘oggetti leggendari’, ‘disconnessione in 30 secondi’, ‘mantello dell’invisibilità’, ‘lame dorate’ e così via.


Era la stessa cosa in TV. La maggior parte delle emittenti di tutto il mondo mostravano ripetutamente come Youngwoo avesse attivamente distrutto i bersagli.


“Eh…?”


Il negozio di verdure degli Shin. I genitori di Youngwoo erano rimasti stupiti quando accesero la TV per la prima volta. Perché loro figlio era in TV?


“...Cos’è questo?”


I genitori di Youngwoo pensarono che fosse un sogno. I notiziari e gli esperti stavano lodando loro figlio come uno degli eroi della Corea.


<i>- Le notizie! Avete letto le notizie? Non siete orgogliosi di vostro figlio?</i>


<i>- La madre di Youngwoo si vantava sempre di suo figlio, ma lui non è davvero una brava persona? Sono così invidioso~ così felice~</i>


I loro cellulari squillavano in continuazione. Ex-compagni con cui non parlavano da più di dieci anni li stavano chiamando per discutere di quanto Youngwoo fosse un tesoro della Corea. I cuori dei suoi genitori si riempirono di gioia.


Dall’altra parte, c’erano persone che facevano visita al giovane giocatore nella sala d’attesa della squadra coreana, portando un’atmosfera amichevole. Erano Jishuka, Regas e Pon.


A Youngwoo venne un colpo.


‘Quella è una persona?’


Le proporzioni del corpo di Jishuka nella realtà erano troppo irreali. 


Non indossava scarpe col tacco, ma sembrava estremamente alta. In particolare, le sue gambe erano molto lunghe. Youngwoo era approssimativamente 10cm più alto di lei, ma la lunghezza delle sue gambe sembrava maggiore. Il suo visto era, inoltre, molto piccolo. Le sue proporzioni erano come quelle della modella della famosa opera d’arte ‘X’, che era stata elogiata come ‘opera d’arte di Dio’.


‘Carina.’


I suoi occhi e le lucide labbra rosse sollecitavano istinti maschili. La sua luminosa pelle ramata e il corpo formoso davano prova del perché fosse considerata una delle bellezze più sensuali del mondo.


“Grid!”


Jishuka corse verso di lui, che era in piedi senza parole.


“Volevo vederti!”


Quello era il momento in cui veniva rivelata l’aggressività di una donna sudamericana. 


“A-aspetta!”


Youngwoo aveva già provato diverse volte la sensazione di essere abbracciato da Jishuka. Era anche un uomo sposato, ma quello in Satisfy. Nella realtà, era un ragazzo vergine che non aveva mai frequentato nessuno. La donna più sexy del mondo lo stava abbracciando, perciò non poté sopportare lo stimolo e gli sanguinò il naso.


“Haha, Grid, sei uguale sia nella realtà che in Satisfy.”


“Sì. È diverso da una certa persona.”


Regas e Pon sorrisero. Al contrario, i giocatori coreani erano accecati dalla gelosia.


‘Yura si comportava come la sua manager durante l’intervista e adesso Jishuka...?’


‘Durante l’intervista aveva detto che non c’era nessuna relazione fra loro... Non importa come lo guardi, questo non è qualcosa di speciale?’


‘Monopolizzare due dee...! Anche se si tratta di Grid, è difficile da perdonare...!’


D’altra parte, lo sguardo di Yura era freddo mentre osservava Jishuka abbracciare Youngwoo. La giocatrice brasiliana incontrò il suo sguardo e le fece la linguaccia. Le sottili sopracciglia di Yura si incurvarono insieme.


Pachichik!


Mentre gli sguardi delle due donne si incrociavano, volavano scintille.






***






Nella sala d’attesa della squadra degli Stati Uniti.


“Hahahaha! Hurent verrà fatto disconnettere in soli 30 secondi?”


Zibal, il secondo in classifica, sorrise con gusto. Sbeffeggiò Grid, “Ancora non capisce, nonostante le sue debolezze siano state svelate nell’evento del tiro al bersaglio. Che ragazzo stupido.”


Non era semplicemente incompetente, ma anche stupido. Infatti, era così stupido che la tanto acclamata classe leggendaria era stata offuscata.


“Hurent, distruggilo completamente nel PvP. Mettilo in imbarazzo pubblicamente.”


Lauel guardò con espressione accigliata Zibal. “Onestamente, è una persona da prendere in giro? Nell’evento del tiro al bersaglio, non ha usato le lame dorate come armi. Se lo avesse fatto, le probabilità che Hurent vincesse in uno scontro uno-contro-uno sarebbero diminuite.”


“Il nostro novellino sta dicendo questo?”


Zibal sorrise come se fosse adorabile e spostò il suo sguardo su Hurent, che ridacchiò mentre leggeva una rivista per adulti.


“Non preoccuparti~ Lauel. Anche io ho poteri che non ho mostrato.”


Il suo metodo in battaglia, che prevedeva l’uso dell’aura, era straordinario. Dato il senso del controllo di Grid dimostrato nell’evento de tiro al bersaglio, era difficile per Hurent immaginare che sarebbe stato sconfitto, anche considerando il bonus aggiunto dalle lame dorate.


“Discendente di Pagma è chiaramente una classe superiore, ma Grid è un incompetente. Non riuscirà a battermi. Questo è il de~sti~no.”


Grid potrebbe aver avuto successo nei raid a causa delle prestazioni dei suoi oggetti, ma un incontro contro un essere umano era diverso. Il controllo era la parte più importante. Hurent considerava davvero Grid inferiore a lui.


Dopo poco.


Hurent tenne una conferenza stampa, data l’entusiasta richiesta dei media di fargli commentare l’affermazione della ‘disconnessione in 30 secondi’.


“Sì~ sono troppo maturo per rispondere a quell’affermazione del mio rivale... Non dirò nulla, ma rendiamolo il più chiaro possibile~ Quel novellino cadrà in ginocchio davanti a me.”


Ci furono applausi. A causa della conferenza stampa di Hurent e dell’intervista di Grid, l’atmosfera della Competizione Nazionale si scaldò.


Tre giorni dopo. 


L’attenzione del mondo era concentrata sull’evento del PvP che si sarebbe tenuto l’ultimo giorno della Competizione Nazionale. Grid e Hurent, chi sarebbe stato marchiato come sbruffone?


I diversi siti e strutture di scommesse illegali si affrettarono a cominciare a scommettere, e la Gilda Tzedakah non perse l’opportunità.


“Punterò tutto su Grid.”


Nel tiro al bersaglio, Hurent era fuggito da Grid. Per questo motivo, le persone avevano analizzato che fosse migliore del giocatore coreano. Pertanto, le probabilità di vittoria di Grid aumentarono di 3.2 volte. La Gilda Tzedakah conosceva il reale potere di Grid, quindi questa era per loro un’occasione d’oro. 


“Il fatto che andremo a scommettere, non lasciate che arrivi alle orecchie di Grid. Nel momento in cui ci dirà di credere in lui, finiremo tutti in bancarotta...” “S-sì...”


Come ci si aspetta dal loro intelligente capo. I membri della gilda rimasero zitti per l’ammirazione provata verso l’avvertimento di Toban.


 






Traduzione di MoonRoro29


Editing di Cecilia Orlando




                                


                                



