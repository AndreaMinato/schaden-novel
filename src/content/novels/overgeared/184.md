---
title: Capitolo 184
pubDate: 2025-03-12T09:08:35.666Z
tags:
    - overgeared
---


Johnson era un drago con l’attributo del vento. Aveva il vantaggio di essere caratterizzato da una velocità di movimento maggiore rispetto agli altri draghi. Era il drago più avvanatagiato nella maratona dei compagni animali.


Il padrone di Johnson, Pesto, non dubitava della vittoria del suo animale nella maratona. Era convinto che il suo drago sarebbe giunto al traguardo per primo e avrebbe così ottenuto la prima medaglia d’oro per l’Italia.


Tuttavia.


‘La velocità di movimento è calata di metà?’


Aveva perso la sua arma così facilmente. Pesto guardò il compagno animale di Grid come se fosse un fantasma.


‘Che razza di mostro è quello?’


Il compagno animale di Grid era un gatto. Ad eccezione delle ali, aveva esattamente l’aspetto dei gatti che Pesto conosceva. Però, la piccola bocca con la forma ‘ㅅ’ si aprì così tanto che inghiottì un drago lungo 3 metri. Fu una scena così incredibile che non riusciva a credere che stesse accadendo. Sembrava un sogno.


Anche gli altri partecipanti rimasero scioccati.


“Cos’è successo?”


“Il gatto di Grid ha mangiato il drago di Pesto.”


“Ma il drago sta bene?”


“Non essere sciocco. Guarda la carnagione di Pesto. È completamente impallidito. È successo sicuramente qualcosa di assurdo.”


“Infatti, Grid… Non si sarebbe mai portato in giro un gatto normale.”


La maratona animale iniziò seriamente. I 38 draghi, tranne i compagni animali di Grid e Pesto che si trovavano ancora sulla linea di partenza, sbatterono le loro ali e cominciarono a volare. I giocatori si sentirono sollevati.


‘Non so cosa sia successo, ma fa niente.’


Johnson era il favorito nella vittoria. I partecipanti non erano certi di ciò che era esattamente successo, ma erano comunque delle belle notizie per loro. Ora sapevano che il compagno animale di Grid non era un normale gatto, ma questo a loro non importava.


Gli altri draghi erano già 500 metri più avanti, mentre gli animali di Grid e Pesto erano ancora sulla linea di partenza. I due avevano rinunciato. Gli altri giocatori era convinti di ciò.


“Keeeok.”


Nel frattempo, Noe era occupato a ruttare con il suo stomaco pieno. Poi Grid lo sollecitò.


“Inizia subito.”


Grid era diventato molto amico di Huroi. Aveva per questo avuto un’esperienza diretta con il suo drago. Non poteva far altro che ammirare la velocità e la stamina di un drago. Ad essere onesti, era scettico sul fatto che Noe potesse permettersi questa libertà. Noe fece un’espressione che voleva ridicolizzare un Grid che appariva a disagio. Poggiò i cuscinetti rosa delle sue zampe sulla vita di Grid ed esclamò.


“Padrone è un codardo, miao? Questo è il miglior corpo presente all’inferno, le lucertole non possono sconfiggermi, miao! Non mettermi fretta! Miao!”


Il lato est dell’isola di Yurea era sovrastata da un’imponente montagna. Si trattava del Monte Chingsu. I compagni animali dovevano competere per raggiungere la cima del monte.


Poi, pieno di fiducia, Noe dichiarò.


“Io sono il più veloce! Miao!”


Comparve una finestra di notifica.






[La velocità di movimento del tuo memphis Noe è tornata normale.]






“…”


Giusto. La durata dell’effetto di ‘Ingestione dell’Anima’ durava solo tre secondi. Grid ne aveva avuto la conferma durante la collisione con Yoshimura, nel raid per Hell Gao.


L’espressione di Grid si distorse.


“Questo stupido gatto…”


Intanto, il viso di Pesto si illuminò.


[La velocità di movimento del tuo drago Johnson è tornata normale.]


‘L’effetto è devastante ma la durata è molto breve.’


Pesto, felice, ordinò a Johnson.


“Prosegui! Sbarazzati di tutti quelli che ti stanno davanti.”


<i>Kyaooooh!</i>


Johnson rispose sbattendo vigorosamente le sue ali. Poi iniziò ad inseguire i draghi davanti a lui. Una velocità straordinaria. Era davvero un drago del vento. Ma Noe non si fece sopraffare da quella velocità.


“Miaaao!”


Noe si aggrappò alla schiena di Johnson ed inghiottì di nuovo il drago.






[La velocità di movimento del tuo drago Johnson è scesa del 50%.]






“Cosa…?”


Pesto rimase sorpreso. Un’assurda abilità di depotenziamento con un tempo di ricarica così breve? Era un vero e proprio imbroglio.


“Perché dai fastidio solo al mio Johnson!”


Pesto urlò con rabbia, dopo aver confermato l’effetto avvenuto su Johnson. Noe raggiunse i 38 draghi.


“Predare! Miao!”


<i>Jjeok!</i>


La bocca di Noe si allargò in modo smisurato. Poi inghiottì i draghi lunghi 3 metri.






[La velocità di movimento del tuo memphis Noe è aumentata del 30%.]






[La salute del tuo memphis Noe è aumentata del 250%.]






[La difesa del tuo memphis Noe è aumentata del 500%.]






[Il potere d’attacco del tuo memphis Noe è aumentato del 400%.]






“Cosa…?”


I proprietari dei draghi inghiottiti da Noe rimasero stupiti.






[La velocità di movimento del tuo drago Thunder è diminuita del 50%.]






[La salute del tuo drago Ultima è diminuita del 50%.]






[La difesa del tuo drago Bugu è diminuita del 50%.]






[Il potere d’attacco del tuo drago Ole è diminuito del 50%.]






Che assurdità era? Le statistiche più alte dei loro draghi erano scomparse.


<i>Kyaack!</i>


I draghi inghiottiti da Noe erano completamente terrorizzati. Istintivamente, riconobbero la presenza di un predatore più forte di loro e provarono paura. I draghi erano confusi e rimasero indietro. Nel frattempo, Noe iniziò ad aumentare la distanza da loro ad una velocità sorprendente.


『Cosa sta succedendo…?』


Il cronista non riusciva a spiegare la situazione. Gli spettatori ed il pubblico erano frustrati. Mentre gli esperti mostrarono un forte interesse.


『Non si tratta di un semplice gatto con le ali e la capacità di parlare con linguaggio umano. 』


『È una specie che potrebbe diventare enorme! Creature simili sono molto rare e di valore! 』


『La forza del gatto aumenta ogni volta che inghiottisce un drago! Questo modo di mangiare sembra portare via le statistiche al bersaglio! 』


Era stata fatta un’analisi accurata. Non per niente erano degli esperti. Gli spettatori ed il pubblico iniziarono a riconoscere la grandiosità di Noe.


“Gatto-chan è incredibile!”


“Usare un’abilità che porta via le statistiche al bersaglio…!”


“Inoltre, il tempo di ricarica è breve, non è una truffa bella e buona?”


Il mondo era pieno di ammirazione. Intanto, Zibal, che stava partecipando alla maratona, digrignò i denti.


“Grid, questo ragazzo…!”


Gli Stati Uniti erano i vincitori assoluti. La maggior parte delle persone, insieme agli esperti, aveva previsto che gli Stati Uniti avrebbero vinto la Competizione Nazione con almeno cinque medaglie d’oro. Ma come stavano di fatto le cose? Avevano vinto solo tre medaglie d’oro. Non si aspettavano che due medaglie d’oro venissero portate via dalla Corea del Sud.


In quel momento, un’altra medaglia stava per essere presa. La Corea del Sud avrebbe così ottenuto un numero eguale di medaglie. La differenza nelle medaglie d’argento e di bronzo avrebbe portato gli Stati Uniti ad essere la prima, ma il loro orgoglio ne avrebbe risentito. Non sarebbero stati felici di una vittoria simile.


La Corea del Sud, candidata come paese peggiore, li aveva privati di tre medaglie d’oro? Tutto a causa di Grid! Gli Stati Uniti, con il loro incredibile potere, stavano soffrendo a causa di una persona!


“È vergognoso…! Il mio orgoglio non può tollerare oltre!”


In totale, c’erano sei Americani a competere nella maratona. In quanto paese con il potere più forte, contava anche gli utenti con più draghi. Zibal ordinò loro,


“Uccidete quel gatto!”


<i>Kuoooh!</i>


Ebbe inizio un festino di soffi. I draghi lanciarono soffi di fuoco, di ghiaccio, di veleno e di luce contro Noe. Noe era solo al livello 1, perciò gli attacchi furono abbastanza gravosi per lui.


[Il tuo memphis Noe ha subìto 2,430 danni.]


Dopo 2 secondi di potenziamenti, tutte le statistiche tornarono alla normalità. La salute di Noe fu quasi dimezzata dal bombardamento ricevuto.


“Noe…!”


Grid era preoccupato. Tuttavia, Noe era la bestia demoniaca numero uno dell’inferno. Non conosceva avversari, ad eccezione dei dragoni. Anche se era ancora giovane, i draghi erano ad un livello nettamente inferiore.


“Sono affamato! Miao!”


Noe, che si era portato avanti, si girò. Poi fece un ghigno verso i sei draghi della squadra americana che stavano volando nella sua direzione.


“Kyaak!”


Il pelo di Noe si rizzò.


<i>Brivido.</i>


I draghi percepirono la minaccia e si bloccarono. Ma fu solo per un momento.


“Attaccate!”


I draghi ritrovarono il coraggio grazie all’ordine del loro padrone e lanciarono soffi oppure usarono le loro code. Questo diede inizio alle mosse complete di Noe. Fece movimenti semplici per evitare i soffi dei draghi e usò Fluidificazione per neutralizzare i colpi di coda. Poi aprì ancora una volta la sua bocca e divorò le statistiche di tutti i sei draghi.


<i>Kyaaaooh!</i>


I draghi entrarono nel panico! Poi Noe si avvicinò e mosse la sua zampa, in maniera casuale, verso uno dei draghi.


[Graffio Lv. 1]


Le tue zampe attaccheranno e avveleneranno il bersaglio.


Tempo di Ricarica dell’Abilità: Ogni volta che vorrai.






[Il tuo drago Captain America ha subìto 2,900 danni.]






[È stato avvelenato ed è in uno stato pietrificato per 3 secondi.]






“Ugh…!”


Captain America era il drago di Zibal. Era al livello 150. Il graffio di quel piccolo gatto era riuscito a pietrificarlo per tre secondi? Il danno alla sua salute non era considerevole, ma la condizione alterata era grave.


Lo stesso avvenne con gli altri draghi. Furono bloccati da pietrificazione e rimasero sospesi in aria come statue di pietra. Poi caddero al suolo.


<i>Kwaang!</i>


I draghi della squadra americana tremarono per il forte shock. Tra di loro, quello con il livello più basso si trasformò in luce grigia. Il livello di Noe partì a razzo.






[Il livello del tuo memphis Noe è aumentato.]






[Il livello del tuo memphis Noe è aumentato.]






[Il livello del tuo memphis Noe è aumentato.]






[Il livello del tuo memphis Noe è…]






Noe ottenne 26 livelli in un attimo!


“Questo corpo è quello della miglior bestia demoniaca dell’inferno! Miao!”


Decine di telecamere si focalizzarono sul suo ruggito. Centinaia di milioni di spettatori erano rimasti a bocca aperta.


“La bestia demoniaca dell’inferno?”


“Il gatto è una bestia demoniaca dell’inferno?”


“Wow… Bestie demoniache, non le ho mai viste.”


Gli esperti erano eccitati.


『L’Inferno è una terra sconosciuta, con ancora nessuna informazione rivelata! A volte, le bestie demoniache e i demoni emergono dall’inferno in forma di boss, ma…!』


『Ha ammaestrato una bestia demoniaca! Grid è davvero straordinario! 』


『Ugh…! Lui è Dio Grid! 』


『Mi piacerebbe analizzare quel gatto che dichiara di essere la miglior bestia demoniaca dell’inferno. Sarei davvero grato a Dio Grid se al termine di questo torneo cooperasse con me. 』


Zibal osservò Grid.


“Bestia demoniaca dell’inferno…? Bestia demoniaca dell’inferno? Chi diavolo sei tu? Sei già stato all’inferno?”


Grid sembrava essere un avventuriero di una dimensione completamente diversa. Aveva domato una bestia proveniente da un territorio inesplorato? Era davvero da temere. In quell’istante, Zibal e gli altri proprietari dei draghi, che si erano dichiarati come coloro che avevano domato le bestie migliori, provarono vergogna.


Ma la verità era diversa.


‘Non sono mai stato all’inferno.’


Grid non sapeva neanche dove si trovasse l’inferno. Si trattava di un luogo che mai avrebbe voluto visitare.


Grid urlò, “Vai! Noe!”


La distanza che rimaneva fino al traguardo era di 1km. Non c’erano evidenze che provassero la sconfitta di Noe dopo aver sopraffatto i draghi della squadra americana. In quel momento, una bella preda si stava avvicinando.


Si trattava di Johnson.


“Ahahahah! Questa è l’occasione giusta! Vinci mentre il gatto mostro è distratto dagli altri draghi, Johnson!”


Il drago superò la squadra americana e Noe. Fu il momento in cui il drago, che era stato inghiottito per ben due volte da Noe, si posizionò a capo della gara. Questo drago era diventato del buon cibo per Noe.


“Miao!”


Ignorò i draghi della squadra americana che erano già stati sconfitti e inghiottì Johnson.






[La velocità di movimento del tuo memphis Noe è aumentata del 50%.]






[La velocità di movimento del tuo drago Johnson è diminuita del 50%.]






“Eh.”


Pesto si morse la lingua dalla sorpresa. Sentiva che era tutto sbagliato.


‘Questa abilità non ha alcun tempo di ricarica?’


Era ridicolo. Era veramente la bestia demoniaca dell’inferno?


E alla fine, Noe arrivò primo al traguardo. Si erse in cima alla montagna e mosse le sue corte zampe.


“Sono la miglior bestia demoniaca dell’inferno! Miao! Noe di Padrone! Miao!”


“…”


Un gatto che fingeva di essere lo schiavo di Grid. Le persone iniziarono a provare compassione. Grid, che aveva schiavizzato una bestia demoniaca, era come il diavolo.






『 Grid ha vinto!』






Grid era davvero un personaggio incredibile. Aveva vinto una medaglia d’oro in tutti e tre gli eventi. Ed in questa maratona dei compagni animali, la squadra americana non era riuscita ad ottenere nessuna medaglia. Perciò, la classifica complessiva vedeva gli Stati Uniti in prima posizione, la Corea del Sud in seconda posizione e la Francia in terza.


“Waaaaaaah!”


I Coreani esultarono per il risultato incredibile. I Francesi avevano puntato al terzo posto fin da subito, perciò si sentivano soddisfatti. Ma gli Americani avevano delle espressioni terribili sui loro volti. Era ovvio che il primo posto sarebbe andato agli Stati Uniti, perché erano quelli con maggior potere.


Gli Stati Uniti, che inizialmente avrebbero dovuto raggiungere il primo posto ponendo un grosso distacco con gli avversari, a malapena erano riusciti a vincere e solo perché esisteva un solo Grid. Zibal venne bombardato dai media. fu accusato di essere incompetente in quando capo squadra.


Dall’altro lato, Grid ne uscì come eroe della Corea del Sud.


Il governo della Corea del Sud gli assegnò una copiosa ricompensa di 300 milioni di won per ogni medaglia d’oro. Ci furono numerose richieste per gli spot pubblicitari. Fu anche inondato di inviti da parte di vari talk show e programmi di intrattenimento.


Era il momento di assumere un manager.


“Dio Grid! Dio Grid! Dio Grid!”


000-0 Street, XX Neighbourhood, Geumcheon-gu.


Youngwoo si allarmò quando rientrò a casa. Si presentò una folla enorme nel suo quartiere per accoglierlo calorosamente. All’ingresso del quartiere, c’era uno striscione con la scritta ‘Dio Grid, Eroe della Corea del Sud!’.


Fu in quell’istante che l’immagine di Youngwoo come giovane disoccupato, debitore verso i suoi genitori cambiò completamente. I bambini, i ragazzi e gli adulti di tutto il quartiere lo trattarono in modo diverso.


In quell’occasione, Yura fu di grande aiuto per Youngwoo.


Era cosciente del fatto che il ragazzo volesse costruire un edificio, perciò usò la sua rete di intelligence  e raccomandò l’acquisto di una terra i cui prezzi erano ancora bassi, ma che in futuro sarebbero aumentati.


Dopo aver guadagnato 990 milioni di won ed aver finalmente raggiunto il suo obiettivo di 10 milioni di won, Youngwoo comprò subito la terra ed iniziò a costruire un edificio di sette piani con la compagnia di costruzioni raccomandata da Yura.


Allora Jishuka dichiarò.


“Costruirò un luogo vicino all’edificio di Grid. Comunque volevo già stare vicino a lui.”


“Stavo pensando la stessa cosa. Vorrei essere sempre coinvolto nel taekwondo, tranne quando sto giocando a Satisfy.”


“Mi piacciono le donne coreane…”


Jishuka, Regas e Pon pianificarono di trasferirsi in Corea del Sud. La maggior parte dei membri della Gilda Tzedakah aveva fatto un sacco di soldi, grazie alle scommesse illegali, e seguirono la scia. Più che altro perché sembrava divertente. Solo in seguito Yura venne a sapere la notizia e anche lei iniziò a costruire un edificio vicino a quello di Youngwoo. Jishuka si mise in allerta.


In seguito…


Grazie a Youngwoo, a Yura e alla Gilda Tzedakah, una certa città satellite di Seoul, che ancora non era prosperata, fu trasformata in un lussuoso complesso residenziale.


E Youngwoo andò nel panico. Fu informato dei premi dell’assicurazione per la salute relativi al reddito, sui premi dell’assicurazione pensionistica, sulle imposte sul reddito, sulla tassa fondiaria e sulla tassa di costruzione. Tuttavia, Grid doveva pagare delle tasse al sito di scambio di oggetti quando convertiva le monete d’oro di Satisfy in soldi, perciò versò lacrime amare quando fu colpito dalla bomba della tassazione.


Per un po’, andò in deficit.


Fu molto stressato e soffrì di perdita di capelli finché Yura non gli raccomandò un talentuoso commercialista.


Traduzione di Blakriss


Editing di Libusemumei


                        


                                



