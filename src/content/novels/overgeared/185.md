---
title: Capitolo 185
pubDate: 2025-03-12T09:08:35.667Z
tags:
    - overgeared
---


Yubadakan era una delle città più sviluppate del Regno di Harken.


Per l’enorme capitale e per l’abilità di politici competenti, la popolazione superava le 70.000 persone. C’erano molti terreni per la caccia, questo comportava un alto numero di gente che andava e veniva. I mercati della città erano sempre affollati. Grazie a questo, la crescita economica era costante.


Chi era il proprietario di questa ricca città che gli portava un guadagno superiore a più di 1,5 milioni di monete d’oro al mese? Si trattava di un giocatore, non di un PNG. Il giocatore era Zibal.


“Kukuku! Hai sottovalutato Grid, non dovresti ridere ora?”


Castello di Yubadakan.


Asuka, il 12° esecutivo della Gilda del Serpente, sogghignò. “Hai riso quando Black Teddy ed io siamo stati sconfitti da lui, ma che mi dici di te ora? È stato molto divertente vedere il tuo drago venire sconfitto da un gatto! Kukuku!”


Subito dopo il raid per il Papa Drevigo. Al tempo, Asuka era un membro della Gilda Tzedakah e aveva combattuto contro Grid, insieme a Black Teddy, Box e Toban, venendo miseramente sconfitta. Per quell’incidente, Zibal ha continuato a prenderla in giro.


Ma ora? Grid non era qualcuno che poteva essere ancora ignorato. Anche Zibal rimase ferito per colpa sua. Asuka era felice. Fu come se si fosse scrollata di dosso dieci anni. Asuka non poté smettere di ridere.


“Come ti senti ad essere stato battuto da chi ignoravi? Uh?”


“Asuka, comportati con più moderazione…”


Box cercò di limitare le azioni di Asuka.


“Mi dispiace.” Zibal si scusò con rispetto con Asuka. “Ho sottovalutato Grid. Mi dispiace davvero averti presa in giro.”


Asuka non era una persona intransigente. Era soddisfatta del fato che Zibal avesse riconosciuto il proprio errore e si fosse inchinato a lei di fronte ai 13 esecutivi.


“Beh, va bene. Sarò generosa e comprendo la tua ignoranza.”


“Grazie.”


Alla fine, l’atmosfera si calmò. Tuttavia, le espressioni degli esecutivi erano ancora infelici.


“Capo. L’opinione pubblica su di te è peggiorata dalla Competizione Nazionale.”


“Sei la faccia della Gilda del Serpente. Il crollo della tua reputazione significa il crollo della reputazione di tutta la gilda. Per il momento, dovresti concentrarti sulla tua immagine.”


“No, preferirei che otteneste la vostra terza classe di avanzamento. È indispensabile che diminuiate il divario con Kraugel e Grid.”


“Ho sentito che non sei riuscito ad invitare Hurent e Lauel? Rimpiazzarli con altre persone talentuose ha la priorità assoluta.”


“Contatta Katz. È cambiato da quando è stato sconfitto da Bondre qualche mese fa, perciò non dovrebbe essere sicuramente maturato?”


“Dobbiamo aumentare la morale della gilda dopo aver visto la forza della Gilda Tzedakah… I membri non dipendono da noi esecutivi, ma dal capo gilda.”


Gli esecutivi discussero del futuro di Zibal. Giunsero a delle idee su cosa doveva fare il capo gilda per la sua gilda. Ma Zibal non riuscì a concentrarsi sulla riunione.


‘Grid…’


La Prima Competizione Nazionale terminò il giorno prima. Zibal avrebbe fatto una performance brillante di fronte a milioni di persone. Se avesse avuto successo, la reputazione della Gilda del Serpente sarebbe naturalmente aumentata e la loro forza si sarebbe espansa rapidamente.


Ma il piano andò in fumo a causa di Grid. Il miglior protagonista della Competizione Nazionale fu Grid, non Zibal. L’attenzione della gente si focalizzò sulla Gilda Tzedakah, non sulla Gilda del Serpente. La Gilda Tzedakah ora stava crescendo ad un ritmo mostruoso.


‘Il numero di utenti che sta migrando a Bairan è sconcertante…’


Alcuni di loro erano i talenti che voleva. Sì, come Lauel.


‘Non può andare avanti così.’


Prima di tutto, aveva bisogno di inglobare il potere del Regno di Harken, rendendolo la base  per la sua ambizione di conquistare l’intero continente. Soldi, talento e potere militare. All’inizio, aveva pianificato di raccogliere i talentuosi usando i soldi e questo avrebbe aperto la strada verso il potere militare.


Tuttavia, capì una cosa nella Competizione Nazionale. Serviva qualcosa di più dei soldi per radunare le persone.


Una motivazione.


‘…Gli oggetti.’


Lo spadone nero di Grid e lo spadone blu, che avevano tagliato in due i migliori giocatori classificati come fossero una crema al formaggio. Chris fu sconfitto dai tirapugni di Regas. La lancia rossa di Pon aveva portato Regas al punto di morire.


Il potere enorme di questi quattro oggetti non riusciva ad abbandonare la mente di Zibal. Aveva un forte desiderio di ottenerli. Ma si trattava di un desiderio che provavano tutti, non solo lui. Infatti, Lauel non era andato da Grid dopo aver visto i suoi oggetti? Si chiedeva se tutti i talenti sarebbero stati portati via da Grid questa volta.


Uno degli esecutivi menzionò una storia interessante a Zibal.


“Dovremmo contattare Panmir?”


Il fabbro primo classificato, Panmir. Inizialmente, era una persona richiesta dalle gilde, ma fu messo nell’ombra dopo l’apparizione del Discendente di Pagma.


“Ho localizzato Panmir. Si trova nella città dei nani.”


“Nani…?”


I nani erano dei fabbri innati. Producevano innumerevoli fabbri con un talento straordinario. Erano così arroganti che ignoravano i fabbri umani. Perciò, Panmir come era riuscito a rimanere nella città dei nani?


Gli esecutivi fecero delle speculazioni.


“Panmir potrebbe essere stato riconosciuto dai nani e potrebbe aver fatto una missione nascosta di cambio classe.”


“Oh…?”


Un piccolo numero di nani era in grado di dare vita agli oggetti. E le specie stessa riusciva a gestire bene la polvere da sparo. Pagma poteva essere il fabbro migliore di tutti, ma in certi campi lo avevano superato. E se Panmir avesse ereditato il talento dei nani?


‘Nascerà l’unico rivale di Grid.’


Dovevano invitarlo. Zibal prese la sua decisione e si alzò immediatamente.


“Andrò a far visita a Panmir.”


In seguito, Zibal riuscì ad invitare Panmir e la Gilda del Serpente crebbe rapidamente con il suo aiuto.






***






Terzo Tempio della Chiesa di Yatan.


I servi di Yatan si riunirono nel tempio nell’ormai distrutto Principato di Bonkost. Anche Yura si trovava lì.


“Finalmente, il successore del Prete Malacus è stato scelto.”


Dal momento che la Gilda Tzedakah e Grid avevano ucciso Malacus… La Chiesa di Yatan si era gradualmente indebolita perché non erano riusciti a praticare i loro riti religiosi. Ora un nuovo prete era stato scelto.


‘Livello 420…?’


Yura rimase sorpresa mentre confermava l’identità del nuovo prete. Questo perché era di 100 livelli al di sopra di Malacus.


‘Un PNG di quarto avanzamento…’


Era uguale al Secondo e al Terzo Servo. Il futuro successore di Neberius sarebbe stato della stessa classe. Yura era curiosa dell’identità del Primo Servo.


‘Quanto è forte l’essere che regna al di sopra di tutti loro?’


Non aveva mai incontrato il Primo Servo. Grid disse che aveva bisogno di ricevere la benedizione del Dio Yatan per la sua missione, ma non era riuscita a scoprire come aiutarlo. Il Secondo Servo, Likaos, le diede un ordine.


“Ottavo Servo. Sei ancora troppo debole per mostrare la magnificenza del Dio Yatan. Percorri il Sentiero della Penitenza e cresci.”






[È stata creata la missione ‘Sentiero della Penitenza’.]






[Sentiero della Penitenza]


Livello di Difficoltà: SS


Incontra il Primo Servo disarmata.


Condizioni per Completare la Missione: ??


Fallimento della Missione: ??






La descrizione era troppo povera per una missione con la difficoltà più alta. Aveva già il mal di testa.


‘Sarà una missione difficile.’


Ma finalmente aveva raggiunto i requisiti minimi per incontrare il Primo Servo. Yura era piena di tensione e trepidazione.


“Per il bene del Dio Yatan.”


Secondo la visione di Satisfy, lei era ovviamente una persona malvagia.






***






“Grazie per il duro lavoro.”


Stazione di Registrazione S, localizzata a Ilsan. Youngwoo si alzò in fretta non appena il suo talk show terminò. Il presentatore, i direttori del programma e gli altri membri dello staff si avvicinarono per salutarlo.


“Hai fatto davvero un bel lavoro.”


“La registrazione è venuta bene grazie a te.”


“Youngwoo-ssi, ci vediamo la prossima volta. Voglio portarti fuori a mangiare.”


“Ti connetterai a Satisfy non appena sarai a casa? Ti prego, rivela il tuo livello!”


Satisfy rivoluzionò l’innovazione globale in quanto primo gioco in realtà virtuale che aveva superato la tecnologia esistente. Aveva assicurato oltre due miliardi di giocatori ed era penetrato fin nelle radici dell’economia mondiale. Possedeva un’influenza sovrastante in tutti i campi. I coreani erano molto orgogliosi che questo lavoro fosse stato realizzato nella Corea del Sud.


Ma c’era solo un problema. Decenni prima, La Corea del Sud aveva regnato come potenza nel campo dei giochi, ma ora era debole. Satisfy era sicuramente un gioco coreano, ma molti giocatori non ci giocavano. In Satisfy, la gran parte del gioco era dominata da utenti provenienti dagli Stati Uniti, Francia, Canada e Cina. La Corea del Sud aveva Yura e Peak Sword, ma non erano sufficienti.


I coreani provavano una forte sete. Perché erano i coreani a mostrarsi deboli in un gioco prodotto orgogliosamente in casa e giocato dal mondo? Era doloroso.


Ma non più.


Un mese prima.


Shin Youngwoo partecipò alla Competizione Nazionale in quanto rappresentante della Corea del Sud e vinse tre medaglie d’oro con sorprendenti abilità. Questo placò la sete dei coreani.


Youngwoo divenne l’eroe della Corea del Sud. Ogni coreano avrebbe amato Youngwoo. La sua popolarità oltrepassò Park Jisunk e Kim Yuna. Stava raggiungendo quella di Yura.


Le apparizioni di Youngwoo in TV avevano sempre degli alti indici di ascolto e i suoi spot pubblicitari aumentarono i volumi di vendita. Perciò, Youngwoo emerse come una figura eccezionale nelle trasmissioni e nelle pubblicità.


Molte emittenti e pubblicitari cercavano di aggiudicarselo.


Ma Youngwoo era una persona davvero impegnata. Cercava di giocare a Satisfy almeno 14 ore al giorno.


‘Le trasmissioni sono pesanti.’


Per far sì che Youngwoo riuscisse ad avere un grosso profitto in Satisfy, doveva realizzare un oggetto di livello 200 con almeno una classificazione unica. Tuttavia, non riusciva a creare oggetti unici per quanto lo desiderasse. A volte, doveva investire un’intera settimana per creare gli oggetti ed ottenerne solo uno di classificazione epica.


D’altro canto, poteva guadagnare dieci milioni di won da una registrazione e centinaia di milioni di won da uno spot pubblicitario. Però a Youngwoo non piacevano queste cose. All’inizio, era eccitato ad andare in TV, ma non più.


Fu difficile per lui andare in trasmissione perché era una persona normale e non possedeva abilità di improvvisazione, mentre gli spot pubblicitari richiedevano la necessità di girare la stessa scena molte volte, mostrando la sua mancanza di abilità recitative e di concentrazione.


Per questo, iniziò a perdere i capelli. Youngwoo preferiva nettamente di più giocare a Satisfy.


‘È come vivere su aghi di pino.’


Innanzitutto, era più redditizio investire il tempo su Satisfy che nelle registrazioni. Era più redditizio anche se produceva oggetti rari o epici.


‘L’esperienza delle mie abilità di produzione aumenta.’


Più alto era il livello dell’abilità di produzione, migliore sarebbero stati gli oggetti prodotti. Youngwoo decise di smettere con le trasmissioni e di focalizzarsi su Satisfy. Anche il consiglio di Yura giocò un ruolo importante nel prendere questa decisione.


‘Minimizzare il consumo della mia immagine.’


Lei disse che la sua influenza sarebbe diminuita perché veniva esposto troppo di frequente al pubblico. Youngwoo concordò. In futuro, le trasmissioni e gli spot pubblicitari sarebbero stati registrati solo quando necessario.


“Spero che potremo girare qualche scena insieme la prossima volta.”


“Se ho il tempo.”


Youngwoo diede una risposta vaga all’impaziente direttore di produzione e lasciò lo studio a passo svelto. Non appena raggiunse il parcheggio, entrò nel lotto 23 e si guardò nello specchio.


“Fiuu, non è meglio ora?”


Youngwoo non aveva dormito quasi per niente e aveva lavorato nell’ultimo mese per poter resistere alla bomba della tassa che era caduta su di lui. Giocò a Satisfy per 14 ore al giorno per creare oggetti, poi trascorse sei ore a fare registrazioni e pubblicità. Aveva dormito solo quattro ore al giorno.


Lo stress causato dalla fatica gli fece perdere velocemente i capelli, perciò Youngwoo era preoccupato di finire col diventare come uno youkai giapponese pelato. Tuttavia, prese costantemente le medicine e trovò un buon commercialista grazie a Yura, così riuscì gradualmente a superare la sua perdita di capelli. I capelli iniziarono a comparire di nuovo degli spazi vuoti della sua testa.


“D’accordo, prima o poi starò bene.”


<i>Buaang!</i>


Si notò la gioia del Padrone. Il motore del 23 sembrava più vitale del solito. La destinazione era ovviamente casa sua.


Restavano tre mesi prima del completamento del suo edificio, perciò la famiglia di Youngwoo continuava a stare nella loro vecchia casa.






Traduzione di Blakriss


Editing di Cecilia Orlando
                                


                                



