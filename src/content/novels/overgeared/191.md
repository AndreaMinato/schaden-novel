---
title: Capitolo 191
pubDate: 2025-03-12T09:08:35.668Z
tags:
    - overgeared
---


[Sfera di Mumud]


Classificazione: Rara - Leggendaria 


Informazioni della Classificazione Rara:


Tenuta: 149/149     Danno Magico: +13%


Velocità di Evocazione Incantesimo: +5%


Numero di incantesimi che può contenere: 3


* Puoi conservare per sempre un incantesimo di grado B o inferiore.


Informazioni della Classificazione Epica: 


Tenuta: 175/175     Danno Magico: +16%


Velocità di Evocazione Incantesimo: +8%


Numero di incantesimi che può contenere: 3


* Puoi conservare per sempre un incantesimo di grado B o inferiore.


Informazioni della Classificazione Unica:


Tenuta: 200/200     Danno Magico: +20%


Velocità di Evocazione Incantesimo: +12%


Numero di incantesimi che può contenere: 4


* Puoi conservare per sempre un incantesimo di grado A o inferiore.


* Riduzione del 10% del tempo di ricarica dell’abilità.


Informazioni della Classificazione Leggendaria:


Tenuta: 247/247     Danno Magico: +27%


Velocità di Evocazione Incantesimo: +18%


Numero di incantesimi che può contenere: 4


* Puoi conservare per sempre un incantesimo di grado S o inferiore.


* Riduzione del 15% del tempo di ricarica dell’abilità.


Una sfera ideata dall’artigiano dei nani Milepeu, colui che ha insegnato a Pagma prima che diventasse una leggenda. 


La sfera di cristallo, creata combinando il mithril dell’abisso, il Respiro della Regina del Gelo e le Lacrime del Re del Clan dell’Acqua, permette di contenere un enorme potere e delle speciali funzioni.


Restrizioni per l’Utilizzatore: Livello 280 o superiore. Intelligenza +3.000. Livello 5 della Maestria Avanzata delle Sfere.


Peso: 150


Grid era rimasto stupito mentre controllava le informazioni della sfera.


‘Un oggetto per possedere magia?’


Il concetto di conservare e possedere era diverso. La magia conservata si consumava una volta usata, mentre la magia posseduta diventava funzione unica dell’oggetto e poteva essere sempre utilizzata. Gli venne in mente la magia di Volo che apparteneva agli Stivali di Braham, che permetteva ai non-maghi di volare.


L’efficienza degli oggetti che possedevano la magia era eccellente. In base al tipo di magia dell’oggetto, l’uso poteva differire. Infatti, milioni di persone desideravano oggetti simili per sé stessi.


Questi oggetti, però, erano dei tesori rari che non potevano essere comprati nemmeno col denaro. Anche alcuni dei primi utenti che hanno cominciato a giocare a Satisfy da quando era stato aperto, non potevano sognare oggetti possessori di magia. Esisteva soltanto una rara opportunità di poterli acquisire attraverso caccie ai mostri, raid ai boss e ricompense di missioni. In passato, non era esagerato dire che Vantner avrebbe pagato qualsiasi somma pur di comprare gli Stivali di Braham di Grid. 


‘Sono oggetti che i fabbri non possono produrre.’


Grid era un fabbro leggendario, ma non sapeva come creare oggetti possessori di magia. La sua (Testimone dell’Arma di Dio) Abilità Maestria del Fabbro Leggendario era al livello 5, ma la sua conoscenza di come creare simili oggetti era vacua. 


Basandosi su questo, Grid diede per scontato che Pagma non sapesse come produrre oggetti del genere, ma adesso lui aveva appreso come creare la Sfera di Mumud. Il giovane coreano era diventata la prima ed unica persona nel mondo composto da due miliardi di utenti a creare un oggetto possessore di magia.


‘Se studiassi la Sfera di Mumud, potrei riuscire a capire come creare oggetti simili.’


L’artigiano dei nani Milepeu, colui che aveva istruito Pagma. Anche Grid aveva avuto l’opportunità di ricevere i suoi insegnamenti attraverso la sua opera.


Kkuok.


Grid strinse il Martello del Fabbro Leggendario con tutta la sua forza.


Tum-tum. Tum-tum.


Il suo cuore batteva all’impazzata.


<i>Ssik.</i>


Un sorriso si affacciò sul suo volto. Provava un senso di eccitazione, ed era pieno di gioia.


‘Con questa produzione...’


Sarebbe cresciuto. Avrebbe potuto superare Pagma in questo specifico campo. In cambio di questa opportunità di crescere, avrebbe benedetto Euphemina creando per lei una sfera di classe unica. Grid confermò la lista dei materiali necessari alla produzione e si mise in comunicazione con lei.


In seguito, Euphemina gli passò i materiali. 






[Hai ottenuto Mithril dell’Abisso.]






[Hai ottenuto Un Respiro della Regina del Gelo.]






[Hai ottenuto Lacrime del Re del Clan dell’Acqua.]






[Hai ottenuto Pietre Magiche Deluxe.]






“Te lo chiedo per favore.”


Questi erano i preziosi materiali che era a malapena riuscita a collezionare dopo aver passato sei mesi di incidenti di ogni tipo. Era impossibile definire il valore del mithril dell’abisso, del Respiro della Regina del Gelo e delle Lacrime del Re del Clan dell’Acqua, mentre le pietre magiche valevano ciascuna 4.000 pezzi d’oro.


E se da una sfera creata usando questi materiali ne venisse fuori una dalla classificazione epica o inferiore? Euphemina non sarebbe riuscita a nascondere la delusione. La giovane era desiderosa di evitare un risultato del genere, mentre Grid annuì con piacere.


“Credi in me.”


In quell’istante.


‘Questa è una cosa seria.’ Lauel era rimasto in silenzio per non interferire fra i due ma la sua carnagione impallidì velocemente. Era stato con Grid per un po’, quindi era ben consapevole che quando il fabbro diceva alle persone di ‘credere in lui’, ne sarebbe venuto fuori il peggior risultato.


“Va bene. Crederò in te.”


Euphemina, non sapendo nulla, era contentissima.


Lauel le sorrise a disagio. “Lasciamo Grid da solo così che possa concentrarsi.”


“Sì.”


Sorrise. Euphemina si sentiva meglio grazie a Grid e sorrise raggiante. Sul volto di Lauel si dipinse un’espressione triste e lasciò la fucina, serrando la mascella.


‘Una sfera unica se n’è andata.’


Era terribile. Lauel voleva che Euphemina si unisse a Grid. Se Grid fosse riuscito a produrre una sfera di classificazione unica o superiore, sarebbe stato molto probabile che Euphemina diventasse schiava del fabbro. Tuttavia, la situazione non era giusta e perciò non poteva fare a meno di sentirsi inquieto. 


‘Sarebbe stato ottimo se fosse diventata nostra compagna...’


Alcune persone possono divertirsi tranquillamente in Satisfy a modo loro. Coloro che erano affetti da disabilità nel mondo reale potevano godersi un giorno normale, luoghi più belli di qualsiasi altro visibile sulla Terra, o potevano gustare cibi che non esistevano nella realtà. 


Tuttavia, Satisfy aveva un sistema di livellaggio e un divario fra ricchi e poveri. Alla fine, era inevitabile si creasse una società competitiva. Per questa causa, soltanto pochi utenti giocavano a Satisfy come se fosse un normale gioco online. 


Livellavano freneticamente e competevano fra loro. Cercavano di costruire potere, ricchezza, e reputazione in modo da poter diventare, un giorno, nobili e sovrani. Il vasto territorio di Satisfy, al momento governato da PNG nobili e della famiglia reale, sarebbe caduto gradualmente nelle mani degli utenti.


Questo era il flusso naturale delle cose e Lauel sperava di poter portare sulle spalle Grid seguendo quella corrente. Sognava che la persona da lui seguita sarebbe diventata re. Per realizzare ciò, aveva bisogno di molte risorse umane, come Euphemina. Pertanto, Lauel era molto deluso di aver perso questa occasione.


Al contrario, Huroi stava ringraziando posticipatamente Euphemina. “Lo apprezzo davvero. In passato e in questo momento, mi hai salvato la vita.”


La giovane spiegò, “È stato Grid, non io, ad averti salvato in passato. L’ho semplicemente aiutato a completare la mia missione. Perciò non pensare al passato. Questa volta... È troppo difficile far finta di non aver visto, quindi non è qualcosa per cui debba essere ringraziata.”


Euphemina era il tipo di persona che ingannava gli altri per raggiungere i suoi obiettivi. Ma non era insensibile alle persone che conosceva. Questa era sia la sua debolezza che la sua forza. Euphemina arrossì mentre rispondeva ai ringraziamenti di Huroi.


Il giovane sorrise in silenzio mentre la osservava. Grazie a lei, era stato salvato da Kasim e aveva evitato la perdita di esperienza. Avrebbe ripagato il favore un giorno. Per questo motivo, Euphemina aveva costruito un’impressione positiva agli occhi di Grid e di Huroi.


Tuttavia, lei non ne era consapevole. Grid aveva ottenuto gratuitamente un prezioso metodo di produzione, mentre Huroi aveva potuto tenere la sua esperienza. Il solo interesse di Euphemina, però, era la riuscita della sfera.


<i>Puruk! Puruk!</i>


Un suono era udibile dall’interno della fucina. Euphemina sbirciò Grid attraverso una piccola finestra. Il suo aspetto sudato davanti all’altoforno era molto attraente.


‘È cambiato.’


Il Grid nei ricordi di Euphemina era molto diverso. Il suo aspetto era meno che ordinario, mentre adesso era bello. Le piaceva il naso alto e la fronte moderatamente sporgente, e i suoi occhi senza le doppie palpebre emanavano il misterioso fascino degli asiatici. Era difficile definirlo una persona bellissima. Tuttavia, il suo aspetto risultava essere attraente per più di diverse persone.  


‘Non sembra avere segni di chirurgia estetica... Ad ogni modo, c’è differenza nella sua pettinatura e nelle espressioni del volto. È migliorato anche il suo fisico.’


In passato, i capelli di Grid gli coprivano la sua bella fronte e il naso. Era semplicemente disordinato. Inoltre, la sua espressione era sempre insoddisfatta e si lamentava continuamente. Non provava alcuna attrazione per un uomo che non aveva muscoli. Le sue spalle in avanti e la schiena curva erano particolarmente irritanti. Adesso, però, la sua capigliatura era ordinata, il fisico migliorato, le espressioni e i gesti mostravano sicurezza, rendendo la sua impressione generale completamente diversa da quella passata. 


‘È un cambiamento miracoloso.’


Era bello. Euphemina si domandò seriamente semmai, un giorno, anche lei avrebbe potuto cambiare positivamente. Quello fu il momento in cui l’esistenza di Grid divenne importante nel viaggio del suo processo di maturazione.






Traduzione di MoonRoro29


Editing di Cecilia Orlando




                                


                                



