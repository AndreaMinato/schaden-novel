---
title: Capitolo 192
pubDate: 2025-03-12T09:08:35.668Z
tags:
    - overgeared
---


‘Più la guardo, più è impressionante.’


Doveva ammetterlo.


La Sfera di Mumud era veramente qualificata per essere definita la migliore. Oltre ad essere in grado di possedere della magia, aveva un numero di funzioni diverse da quelle delle sfere ordinarie, come aumentare la velocità di evocazione degli incantesimi e ridurne il tempo di ricarica.


Tuttavia, il danno magico era piuttosto ordinario. Certo, era eccellente rispetto alle altre sfere, ma carente rispetto alle altre opzioni. Perché? 


Grid ci pensò su, poi realizzò.


‘Equilibrio. Il danno magico è stato intenzionalmente ridotto per mantenere l’equilibrio. Se la prestazione di base è buona insieme alle opzioni aggiuntive, porterà inevitabilmente a condizioni di utilizzo più alte.’


Fu una grande analisi per Grid.


‘Quando creerò nuovi oggetti in futuro, dovrò fare attenzione all’equilibrio.’


Il primo oggetto che Grid aveva creato, Failure, era specializzato solo nella fase aggressiva. Infatti, mostrava una tremenda potenza di attacco. Se avesse escluso le armi possedute dalla Figlie di Rebecca, avrebbe potuto affermare positivamente che al momento Failure era l’arma più potente. 


Di contro, però, Failure richiedeva condizioni di utilizzo ridicolmente alte. Necessitava della Maestria di Spada Avanzata di livello 8 e più di 5000 punti in forza. Era stimato che utenti con un punteggio maggiore di quello non sarebbero comparsi per almeno due anni, quindi fino a quel momento Failure non sarebbe stato nient’altro che un oggetto speciale per Grid.


Failure era un fallimento per una ragione.


‘Se l’avessi progettata in modo da essere più versatile come la Sfera di Mumud, abbassandone la potenza d’attacco...’


Le condizioni di utilizzo sarebbero state ridotte rendendola più utilizzabile.


‘Se fosse stato così, adesso starei seduto sui soldi.’


Era il momento in cui aveva appreso come creare i migliori oggetti col giusto livello di prestazione. Grid si sentì ispirato e provò un enorme senso di raggiungimento. Era pieno di gioia.


‘Riesco a vedere un modo per migliorare la produzione in serie della Spada ad Una Mano. Forza, cominciamo.’


Grid sorrise e cominciò ad osservare i materiali necessari per creare la Sfera di Mumud. Il mithril dell’abisso, il Respiro della Regina del Gelo e le Lacrime del Re del Clan dell’Acqua erano oggetti inconsueti. Ne era profondamente interessato, tuttavia...


“Eh?”


L’espressione di Grid si contorse una volta controllato i dettagli degli oggetti. Era inconcepibile che stesse sorridendo per la gioia proprio un momento fa.






[Respiro della Regina del Gelo]






La temperatura estremamente bassa del clima di Heraris ha provocato la cristallizzazione del respiro della Regina del Gelo. Il cristallo non si scioglierà mai e ha l’effetto di amplificare il potere magico.


Peso: 0,1






[Mithril dell’Abisso]






Situato nel profondo dell’oceano.


Un raro minerale che si può trovare solo nelle vicinanze del Regno delle Sirene.


La sua armonia con il potere magico è tre volte migliore di quella del mithril comune.


Peso: 15






[Lacrime del Re del Clan dell’Acqua]






Il Re delle Sirene piange ogni cinque mesi per la figlia che ha lasciato il mondo prima di lui.


Queste lacrime hanno la misteriosa funzione di permeare gli oggetti con la magia.


Peso: 0,1


All’inizio Grid era felice, poiché aveva capito come creare facilmente oggetti possedenti magia.


‘Il segreto sono le lacrime del Clan dell’Acqua. Se progettassi un oggetto usandole come materiale, potrei creare oggetti magici che posseggano incantesimi.’


Cosa succederebbe se magie di grado S fossero comprese in armi ed armature? Diventerebbe incomparabilmente più forte. 


‘Se la mia armatura avesse Contro Barriera e la mia arma Meteora, potrei essere da solo un’armata di 100...no, di 1000 uomini?’


Forse potrebbe essere abbastanza da poter combattere contro il grande demone Hell Gao.


‘E il pavranio?’


E se gli oggetti che possedevano magia fossero fatti di pavranio? Dischi dorati che facevano cadere Meteore dal cielo; lame dorate che lanciavano tutti i tipi di incantesimi mentre volavano; boomerangs dorati che potevano creare un mare di fiamme; aghi dorati in grado di lanciare fulmini. Oggetti dorati aventi connessi tutti i tipi di incantesimi in grado di scatenare l’inferno contro i propri avversari.


Da quel momento in avanti, sarebbe nata una vera persona Overgeared.


‘Sono un genio.’


Pensò a quella buona idea per un po’, e il momento durò.


Il suo volto, però, poi si contorse. C’era una parte che lo turbava dall’inizio. Euphemina come era riuscita ad ottenere il mithril dell’abisso e le Lacrime del Re del Clan dell’Acqua?


‘La prima scopritrice del Regno delle Sirene. E’ stata Euphemina.’


Quanto aveva guadagnato in quanto prima scopritrice del Regno delle Sirene? La somma di denaro doveva essere enorme. Considerando le missioni e i titoli, era certo che ne avrebbe beneficiato oltre ogni immaginazione.


<i>Brr brr.</i>


“Kuoh...”


Come si sentiva Grid al riguardo? Iniziò ad avere i crampi allo stomaco. Era in conflitto.


‘Voglio restituirle il favore creando una sfera di classificazione unica, ma...’


Grazie a Euphemina, era riuscito ad ottenere un prezioso metodo di produzione e aveva appreso come creare oggetti che possedevano magia. Era così grato che voleva fare qualcosa per lei. Poteva apparire come un sempliciotto, ma adesso sentiva un’enorme affinità con la ragazza. Non era più riluttante nel vederla.


‘Ma Euphemina ha più fortuna di un vincitore della lotteria. Non sarebbe giusto farle attraversare qualche prova?’


Era accecato dalla gelosia. Potrebbe essere maturato rispetto al passato, ma la natura umana non cambiava facilmente. Dopo tutto, Grid era ancora attivo come guerriero da tastiera. Alla fine, cominciò con l’intenzione di creare una sfera in modo scadente.


Versò il mithril dell’abisso nella fornace e lavorò col soffietto. Era in silenzio, ma poi, “Sigh. Non posso farlo.”


Questo marciume non lo avrebbe aiutato a lungo andare. Grid si fece un esame di coscienza, poi assunse una postura seria. Fuse il mithril dell’abisso al meglio delle sue capacità.


<i>Ttang! Ttang!</i>


Iniziò a creare gli ornamenti e la parte della maniglia della sfera.


“...”


Il lavoro doveva essere fatto con attenzione in modo da esprimere correttamente il design vecchio stile e adattarlo perfettamente. L’estremamente concentrato Grid maneggiava il Martello del Fabbro Leggendario molto delicatamente.


Tre ore dopo, Grid aveva finalmente completato la maniglia, e aveva cominciato a fondere le pietre magiche. In seguito, secondo il procedimento descritto nel metodo di produzione, mischiò il Respiro della Regina del Gelo con le Lacrime del Re del Clan dell’Acqua.


‘Strano.’


 Il cristallo finito luccicava di una luce blu. Come suggerito dal nome, questo era un cristallo trasparente, ma duro come l’acciaio. Le pietre magiche, il Respiro della Regina del Gelo e le Lacrime del Re del Clan dell’Acqua combinati insieme, erano rinati come un minerale completamente nuovo. Proprio come Pagma e Braham avevano creato il minerale chiamato pavranio, Milepeu aveva creato questo minerale cristallino blu. 


‘Milepeu… Era una persona incredibile. Allora Euphemina prenderà questo minerale speciale e anche il titolo di prima scopritrice del Regno delle Sirene?’


Grid non riusciva a non essere di nuovo invidioso della giovane. Naturalmente, le sue mani diventarono leggere.


<i>Kaaang! Kaaang!</i>


Il cristallo, che avrebbe dovuto avere una liscia forma a perla, iniziava a diventare deformato.


“Heok?”


Grid osservò l’aspetto vergognoso nato dalla sua gelosia e si calmò. 


‘Sveglia.’


Il fabbro si concentrò. Cercò di sbarazzarsi della sua malizia, e fece del suo meglio per occuparsi delle delicate modifiche.


<i>Ttang! Ttang!</i>


La sfera di cristallo diventava sempre più bella e liscia. Aveva l’impressione che avrebbe prodotto almeno una sfera di classificazione epica. I crampi allo stomaco si fecero risentire di nuovo al pensiero.


“Kuoh...!”


Perché doveva cedere il miglior dono a Euphemina, che era già la prima scopritrice del Regno delle Sirene? Era giusto che un’unica persona avesse un monopolio del genere sulla fortuna?


‘Dannazione! Dovrei farlo di classe rara.’


<i>Kaaang! Kaaang!</i>


I martellamenti di Grid si fecero nuovamente approssimativi. 


Ma poi...


‘...Non è così. Euphemina mi ha fatto un grande regalo...’


<i>Ttang! Ttang!</i>


Lavorò con delicatezza.


‘Ohh! Prima aveva la classe truffaldina di Duplicatore, adesso aveva scoperto il Regno delle Sirene...’


<i>Kaaang! Kaaang!</i>


Altro lavoro scadente.


<i>Ttang! Ttang!</i>


Poi fece del suo meglio.


<i>Kaaang! Kaaang!</i>


Lavoro scadente. Non sapeva quante volta si era ripetuto tutto ciò. A causa del suo comportamento incontrollabile, Grid sembrava un folle.


“Hah… Cosa sto facendo adesso?”


Prima che se ne rendesse conto, passò una notte intera. La sfera di cristallo era perfettamente completata vista dall’esterno.


<i>Clink.</i>


Nonostante il comportamento sleale del creatore, era possibile ammirare una sfera di cristallo blu dalla bella forma attaccata a delle maniglie di argento blu. 


“Sigh...” 


Non sapeva quante volte aveva sospirato durante questo lavoro. Doveva averlo fatto almeno 100 volte, eppure non aveva smesso di lavorare. L’animo di Grid non vacillò più mentre terminava l’opera. E nel mezzo…






[L’abilità Pazienza del Fabbro Leggendario è stata attivata. Concentrazione, stamina e difesa aumenteranno fino ai limiti per un’ora.]






[Il Respiro del Fabbro Leggendario ha aumentato l’efficacia dei tuoi oggetti prodotti.]






“...”


Non sapeva se essere felice o triste per le finestre di notifica che comparvero in successione. Questo fu il risultato.






[Sfera di Mumud Poco Chiara]






Tenuta: 311/311      Danno Magico: +34%


Velocità di Evocazione Incantesimi: +23%


Numero di incantesimi che può contenere: 4


* Puoi conservare per sempre un incantesimo di grado S o inferiore.


* Riduzione del 15% del tempo di ricarica.


* C’è una certa probabilità che il danno magico diminuisca del 50%.


* C’è una certa probabilità che il danno magico aumenti del 100%.


* Quando viene utilizzata la magia posseduta, c’è una certa probabilità che l’effetto dimezzi o raddoppi.


Tra gli oggetti creati dal grande fabbro ‘G’, questo è il terzo pezzo nato con emozioni, influenzato dall’indecisione del suo creatore. A causa degli sbalzi emotivi, potrebbe non funzionare a dovere o avere prestazioni migliori di quanto ci si aspetti. 


La compatibilità col suo creatore differirà in base al suo umore giornaliero.


Restrizione dell’Utilizzatore: Livello 280 o superiore. Intelligenza maggiore di 3000. Livello 5 di Maestria Avanzata della Sfere.


Peso: 150


[É stato prodotto un oggetto di classificazione leggendaria, perciò tutte le statistiche sono aumentate permanentemente di +10 e la reputazione all’interno del continente è aumentata a +500.]


“...Questo, va bene?”


Grid trovò difficile predire come avrebbe reagito Euphemina.


Il Livello 4 dell’Abilità Maestria del Fabbro Leggendario aumentava le abilità di base dell’oggetto del 18% e il Livello 3 del Respiro del Fabbro Leggendario dell’8%, perciò la prestazione di base della sfera aumentò drasticamente. Tuttavia, era a disagio poiché il potere poteva essere dimezzato.


‘Come è potuta finire così?’


Grid era preoccupato per la sfera terminata, anche se di classificazione leggendaria.


Lui non sapeva.


In passato, Euphemina aveva acquisito il titolo ‘Avversario’ per aver vinto il gioco di produzione oggetti e aveva sbloccato la statistica fortuna. Dopo ciò, lei avrebbe avuto buone probabilità di ottenere risultati positivi quando si trattava di effetti casuali. 


“Fantastico...”


Euphemina era incredibilmente contenta per la sfera. Il suo volto si illuminò come l’alba e pianse anche un po’. La reazione era naturale. La sfera prodotta da Grid superava di molto le sue aspettative. In più, l’opzione random lo faceva sembrare un oggetto esclusivo apposta per lei.


“Grazie...”


Euphemina era veramente impressionata. Era anche più grande della gioia provata una volta scoperto il Regno delle Sirene.


“Ti sono davvero grata. Incontrarti è stata la più grande fortuna che abbia mai avuto.”


La sorridente Euphemina aveva ancora un aspetto carino, nonostante il naso gocciolante. In questo giorno, Grid aveva raggiunto una grande crescita come fabbro e aveva superato la maledizione del ‘credi in me’. Inoltre, Euphemina era diventata schiava del potere degli oggetti.


Ad Huroi e Lauel piaceva davvero la loro nuova compagna.


Traduzione di MoonRoro29


Editing di Libusemumei
                


                                



