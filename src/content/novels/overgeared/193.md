---
title: Capitolo 193
pubDate: 2025-03-12T09:08:35.668Z
tags:
    - overgeared
---


Circa un anno e otto mesi fa. Il lancio del servizio di Satisfy, che aveva su di sé l’attenzione di tutto il mondo.


Da quel giorno, Euphemina ci aveva giocato ogni giorno per più di 14 ore, senza saltare un giorno. Diciannove, vent’anni, i preziosi momenti della sua gioventù li aveva passati nel gioco. 


Alcuni direbbero che la sua giovinezza fosse stata sprecata. Questi giorni spensierati non sarebbero mai tornati indietro. Loro, però, non sapevano che Euphemina non aveva rimpianti. Satisfy era un mondo più allegro e prezioso per lei, che era sempre sola.


E oggi, in questo prezioso mondo, era la prima volta che Euphemina incontrava un oggetto del desiderio. Quella persona era Grid.


‘Può produrre oggetti leggendari...’


Euphemina aveva ucciso innumerevoli mostri e assaltato diversi boss, raggiungendo alla fine il livello 283. Aveva portato a termine con successo centinaia di missioni. Nonostante ciò, la classificazione massima degli oggetti che aveva ottenuto era quella unica. 


Oggetti leggendari? Non li aveva mai nemmeno visti. Pensava che fossero oggetti esistenti soltanto nelle fantasie e, pertanto, non immaginò mai che Grid avesse potuto creare una sfera di classificazione leggendaria. Voleva semplicemente che ne creasse una di classificazione unica.


Tuttavia, Grid ne aveva prodotto una leggendaria. Il risultato era veramente meraviglioso. Ad essere sincera, non poteva davvero crederci. Sembrava un sogno. Era come se un alone di luce provenisse da Grid, e lei era accecata da lui.


‘Grid, da adesso in poi sarai nel mio cuore come un dio.’


Euphemina era deliziata.


Lauel le sussurrò, “Se diventerai una subordinata di Grid, potrai ottenere altri oggetti magnifici come questa sfera.”


“...”


Era la tentazione del diavolo, impossibile per lei da rifiutare. Euphemina divenne una subordinata di Grid.






***






“Puoi usare questa stanza in futuro. Normalmente avrai libertà, e dovrai seguire Grid solo quando ci sarà una missione specifica.”


“Ho capito.”


“Allora io vado. Huroi ed io dobbiamo accompagnare Grid a Bairan.”


Castello di Winston. 


Euphemina aveva ricevuto un posto in cui stare. Era una stanza moderatamente ampia. Quando aprì la finestra, vide un bellissimo giardino e un vasto cielo, ma cosa più importante, era vicina alla camera di Grid.


“Hihihi.”


Non poteva fare a meno di ridere. Giocava a Satisfy da tanto tempo, ma era la prima volta che si sentiva entusiasta per aver trovato dei compagni. Era felice perché avrebbe potuto vedere il glorioso Grid ogni giorno, ed eccitata per le avventure che avrebbe vissuto con lui.


“Prima di tutto, devo conservare per sempre un incantesimo nella mia sfera.”


Grazie a Grid che aveva creato una sfera leggendaria, poteva dare alla sfera un incantesimo di grado S. Euphemina chiamò la lista delle sue abilità. Le magie di grado S che aveva duplicato e conservato erano classificate separatamente.






[Coda del Re Demone Livello 2]


Può bruciare fino a 16 persone.


Infliggerà 2.509 punti fissi di danno fuoco al secondo per quattro secondi.


Raggio d’Abilità: 10 metri


Costo Mana dell’Abilità: 3.200


Tempo di Ricarica dell’Abilità: 15 minuti.






[Fuga di Liquidi Livello 1]


L’anima e il corpo dell’evocatore verranno separate per tre secondi.


L’evocatore può controllare l’anima che emergerà dal corpo, mentre il corpo sarà immune ad ogni danno.


L’anima può infliggere 1.030 + (metà dell’attuale potenza magica dell’evocatore) punti danno a tutti i bersagli nel suo raggio d’azione.


Non appena l’anima ritornerà nel corpo, verrà generata un’onda d’urto che respingerà tutti i nemici nelle vicinanze.


Consumo Mana dell’Abilità: 65% del proprio mana attuale.


Tempo di Ricarica dell’Abilità: 1 ora.






[Campo di Gravità Temporalesca Livello 1]


Installa un campo di gravità dal diametro di cinque metri in una posizione specifica. Ci vorranno 1,2 secondi per l’installazione e tutti gli oggetti intrappolati nel campo di gravità verranno inibiti per due secondi. Dopo ciò, la tempesta scatenata infliggerà un danno dagli 8.600 ai 15.900 punti. 


Raggio d’Abilità: 20 metri


Costo Mana dell’Abilità: 2.500


Tempo di Ricarica dell’Abilità: 18 minuti.






[Furia di Carshian Livello 2]


Protegge l’evocatore con uno scudo di fuoco.


Lo scudo assorbe un totale di 15.000 punti danno e rimanderà indietro all’avversario metà del danno assorbito.


Mentre lo scudo è attivo la difesa fisica e la resistenza magica aumenteranno del 20% e la resistenza al fuoco del 99%.


Costo Mana dell’Abilità: 3.000


Tempo di Ricarica dell’Abilità: 20 minuti.






In modo da ottenere una magia di grado S, un utente doveva essere almeno al livello 280 e soddisfare altre condizioni difficili. Prima di tutto, i libri di incantesimi di grado S erano rari. Fra gli utenti e i PNG, erano solamente pochi ad aver acquisito magia di quel grado.


Pertanto, Euphemina non poteva duplicare molte magie di grado S. Le sue scelte erano limitate. Nonostante ciò, non era delusa. Il motivo era semplice. Per via di Fuga di Liquidi, una magia fraudolenta che aveva maggior utilità fra gli incantesimi di grado S. Era un incantesimo raro che infliggeva un danno proporzionale al potere magico e rendeva il corpo invincibile.


Apprendere questo incantesimo era di norma per un grande mago. In passato, Euphemina aveva seguito il Conte Ashur per un mese prima di riuscire a malapena a duplicarlo. Lo adorava così tanto che non lo aveva usato nemmeno quando la sua vita era in pericolo, perciò lo conservò permanentemente nella sfera senza esitazione.






[Vuoi attribuire l’incantesimo ‘Fuga di Liquidi’ alla Sfera di Mumud Poco Chiara?]






“Sì.”






[L’incantesimo non potrà essere rilasciato una volta applicato ad un oggetto. Vuoi continuare?]






“Sì.”


La sfera blu brillò luminosamente.






[L’abilità ‘Fuga di Liquidi’ è stata rimossa dalla lista delle abilità del Duplicatore.]






[‘Fuga di Liquidi’ adesso appartiene alla Sfera di Mumud Poco Chiara.]






<i>Bururu.</i>


Il piccolo corpo di Euphemina tremò per l’emozione provata mentre controllava il risultato. Le sue guance si arrossarono e accarezzò la sfera con espressione felice.


“Bellissima. È troppo bella.”


In questo istante, realizzò finalmente di essere la proprietaria di un così fantastico oggetto. Provò ad equipaggiare la sfera in modo da rendersene completamente conto.






[Hai equipaggiato la Sfera di Mumud Poco Chiara.]






Comparve la normale finestra di notifica. 






[La tua posizione è stata rivelata a qualcuno. Non potrai scappare agli occhi della sorveglianza.]






“Huh?”


Una finestra di notifica sconosciuta era apparsa.


“Cosa significa?” Euphemina era attonita mentre apriva e chiudeva i suoi grandi occhi, poi annuì come se avesse capito. “La mia posizione verrà trasmessa a Grid.”


Il creatore della sfera era Grid, perciò aveva senso credere che fosse così. Era un oggetto leggendario, non sarebbe stato strano che avesse un’opzione speciale, perciò non ci pensò più. Si affrettò davanti allo specchio e ammirò la bellissima visuale di lei che teneva la sfera blu.


Ma qual era la verità? Gli occhi che la sorvegliavano non erano di Grid. In quello stesso momento, in uno dei 27 labirinti dei golem sparsi per il continente.






[L’ho finalmente trovato.]






La voce del grande mago Braham risuonò nel labirinto. Emise un comando a migliaia di golem.






[Mostrate lo sciocco che ha osato ignorare il grande me.]






<i>Kuuong! Kuuong!</i>


Tutti i tipi di golem potenti si mossero all’unisono. Si stavano lentamente ma indubbiamente dirigendo nello stesso luogo. Poco dopo, la scena spettacolare sarebbe stata immortalata da utenti da tutto il mondo e avrebbe avuto ancora una volta una grande ondata a Satisfy.






***






“Cosa?”


Al Castello di Bairan.


Grid fece visita alla Gilda Tzedakah con delle parole scioccanti. I membri riuniti nella sala riunioni non la presero bene.


“Sei serio quando dici di volerti ritirare dalla gilda?” Chiese ancora Toban, e Grid annuì.


“Sì.”


“Perché così all’improvviso?” chiese l’Overgeared numero due, Ibellin, che stava osservando Lauel. “Che ha detto quel tipo per ingannare Grid?”


Essendo uno dei dieci Esordienti, Ibellin aveva un’accanita rivalità con Lauel. Per questo ringhiava ogni volta che si incontravano, ma Lauel non gli diede mai peso. Stavolta, però, fece un’eccezione. Lauel gli rispose.


“Ibellin, stai dicendo che Grid è idiota tanto da farsi influenzare dalle mie parole?”


<i>Twitch.</i>


Da dove si trovava in silenzio alle spalle di Grid, gli occhi di Huroi si strinsero in due fessure. Ibellin era sorpreso.


“C-cosa...? Perché sei saltato a quella conclusione? Non è quello che intendevo!”


“Silenzio.”


Jishuka si fece finalmente avanti. Le sue braccia incrociate mettevano in risalto il suo grande seno mentre fissava con attenzione Grid. 


“Perché vuoi andartene?”


“Voglio diventare un lord.” Rispose con semplicità il fabbro.


Jishuka chiese di nuovo, “Perché?”


“Mi stai chiedendo il perché?” Grid fece il segno dei soldi con le dita e parlò senza giri di parole. “Per i soldi.”


Adesso avevano tutti capito ogni cosa. Certamente, la quantità di tasse raccolte a Bairan dopo essere stata promossa a città era così grande da non poter essere ignorata. Era naturale sentirsi avidi, specialmente per Grid, che giocava solo per i soldi.


“Non puoi essere un lord anche se appartieni alla gilda?”


Jishuka non voleva che Grid se ne andasse. Mettendo da parte i propri sentimenti personali, non voleva perdere uno dei fattori che rendevano forte la gilda. 


“Beh... Quello...”


Grid cercò di spiegare, ma non era semplice.


Lauel, allora, si fece avanti.


“Per poter diventare un feudatario, è necessaria una certa posizione. Non è abbastanza essere un visconte. Grid è soltanto un membro della gilda, ma ha anche molti subordinati. Pertanto, non può rimanere un membro della Gilda Tzedakah.”


Grid annuì.


“È quello che stavo cercando di dire.”


“...”


Gli sguardi dei membri della Gilda Tzedakah erano freddi mentre osservavano Lauel. Non gli piaceva che stesse incoraggiando Grid a tagliare i ponti con i suoi stretti compagni. Basandosi su questo, sembrava che Lauel stesse cercando di separarli da Grid.


Solamente Faker stava guardando Lauel con espressione contenta.


‘Già... Completa quello che a Grid manca.’


Era davvero fantastico. Gli altri membri della gilda erano gelosi venendo privati di Grid e non lo riconoscevano, ma Faker sapeva che un giorno lo avrebbero fatto.


Jishuka spiegò, “Grid, se è solo per i soldi, allora ti darò le tasse ottenute da Bairan. Quindi perché non rimaniamo così?”


Le tasse provenienti da Bairan erano divise equamente fra i membri della gilda. Adesso le avrebbe ignorati per consegnarle tutte a Grid. Era un’offerta veramente scioccante. Gli altri membri non espressero alcuna insoddisfazione, nonostante Jishuka avesse deciso da sola. Questo perché Grid valeva di più. Avevano già guadagnato molti soldi scommettendo sul fabbro durante la Competizione Nazionale.


Al contrario, Lauel voleva imprecare. Pensò che Grid avrebbe accettato la proposta di Jishuka, ma la risposta del fabbro fu sorprendente.


“Non voglio.”


“...?”


Grid non voleva i soldi? Non aveva accusato una perdita di capelli di recente per problemi finanziari? Allora perché aveva rifiutato così facilmente? Fu così sorprendente che anche Huroi e Lauel furono stupiti. Tutti erano confusi per la risposta scioccante di Grid.


“Non potrò essere soddisfatto con solo le tasse di una città.”


“...”


Bairan aveva raggiunto una crescita incredibile dopo la Competizione Nazionale e adesso era considerata la terza città più grande del nord. Eppure, questa città non era abbastanza per lui?


“Grid, per caso tu...”


Grid puntava più in alto. Jishuka spalancò gli occhi una volta realizzato ciò, mentre il fabbro dichiarò.


“Il minimo che voglio è un territorio della vastità di Winston. Quello sarà il punto di inizio.”


Huroi e Lauel gli avevano chiesto di essere re. Ci sarebbe arrivato prima dei due miliardi di utenti di Satisfy. Non poteva resistere. Perché? Era l’occasione per diventare l’uomo più ricco sulla Terra.


“Jishuka, prendi i ragazzi e seguimi.”


“Huh...!” Jishuka scoppiò. Voleva superare l’élite nella top 100 delle classifiche globali tutti in una volta? “Un vero e proprio ladro.”


Non c’era descrizione più accurata di quella.






Traduzione di MoonRoro29


Editing di Cecilia Orlando




                                


                                



