---
title: Volume 1 - Capitolo 2
pubDate: 2025-02-27T07:44:20.582Z
tags:
    - overgeared
---


‘Questo bastardo!’


Volevo infilzare la mia spada nella bocca di Ashur in quel momento, ma era un’attività impossibile. Il suo livello era 300 ed era anche un mago formidabile che aveva completato il suo terzo cambio di classe. I suoi cavalieri di scorta erano in media al livello 180.


D’altra parte, ero solo a livello 73 e non avevo neanche la più pallida possibilità contro il più giovane cavaliere che stava servendo da portapane [1].


Ma guarda le condizioni di completamento della missione. Dovevo ucciderli.


In più! Anche se avessi completato la missione, il premio per il successo non era comunque uno schifo?


‘La mia intelligenza diminuirà di 50? Cazzo, ora ho 30 di intelligenza, quindi non sarei un idiota con meno 50? E tutti i nobili del regno mi odieranno? Quindi dov’è la mia via di uscita? Perché esiste una missione del genere? Ahhh!’


Avevo solo una scelta. Morire. Avrei perso due livelli ma non avrei comunque potuto avere successo. E poi, perché avrei dovuto continuare una missione così brutta?


“Hu…”


Mi sentii rassegnato. La pressione dei cavalieri non era uno scherzo.


‘Questo vuol dire che perderei otto livelli solo in questa missione… Ashur… Un giorno, raggiungerò un livello abbastanza alto da prendermi la mia vendetta. Sicuramente.’


Fissai Ashur e giurai vendetta, quindi chiusi gli occhi verso le spade minacciose nelle mani dei cavalieri. Poi, all’improvviso, mi ricordai del libro di Pagma nella mia mano.


‘Aspetta, e questo?’


Sarebbe rimasto nel mio inventario dopo la mia morte se lo avessi messo lì prima? Non era un oggetto qualsiasi di una missione, quindi non avevo certezze.


Qual era l’obiettivo di Ashur, innanzitutto? Il raro libro di Pagma. La ragione per cui mi voleva uccidere era per prenderselo. La storia sarebbe filata liscia, se mi avesse ucciso e il libro di Pagma sarebbe sparito dal mio inventario e finito nelle sue mani.


“Merda!”


Se il mio destino era perdere il libro di Pagma, avrei potuto usarlo invece di venderlo! Era comparsa una nuova possibilità. Potevo usare quell’oggetto.


Comunque, esitai. Odiavo le classi connesse alla fabbricazione. Non ero a un punto del gioco in cui avrei gustato il brivido del combattimento? Comunque, se fossi diventato un fabbro, avrei dovuto sudare mentre martellavo il ferro di fronte al fuoco. Avrei dovuto portare picconi mentre cercavo per miniere i materiali necessari da raccogliere.


Di sicuro…


‘La.vo.ro.’


In quel momento un brivido corse giù per la mia schiena. Costruivo e spalavo al cantiere nella vita reale, e ora avevo bisogno di lavorare anche in un gioco! Solo ad immaginarlo avvertii un capogiro.


“Kuock…”


Volevo rimanere un guerriero. Era il mio sogno roteare la mia spada verso i miei nemici e un giorno diventare il generale di un’armata. Ma ora dovevo rinunciare a quel sogno. Un oggetto che valeva centinaia di milioni di Won sarebbe stato portato via da un PNG [2]! Da quel bastardo di Ashur!


“È meglio usarlo che perderlo!”


Aprii il libro di Pagma in lacrime. Ashur, scioccato, allungò in tutta fretta una mano e recitò un incantesimo.


“È troppo tardi, stronzo.”


Lo derisi prima di rimanere in silenzio mentre controllavo le finestre di notifica che apparivano una per una.


[Sei diventato il Discendente di Pagma.]


[Il tuo livello si è abbassato.]


[Ora sei al livello 1.]


[Tutte le abilità e le statistiche sono state resettate.]


“…?”


Non potevo credere ai miei occhi. I cambi di classe non dovevano renderti più forte rinforzando il livello, le statistiche e le abilità? Non riuscivo a capire perché il mio livello, le mie statistiche e le mie abilità erano state resettate e non mantenute.


“Cos’è?”


Mentre ero confuso per la misteriosa situazione, comparvero nuove finestre di notifica.


[Statistica Destrezza disponibile.]


[Abilità Maestria del Fabbro è stata creata.]


[Abilità Maestria del Fabbro è stata padroneggiata.]


[Abilità di Valutazione del Fabbro è stata creata.]


[Abilità Valutazione del Fabbro è stata padroneggiata.]


[Abilità Pazienza del Fabbro è stata creata.]


[Abilità Pazienza del Fabbro è stata padroneggiata.]


[Abilità Smantellamento del Fabbro è stata creata.]


[Abilità Smantellamento del Fabbro è stata padroneggiata.]


[Abilità Riparazione del Fabbro è stata creata.]


[Abilità Riparazione del Fabbro è stata padroneggiata.]


[Tutte le abilità del fabbro sono state padroneggiate al livello del Pinnacolo e le abilità del fabbro leggendario sono disponibili.]


[L’abilità Maestria del Fabbro Leggendario è stata creata.]


[L’abilità Discernimento del Fabbro Leggendario è stata creata.]


[L’abilità Valutazione del Fabbro Leggendario è stata creata.]


[L’abilità Pazienza del Fabbro Leggendario è stata creata.]


[L’abilità Riparazione del Fabbro Leggendario è stata creata.]


[L’abilità Smantellamento del Fabbro Leggendario è stata creata.]


[L’abilità Respiro del Fabbro Leggendario è stata creata.]


[L’abilità Benedizione del Fabbro Leggendario è stata creata.]


[L’abilità Creazione del Fabbro Leggendario è stata creata.]


[Titolo ‘Colui che Divenne Una Leggenda’ ottenuto.]


[Disponibile la statistica Autocontrollo.]


[Disponibile la statistica Indomabilità.]


[Disponibile la statistica Fierezza.]


[Disponibile la statistica Visione.]


Nel caso della Destrezza, era una statistica di base che avevano tutti i giocatori con una classe connessa alla fabbricazione. Comunque, Autocontrollo, Indomabilità, Fierezza e Visione mi erano tutte sconosciute. Era una cosa positiva?


“Non va bene!”


Ero disperato. C’erano 15 abilità passive e 22 attive che avevo ottenuto come guerriero. Comunque, avevo perso tutte le mie abilità come guerriero. Per colpa del cambio di classe, ero completamente diventato un lavoratore.


In più, ero livello uno. I livelli che avevo accumulato con fatica nel corso dell’anno passato erano stati completamente resettati e dovevo ricominciare? Dovevo ricominciare ad ottenere quei dannati livelli dall’inizio?!


“Perché esiste una missione del genere?!? Cazz*!@...~#@...^%$!!”


Combinai alcuni caratteri coreani e una spada di un cavaliere si mosse verso di me.


[Hai subìto un colpo.]


[Sei morto.]


Il livello 1 della stamina è diminuito a 0 con un singolo colpo di un cavaliere di livello 180.


[Missione fallita!]


[Non sarai più in grado di entrare a Patrian.]


[Tutti i soldati di Patrian ti uccideranno a vista.]


[Hai perso due livelli.]


[Sei di livello -1.]


[Non hai registrato alcuna residenza. Vuoi essere resuscitato nel tempio più vicino?]


“….?”


Vidi il mio livello e persi la calma.


“Negativo? Il mio livello è negativo?”


Ero certo che ero stato maledetto dagli dèi per qualche peccato nella mia vita precedente. Ero arrivato qui dopo tre mesi di difficoltà solo per ottenere quel risultato? Non volevo più giocare. Scelsi di disconnettermi invece di risorgere.


Una volta uscito dal gioco, andai subito su Internet e cercai su tutti i forum connessi a Satisfy in Corea per trovare informazioni sul livello negativo. Ma non riuscii a trovarne nessuna così scrissi una domanda direttamente sul forum.


Titolo: Sono al livello -1.


Contenuto: Ho fatto una missione per tre mesi e ho ricevuto un vecchio libro leggendario. Comunque, ho fallito la missione e il mio livello è finito a -1. Perché??? È mai successo prima d’ora??????


Schiacciai il tasto OK per pubblicare ed uscii dalla capsula. Una rapida occhiata allo specchio rivelò qualcuno che sembrava un paziente affetto da una malattia incurabile. Era la conseguenza per non aver dormito per tre mesi mentre facevo la missione. E l’unica cosa che avevo ottenuto in cambio era una perdita di centinaia di milioni di Won e la perdita di livello.


“Tre mesi di lavoro andati in fumo… Tre mesi di duro lavoro. Hahaha…”


Avrei potuto andare e accettare dei lavori di manodopera, ma mi ero ritrovato a spalare aria. No, era una perdita di tempo e di livelli. Persi le energie e caddi a terra. Ero triste, vuoto, irritabile e amareggiato. Stavo provando tutti i tipi di emozioni negative, e mi stavano donando un terribile senso di impotenza. Se fossi stato una persona più debole, sicuramente mi sarei suicidato.


“…Devo andare al bagno.”


Ero rimasto connesso al gioco per molto tempo, perciò mi diressi al bagno dopo aver ricevuto lo stimolo fisiologico. Erano le tre del mattino. Tutti i membri della mia famiglia stavano dormendo. Se avessi svegliato i miei genitori avrebbero potuto maledirmi.


Attraversai il soggiorno silenziosamente, facendo le mie cose al bagno, mi lavai, tornai in cucina, e presi un contorno dal frigo. Riuscii a malapena a trovare un cucchiaio nell’oscurità e ritornai in camera mia con una ciotola di riso.


“Oh, è riso fritto con le salsicce.”


Il sapore di un prodotto di carne trattata. Mentre mangiavo quel cibo delizioso e mi riempivo lo stomaco, mi rilassai e mi misi a pensare sobriamente.


“Come ho fatto a perdere livelli?”


Pensai a questo mentre mi sedevo nella capsula per controllare la domanda che avevo postato su Internet


“Cosa?”


Nel frattempo, le visualizzazioni del mio post erano oltre 10,000. I commenti erano più di 2,000!


“N-Non dirmelo!”


Non ero riuscito a trovare informazioni, magari il livello negativo era in realtà famoso tra i giocatori, e gli stessi utenti erano eccitati perché donava incredibili benefici? Il mio sogno venne distrutto appena lessi i commenti.


Risposta Iksl**: Se esiste davvero un livello negativo, vedrò un fantasma stanotte.


Risposta di Eksk**: Wow… Io sono livello -5 ^.^ Siamo compagni di livello negativo.


Risposta di Tutu**: Hai anche trovato un libro leggendario? Hai un problema di attenzione?


Risposta di cm3s**: Dovrebbe essere portato in un ospedale per malati mentali. Togli questo post.


Risposta di 7r14**: Un libro leggendario… livello negativo… questi tempi. Davvero, alcune persone…


Risposta di jk12**: Quelli al livello -1 dovrebbe essere gli ultimi in classifica. Abbandonerei il gioco.


Risposta di Kkks**: Qualcosa del genere non è mai successo finora, assurdo.


Risposta di Qkr8**: Beve troppo?


Risposta di Gjte**: Wow, livello negativo. Rendo omaggio alla tua immaginazione. Dovresti scrivere romanzi.


“…”


C’erano oltre 2,000 commenti del genere. Mi sentii un idiota.


‘Sembra come se le informazioni sul livello negativo non siano state svelate a nessuno… Sono io il primo?’


Il sistema di Satisfy era configurato per permettere agli utenti di scoprire e svilupparsi. Non c’era niente di simile ad un centro servizio clienti come invece succedeva negli altri giochi online più tradizionali. I due miliardi di utenti di Satisfy avevano ampliato il mondo di gioco durante l’anno passato, esplorando e scambiandosi informazioni tra di loro.


Ma in un mondo così vasto, c’erano un sacco di informazioni che non erano state scoperte, come il livello negativo che stavo sperimentando.


<em>Swaaah</em>.


Stava piovendo fuori dalla finestra. Secondo le previsioni meteo, avrebbe continuato a piovere per tutto il giorno. Non era facile trovare un lavoro manuale se fossi andato a cercarlo oggi. Mangiai il resto del riso e tornai a connettermi al gioco ancora una volta.


[1] Nello slang coreano, termine usato di solito a scuola, dove uno studente è preso di mira e/o maltrattato per fare da fattorino a persone che sono in una posizione più forte.


[2] Acronimo per Personaggio Non Giocante (in inglese, NPC – Not Player Character); personaggio non controllato dal giocatore ma dal software del videogioco
