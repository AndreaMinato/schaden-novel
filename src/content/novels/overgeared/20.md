---
title: Volume 1 - Capitolo 20
pubDate: 2025-02-27T07:44:20.593Z
tags:
    - overgeared
---


Ci fu un putiferio su Satisfy.


Gilde famose si mossero per trovare il fabbro misterioso. In diversi media e su Internet, le frecce epiche apparvero come argomento scottante. Chi era l'artigiano con grandi capacità e potenziale ma che peccava in esperienza e reputazione?


Molte persone stavano cercando di localizzare il fabbro.


'È un percorso più duro di altri. Ho sempre fatto del mio meglio. Tuttavia, esiste un fabbro migliore di me?'


Panmir aveva vissuto l'esperienza di realizzare un oggetto epico solo due volte. Aveva il titolo di creatore del primo oggetto di classificazione epica. Tuttavia, non c'era alcuna dicitura di 'artigiano' nella descrizione del suo oggetto epico. Chi era la persona a cui era stato dato il titolo di artigiano, che non era stato concesso neanche al numero uno nella classifica dei fabbri?


<em>Tang! Tang!</em>


Panmir si sentì spronato da un senso di competitività nei confronti del fabbro sconosciuto.


Nel frattempo, Shin Youngwoo, la persona che stava ricevendo l'attenzione di tutti, stava mangiando una tazza di noodle, in un minimarket, prima di recarsi al lavoro.


"Che verme, 1000 Won per una tazza di noodle? Vuole che la gente come me muoia di fame? Sigh, le persone non sanno proprio vivere senza agire in modo disonesto."


Mi lamentai mentre mangiavo.


***


Ore 5:30


Poteva essere domenica, ma l'ufficio del lavoro era sempre pieno. I giorni in cui gli studenti venivano quotidianamente per cercare lavorano erano finiti. Nei tempi recenti, i giovani si giravano dall'altra parte quando si trattava di lavoro! I lavoratori stranieri erano subentrati da un pezzo, rendendo cupo il futuro della Corea del Sud.


'Ho mal di testa.'


Ancora non mi ero abituato all'odore di sigarette e alcool di primo mattino.


'Voglio finire il lavoro velocemente per andare a casa a riposarmi.'


Non appena mi sedetti lì, un ragazzo con la divisa da costruttore urlò.


"Cerco quattro lavoratori per il cantiere della Shinwoo Building!"


Al cantiere, i lavoratori facevano cose come pulire, spostare mattoni e legna, spalare la sabbia. Il lavoro fisico era duro e avrei mangiato un sacco di sporcizia, ma l'ho fatto spesso. Perciò, non esitai ad alzare la mano.


"Qui! Da questa parte... <em>coff</em>!"


Un alcolizzato o un forte fumatore mi diede un pugno sullo stomaco! Venni spinto all'angolo e persi l'occasione di essere assunto dal cantiere.


"Quei tizi sono senza cuore! Dovreste mandare prima le povere persone giovani!"


Mentre mi lamentavo con irritazione, un uomo di mezza età con una maglietta a maniche corte disse, "Ho bisogno di tre piastrellisti forti. Dovreste avere esperienza."


Un assistente piastrellista avrebbe seguito il piastrellista capo e lo avrebbe aiutato a trasferire materiali come piastrelle, cemento e sabbia. Sarebbe stata una scocciatura portare le piastrelle se avessi incontrato un pessimo piastrellista e avrei dovuto fare attenzione a non rompere le piastrelle, ma si trattava di un lavoro decente.


Alzai la mano. "Qui! Ho trasportato piastrelle più di 10 volte... <em>Ugh</em>!"


Ancora una volta venni spinto all'angolo da un vecchio uomo e persi l'occasione di essere assunto perché c'erano tre persone con più esperienza di me.


"Qualcun altro?"


"Qui! Io... <em>Ahh</em>!"


C'erano diverse aziende che cercavano lavoratori, ma non venni assunto a causa delle continue interferenze.


"Ah, voi! Rimpiangerete di non aver visto il mio valore!"


Gli uomini più vecchi nel personale mi stavano intralciando. Sembrava che non gli piacesse che togliessi loro i posti.


"Chi verrebbe perché gli piace? Non pensi che vorrei lavorare part-time come gli altri giovani? Sto cercando di campare proprio come voi! Lasciate che prenda anche io qualcosa!"


Il solo guardarli era sufficiente per farmi arrabbiare, come vedere un cane che abbaia. Tuttavia, i miei avversari erano adulti. Perciò, non potei dire nulla e mi sedetti di nuovo.


"Kukuk." Il capo, che stava leggendo un giornale sulla sua scrivania, mi guardò.


Era sulla trentina? Si trattava di una persona che aveva ereditato questo ufficio da suo padre. Per ogni 10 volte che venivo qui a cercare lavoro, me ne andavo tre volte invano. Il capo mi stava guardando mentre un'altra persona arrivò.


"Chi sa fare un lavoro di trazione elettrica? Non serve esperienza. Pagherò 110,000 Won al giorno, perciò sbrigatevi."


Erano 20,000 Won in più rispetto una paga normale. Però, non mi mossi. Ovviamente c'era un motivo se venivano offerti più soldi.


'Non posso dimenticare quanto sia stato terribile.'


Ho provato solo una volta ad estrarre un cavo elettrico.


Si trattava solo di estrarre un enorme cavo elettrico, perciò era un compito davvero facile. Però, consumava una quantità assurda di energia. Non potevo lasciare che il cavo colpisse il mio polso. Inoltre, i cavi erano molto sottili ma pesanti.


Si trattava solo di tirare, ma... Avrei avuto le piaghe sulle mani anche indossando i guanti e avrei sofferto di dolori muscolari per almeno due giorni.


'Fu un'oasi nell'inverno...'


Ricordavo ancora l'incubo dell'inverno precedente. Gli altri uomini presenti guardarono lontano, fischiarono o uscirono per fumare.


"Nessuno?" L'uomo chiese di nuovo con un'espressione imbarazzata.


Poi uno degli uomini di mezza età puntò il dito verso di me. "Questo giovane può farlo molto bene."


"Davvero. È molto attivo e possiede un'incredibile energia."


"Non ha fatto un sacco di estrazioni di cavi elettrici? Un esperto, un esperto."


'Questi umani insani!'


Li fissai per fermarli, ma l'altro uomo continuò a raccomandarmi. Poi la persona che stava offrendo il lavoro mi indicò. "Scusami, giovanotto. Andiamo insieme? Sembri andare proprio bene."


Se avessi sfruttato la situazione, oggi sarei entrato nell'inferno. Mandai un'occhiataccia al capo, ma lui semplicemente sorrise. Alla fine, sollevai il mio telefono all'orecchio, come se avessi ricevuto una chiamata.


"Sì, sono Shin Youngwoo. Ah, c'è un posto? Sì, subito..."


<em>Driiiiiin ~ Driiiiin ~</em>


"..."


La suoneria di default della S Corporation si sentì dal telefono posto sul mio orecchio. Alla fine, gli altri lavoratori scoppiarono a ridere fino alle lacrime. Anche il datore di lavoro rise. "Allora andiamo."


Chi mi avrebbe chiamato di mattina così presto? Inoltre, a malapena ricevevo telefonate. Perciò, come ho fatto a ricevere una chiamata in quell'esatto momento? Poi vidi in ritardo il nome di chi aveva chiamato e frettolosamente presi la chiamata. Si trattava di una voce indimenticabile.


(Ciao~ Servizi Finanziari della Mother's Heart is Happy. Cliente Shin Youngwoo, sa che la scadenza è domani, giusto?)


"...Di già?"


(Se se n'è dimenticato, significa che non ha i soldi?)


"C-certo che no. Sì, ho capito. Avrò la somma pronta per domani."


(La ringrazio, Debito... no, Cliente. Buona giornata. Mother's Heart is Happy le augura di sorridere oggi~)


La chiamata terminò.


"Dannazione..."


Avevo giocato ignorando la realtà, dimenticandomi che ero un debitore. Avrei dovuto lavorare sodo per ripagare gli interessi. Sarebbe stato un lavoro duro, non un lavoro facile, che mi avrebbe fatto uscire da quella posizione.


"Mi scusi... Pagherà davvero 110,000 Won?"


"Sì!"


"Davvero?"


"Certo! Non sarai mai affamato quando lavorerai per me!"


Alla fine me ne andai verso l'inferno. Quella sera...


"O-Oppa?" Balbettò Sehee quando mi vide rientrare in casa esausto. Non riuscii neanche a togliermi le scarpe prima di collassare.


"Merda... Le parole erano vere, ma... Fare tutto quel lavoro solo per ricevere del pane alla panna...? Non c'era neanche il latte...! Che razza di persone darebbero del pane alla panna ma non il latteeeee?! U-Ughh... Devo giocare... Frecce... Vendute..."


Non riuscii a ricordare nulla di quello accaduto dopo. Perché mi addormentai.


***


Quando mi svegliai, mi sentii come se fossi stato distrutto dall'acciaio. Il mio corpo pulsava ovunque, a malapena riuscii a controllare l'ora. Erano le 5:20 del mattino.


"Ugh!"


Era una cosa seria. Era tardi quando presi in considerazione la distanza tra casa mia e l'ufficio dell’impiego. Mi sbrigai a cambiarmi con gli abiti da lavoro mentre mi preoccupavo di prendere un buon lavoro. Se fossi arrivato tardi, allora sarebbe accaduto qualcosa come quella di ieri.


"Ack~! Vado."


Dopo aver pagato l'interesse per il prestito, avrei avuto solo 9,220 won in mano. Avevo bisogno di fare soldi per pagare l'abbonamento del gioco entro la settimana.  Appena indossai le scarpe senza lavarmi, mia madre si avvicinò e mi diede una pacca sulla schiena. "Vieni a mangiare la colazione."


"Non posso. Sono già in ritardo," replicai in fretta.


"Youngwoo," Mia madre all'improvviso disse il mio nome in modo serio. Indietreggiai di riflesso. Era ovvio che le sue lamentele stavano per iniziare. Mia madre era a conoscenza dei miei debiti. Si domandava perché fossi così attratto dai giochi e si rattristava per la mia assenza da scuola. Piangeva per il fatto che avessi dei debiti e vivessi in quella situazione.


Tuttavia, quando mi guardai dietro, gli occhi di mia madre erano calmi e accoglienti.


"Vieni a mangiare", disse.


"P-Perché? Devo andare all'ufficio in fretta."


In quel momento, la porta si aprì e apparve mio padre. Mio padre si sedette al tavolo, aprì il giornale e disse piano, "Prendi una pausa per oggi."


"Una pausa? Che stai dicendo?"


"<em>Coff</em>, <em>coff</em>." Mio padre tossì appena e guardò i giornali.


Mia madre mi bisbiglio all'orecchio, "Sei tornato davvero esausto ieri. Tuo padre era così preoccupato dato che ha dovuto portarti al letto."


"Uh?"


"Siamo tua madre e tuo padre. Non vogliamo vedere nostro figlio soffrire. Non hai sofferto ieri? Dovresti riposare oggi."


"M-madre..." Ero commosso dal fatto che i miei genitori si stessero ancora prendendo cura di me, nonostante tutte le delusioni che avevo causato negli anni passati.


In quel momento, Sehee uscì dalla sua stanza con uno sbadiglio e mi passò una cosa. Era un cerotto per il sollievo dai dolori muscolari.


"Attaccatelo. Non hai sopportato un sacco di problemi ieri?"


"S- Sehee..."


'Ahh! Che bellissima famiglia!"


Piansi mentre abbracciavo mia madre e Sehee.


Pensavo di essere solo in questo mondo difficile, ma avevo una famiglia così calorosa al mio fianco. I membri della mia famiglia erano come angeli verso il loro deludente figlio e fratello. Ero davvero grato di avere questa famiglia.


"C-Cosa? Chi stai abbracciando? L- L'abbraccio di Oppa è bello... Ah, no. Non è male?" Sehee brontolò piano mentre ricambiava il mio abbraccio, intanto mia madre accarezzava piano la mia testa. Dopo, mi tolsi gli abiti da lavoro e mi sedetti al tavolo, gustando il sapore della zuppa di costata di manzo per la prima volta dopo mesi.


"Papà, allora potresti ripagare il mio debito?"


<em>Boom</em>! Mio padre, che stava mangiando tranquillamente, mi fissò e lanciò il suo cucchiaio. Urlai quando mi colpì in fronte, mentre mia madre schioccò la lingua e porse a mio padre un nuovo cucchiaio.


"Non te l'ho già detto? Vogliamo che tu sia auto-sufficiente. Hai già 26 anni. Dovresti essere responsabile delle tue azioni."


L'atmosfera era stata così piena di armonia che mai avrei immaginato un cucchiaio volare. Mentre mi strofinavo la fronte, mio padre mi consegnò una busta.


Disse, "Per oggi ti darò una paghetta. Ti stai riposando per colpa nostra, perciò non posso permettermi che tu perda dei soldi."


"Papà..." Ero toccato. Il mio solito scontroso padre oggi si sarebbe preso cura di me. Avrei accettato di buon grado la paghetta.


'Allora...'


Afferrai il mazzetto di banconote nella busta con le mie dita fini, ma il numero sembrava esiguo? Quando guardai dentro la busta, vidi sette banconote. Provando del disappunto, dissi cautamente, "Papà, la paga minima per lavorare in questi giorni è di almeno 9..."


Mio padre mi guardò pentendosi. "Uh, davvero? Mi dispiace, ma è tutto quello che ho al momento. Accontentati."


Mi stava chiedendo di non chiedere in seguito la somma che mancava. Me n'ero dimenticato, ma mio padre era piuttosto restrittivo quando si trattava di spendere soldi. Se avesse comprato una gallina, avrebbe pensato che la famiglia l'avrebbe dovuta mangiare per più di tre pasti.


Fui obbligato ad arrendermi, ricevendo una paghetta di 70,000 Won.


'Per lo meno, me li ha dati di sua iniziativa.'
                                


                                



