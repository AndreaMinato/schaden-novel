---
title: Capitolo 201
pubDate: 2025-03-12T09:08:35.669Z
tags:
    - overgeared
---


[Hai fallito nell’osservare l’abilità del bersaglio.]


Provò un altro paio di volte ma ottenne lo stesso risultato. Euphemina ne fu certa.


“Una Santa è una classe che possiede almeno una classificazione unica.”


“In base a cosa?”


Lauel fece un’espressione incredula, spingendo Euphemina a spiegarsi.


“Un Duplicatore ha un chiaro limite in quanto classe epica. È impossibile per me duplicare le abilità che sono di classificazione maggiore della mia.”


“In altre parole… Hai fallito a duplicare l’abilità di Ruby?”


“Sì. Le uniche abilità che ho fallito di duplicare, dopo aver aumentato la mia intuizione fino ad un certo livello, appartenevano a Grid e ad Agnus… Non mi capitava di sperimentare questa cosa da molto tempo.”


“Agnus?” Era risaputo che il settimo classificato Agnus possedeva una classe epica. Rimase sorpreso per le parole di Euphemina. “Agnus ha una classe epica, perciò non è equivalente a te? Quindi perché la tua Abilità di Osservazione fallisce?”


“Deve avere una classe nascosta di tipo crescita.”


“Come Hurent?”


“Esatto. Le classi di tipo crescita sono considerate di classificazione più alta rispetto alle classi epiche, per questo non posso duplicare le sue abilità.”


Agnus era una persona completamente avvolta in un velo di mistero. Non si era mai mostrato in pubblico. Tracce di lui potevano essere trovate solo nelle classifiche o presso i PNG. Ogni volta cambiava il suo aspetto, quindi giravano voci che si trattasse di un PNG e non di un utente, o di un operatore del gioco, oppure qualcosa di simile.


Tuttavia, Euphemina sembrava essere familiare con Agnus, perciò questa era un’opportunità per Lauel.


“Qual è esattamente la classe di Agnus?”


“All’inizio pensavo fosse della classe negromante, ma considerando diversi aspetti, sarebbe più appropriato definirlo un lich [1].”


“Lich? Intendi un non morto?”


I lich erano i non morti più forti. Trascendevano il concetto di vita e di morte, ed erano conosciuti per avere un potere magico infinito. Se Agnus era un lich, era ragionevole presumere che fosse più forte di Grid.


“In superficie, non sembra essere un non morto, ma… È un po’ difficile da spiegare. Lo capirai quando lo incontrerai.”


Lauel mostrò un forte interesse. “Dove dovrei andare per incontrarlo?”


“Non ti starai attivando un po’ troppo? Stai forse pensando di cercare di prendere Agnus come subordinato di Grid? Fossi in te, me lo scorderei. Agnus è una figura davvero pericolosa e anomala. È impossibile ottenere qualcosa di positivo quando si tratta di lui.”


“…Ti ascolto.”


Agnus non era la cosa importante in quel momento. La sorella di Grid aveva ottenuto una classe nascosta che possedeva almeno una classificazione unica.


‘Quei due fratelli hanno forse ricevuto la benedizione dagli dei del gioco?’


Il fratello maggiore aveva una classe leggendaria, mentre la sorella minore aveva ricevuto una classe nascosta al livello 1. Era chiaro che Grid e sua sorella avessero salvato un paese nella loro vita precedente.


‘Comunque, questa è una buona cosa.’


Il potere di Grid si basava sul fatto di essere il migliore dopo Duplicatore Euphemina e ora si era unita Santa Ruby. Quel potere sarebbe aumentato notevolmente se si fosse unita la Gilda Tzedakah. Lauel immaginò un futuro brillante, facendo sì che la sua testa girasse più di prima.


‘Grid e sua sorella stanno combattendo bene, ma non è sufficiente per uscire da questa situazione.’ Esisteva un sistema di stamina per i giocatori. La stamina sarebbe diminuita se la battaglia fosse durata ancora di più, perciò anche Grid si sarebbe trovato in una situazione critica. ‘I golem si stanno concentrando solo su Grid. E le antiche armi probabilmente esploderanno ogni volta che moriranno. Poi…’


Lauel urlò non appena trovò un modo per terminare questa battaglia che durava già da 30 minuti.


“Grid! Dirigi tutti i golem verso le antiche armi!”


“Eh?”


I golem giungevano senza fine verso di lui! Grid si stava divertendo nella battaglia grazie al forte supporto di Sehee e vide i golem come pozzi di punti esperienza. Volse il suo sguardo verso Lauel e poi lo guardò in modo torvo.


“Non sarebbe troppo? Devo occuparmi dell’antica arma nello stesso momento. Vuoi che muoio?”


Grid non aveva capito le intenzioni di Lauel. A differenza di sua sorella, lui era stupido, perciò non poteva farci nulla.


<em>Kuwaaaaang!</em>


“Artigli di Drago.” Lauel usò una barriera di terra per bloccare il potere magico che si stava dirigendo verso Grid e urlò ancora una volta. “Fai come dico! Concentrati sullo sconfiggere l’antica arma e sullo scappare subito dopo!”


In Satisfy, il Qi era un concetto diverso di mana. Per questo motivo, esisteva una classe separata chiamata maestro di Qigong. Lo Scudo Anti-magia non era immune alle abilità del maestro Qigong.


“Bisbigli del Dragone!”


[L’ammontare del danno che il bersaglio riceverà è aumentato del 30%.]


Kukukukung!


L’antica arma venne influenzata dall’abilità di Lauel e iniziò a tremare. Grid confermò la cosa e raggiunse Jude.


“Jude, prestami la tua spada per un attimo.”


“Lo farò volentieri.”


Volo.


Grid mise Dainsleif +8 nel suo inventario e usò Volo. Sehee usò Speranza su di lui ancora una volta e Huroi lanciò un’abilità di potenziamento.


“Grazie.”


Era pieno di vita. L’abilità di potenziamento più forte scorreva nel suo corpo. Il migliore. Una sensazione di invincibilità. Non c’era nulla in quel mondo che lo spaventasse. Era solo che…


‘La zuppa si sarà già raffreddata.’


Il cibo non avrebbe perso il sapore? Era abbastanza fastidioso, ma sapeva ancora di cibo. La sua cara sorella e i suoi compagni. Ora che si stavano divertendo a Satisfy e che si affidavano gli uni sugli altri, Grid era davvero felice. Aveva vissuto una vita solitaria senza alcun amico, perciò questa esperienza era molto preziosa per lui.


Ssik!


Grid sorrise di soddisfazione e volò verso l’antica arma che era stata colpita dal depotenziamento di Lauel. Era come un’aquila che volava verso la sua preda.


Kiyaaak!


I golem antichi e le bambole dell’anima ignorarono gli altri, solo per inseguire Grid. Grid era infastidito da loro, ma ricordò le parole di Lauel e li ignorò.


<em>Kuoooh!</em>


L’antica arma rimase in silenzio mentre Grid si avvicinava, poi lanciò il suo potere magico. Era evidente che i golem fossero intelligenti.


“Tzè!”


Grid giudicò di trovarsi troppo vicino per evitarlo e indossò l’Anello di Doran.


[Hai subìto 23.900 danni.]


[Gli effetti di cura verranno ridotti.]


[Hai resistito.]


[Gli effetti di Anello di Doran e di Armatura di Luce Sacra sono stati applicati per ripristinare 35.850 punti salute.]


‘Riduzione dell’effetto di cura?’


Non era esistito prima. Grid se ne convinse. Le antiche armi evolvevano costantemente durante la battaglia. Si stavano migliorando per uccidere Grid.


‘È grandioso, ma inutile.’


La luna e le stelle erano coperte da una cupa nuvola di oscurità. L’effetto ‘Aumento del 20% dei danni in luoghi oscuri’ fu applicato, rendendo Failure ancora più potente.


“Arte della Spada di Pagma!”


Un’abbagliante danza della spada venne eseguita in modo continuo.


“Assassinio!”


“Collegamento!”


“Trascendenza!”


Ci fu uno stormo di lame di energia blu e bianca mentre le abilità di collegavano. Il potere era inferiore in confronto a Assassinio Collegato e a Collegamento Trascendente, perciò l’antica arma non fu distrutta subito. Tuttavia, fu sufficiente per rilasciare lo Scudo Anti-magia.


Guruk!


Poi Grid scambiò le armi. Usò Dainsleif invece di Failure. Dainsleif ottenne potere d’attacco aggiuntivo in proporzione al numero dei nemici, così era buona tanto quanto Failure ora.


Chaeeng!


Usò un’abilità subito dopo aver equipaggiato la spada.


“Flash Dorato!”


Kwa kwa kwa kwang!


Un raggio dorato attraversò il cielo notturno come il sole.


Kuaaaah!


L’antica arma urlò mentre il raggio l’attraversava.


Kiik! Kiik!


Gli 800 golem che seguivano Grid si inferocirono. Guardarono l’antica arma collassare e gemerono come dei bambini che avevano perso i loro genitori. Nel bel mezzo di quel tumulto, Euphemina urlò.


“Sfruttamento! Tempesta di Fulmini! Spada di Luce! Bufera!”


Fu un festino di magia di grado A. Non eseguì la fase di pronunciamento dell’incantesimo, così la potente magia colpì perfettamente l’antica arma.


[Hai distrutto un’antica arma.]


[Sono stati distribuiti 3.342.000 punti esperienza.]


“Evitatelo!”


Lauel gridò nel momento in cui apparve una finestra di notifica, e Grid rispose scomparendo a piena velocità.


<em>Kwa kwa kwa kwa kwa kwa kwa kwa!</em>


Avvenne all’ultimo secondo. Subito dopo che Grid scappò dal raggio, scoppiò un’esplosione intorno al corpo dell’antica arma. Molti degli 800 golem che stavano inseguendo Grid furono spazzati via dall’esplosione e diventarono cenere.


“Wow… È questo quello che intendevi.” Grid era pieno di ammirazione mentre vedeva il risultato e riconobbe le intenzioni di Lauel. Ebbe il batticuore. “Lauel, non sei molto intelligente? Il migliore.”


Lauel si inchinò con fierezza di fronte a Grid, che lo stava guardando con invidia.


“Siete voi ad essere il migliore. Io sono solo la damigella d’onore.”


‘…Mi si stanno rinsecchendo mani e piedi.’


Grid stava soffrendo per le parole di cattivo gusto di Lauel, quando una persona apparve di fronte a loro. Euphemina aveva intuito il numero dei golem sopravvissuti.


“Sono rimasti 43 golem antichi, 11 bambole dell’anima e 9 antiche armi. Questa battaglia, finiamola.”


“Bene.”


Grid restituì Dainsleif a Jude e diede l’ordine.


“I golem sono concentrati solo su di me. Non dovete più proteggere Ruby e Scolaretta Sexy. Attaccate quelli che mi inseguono.”


“Sì.”


Jude era migliore di Huroi e Lauel quando si trattava di semplice abilità di combattimento. Era un idiota a cui non si potevano affidare importanti missioni, ma Jude era una persona su cui si poteva dipendere in campo di battaglia. Una volta che la sua furia ebbe inizio, i golem antichi sopravvissuti e le bambole dell’anima furono sopraffatti. Vennero sconfitti e diventarono pezzi di pietra.


| Jude… Non ho mai sentito parlare di lui, ma deve essere un PNG conosciuto. Per ottenere dei PNG come cavalieri, bisogna completare almeno una missione di classe S e costruire una certa affinità… Grid è davvero incredibile. |


Mentre il mondo veniva impressionato da Jude, Grid si stava occupando delle armi antiche che rimanevano, insieme a Huroi, Lauel ed Euphemina. I golem antichi e le bambole dell’anima non li stavano più ostacolando, perciò la loro velocità nel distruggere i golem antichi era diventata più veloce di prima.


[1] Letteralmente ‘cadavere’. Nel fantasy, il lich è un mago che ha ottenuto l’immortalità attraverso l’energia nera, trasformandosi in un non-morto, ma mantenendo la propria volontà e i poteri magici.


Traduzione di Blakriss


Editing di Cecilia Orlando
                        

