---
title: Capitolo 205
pubDate: 2025-03-12T09:08:35.670Z
tags:
    - overgeared
---


In questo episodio de “L'invasione dell'armata dei Golem”, l'esercito del regno di Eternal era impotente.


Non solo 1.000 golem avevano invaso la capitale, ma le centinaia di migliaia di truppe non riuscivano ad estirparli.


Su Internet, le persone ridevano del fatto che il Regno di Eternal non riuscisse a fare nulla. Ridicolizzavano Re Wiesbaden e i nobili, dicendo che avevano allevato dei cani invece di reclutare dei soldati.


'Loro non sanno.'


Il Regno di Eternal non era debole. Piuttosto, erano loro ad essere forti. L'evidenza era data dal fatto che il Regno aveva mantenuto la sua posizione di neutralità per molti anni.


'Ma stavolta, i loro avversari sono troppo potenti.'


L'esercito di golem era irragionevolmente forte. Difatti, nemmeno la Gilda Giant e ben 100.000 utenti erano stati in grado di competere con loro.


'Persino io sono riuscito a malapena a distruggere una bambola dell'anima, ma i membri del gruppo di Grid sono mostruosi...'


Huroi, Lauel, Euphemina e Grid. Grid aveva già degli utenti potenti e aveva assorbito la Gilda Tzedakah mentre il mondo stava a guardare. Era ovvio che il potere di Grid sarebbe andato ben oltre quello della Gilda Giant e della Gilda Snake in futuro.


“Overgeared... Dovrei candidarmi? La mia vita sarebbe sistemata se mi ci unissi.'


Reinhardt era impegnata negli sforzi di ripresa.


“Puoi aiutarmi?”


“Ho bisogno di una mano.”


I soldati e i residenti affidavano missioni per unirsi al lavoro di restauro. Tuttavia, Happy, il 304° classificato, li ignorò e si diresse verso il palazzo reale.


'C'è più gente di quanto pensassi.'


Migliaia di utenti erano riuniti in un enorme campo di allenamento. Erano persone che avevano ottenuto grandi risultati nella missione “Combatti i Golem”. Erano un piccolo numero, considerando che 100.000 utenti si erano raccolti a Reinhardt.


Gli amministratori davano loro in cambio delle ricompense.


“Tu sei il 16° membro della squadra ad aver distrutto un golem anziano? È stato difficile. Voglio ringraziarti da parte di tutto il regno. Riceverai 300 monete d'oro e 100 punti di contribuzione al regno.”


Trecento monete d'oro erano l'equivalente di 360.000 won. Gli utenti erano abbastanza soddisfatti. Talvolta, guardavano con invidia a quelle squadre che avevano ucciso più di due golem anziani.


“Oh! Sir Happy!” Quando arrivò il turno di Happy, l'amministratore fu molto entusiasta. “Molte persone e soldati hanno assistito alle tue imprese sul campo di battaglia. Hai sconfitto un golem anziano e una bambola dell'anima da solo? Sarai ricompensato con 1.900 monete d'oro e 800 punti di contribuzione al regno. Ti sono grato per aver difeso il regno.”


Gli utenti si agitarono.


“Wow, straordinario. Ha sconfitto un golem anziano e una bambola dell'anima da solo?”


“1.900 monete... Che invidia...”


“Ma Happy non è un ranker?”


“Esatto. È intorno al 300° posto o al 400°?”


“Kyah- Come ci si aspetta da un ranker.”


Happy sbuffò davanti agli sguardi invidiosi degli utenti.


'Non dovrebbero provare invidia per me.'


Lo sguardo di Happy si rivolse verso il gruppo dorato in lontananza. In quel momento, il re stava prestando tutta la sua attenzione a Grid. Quanto sarebbe stato ricompensato il gruppo di Grid? Happy era irrequieto. Voleva disconnettersi e guardare la cerimonia di premiazione in TV.


***


'Il leggendario grande mago...'


Grid non aveva mai pensato che Braham fosse una persona così speciale. Una persona morta già da centinaia di anni aveva spinto un migliaio di golem a far cadere il regno in crisi. L'abilità di Braham era strabiliante. Ma perché aveva invaso il Regno di Eternal?


'Qualunque sia la ragione, non mi piace.'


A causa di quel maledetto pazzo di un mago, Sehee e suo suocero erano quasi morti. Grid voleva controllare che cosa contenesse il Messaggio di Braham.


'Comunque, devo prima ricevere questo.'


La brillante cerimonia di premiazione


“Gloria al Visconte Grid!”


<i>Cheok!</i>


I soldati salutarono non appena la squadra di Grid entrò. Era incredibile pensare che avessero appena subìto un invasione e perso familiari e amici. Grid era colpito da quanto fossero forti le loro menti.


'Ricordo i miei giorni da soldato.'


Il servizio militare di Grid non era stato brillante, ma adesso glorificava quei ricordi. Grid era orgoglioso dei soldati che facevano il loro dovere. In quel momento, sentì un senso di gratitudine verso i soldati coreani che stavano soffrendo per difendere il paese. Era triste pensare che il mondo non fosse ancora unito.


'Non sono carine anche le donne nordcoreane? Vorrei che fossimo uniti.'


<i>Thump, thump.</i>


Grid camminò dritto, mantenendo una postura eretta. Possedeva elevate forza fisica e   concentrazione grazie alle sue statistiche, perciò emanava grande dignità. Il re si accomodò sul trono e i nobili deglutirono.


'Questo è davvero l'aspetto di un guerriero leggendario. Non ha punti deboli.'


'Ha uno sguardo profondo. È come l'oceano.'


'Sono invidioso di quel girovita solido e di quelle spalle larghe... Sarei riuscito ad amare più donne se avessi avuto quel corpo nella mia giovinezza...'


Quando era equipaggiato con la Corona di Luce Sacra, la fierezza di Grid superava gli 850 punti. Era una cifra che superava anche i maggiori nobili del regno, perciò aveva un effetto tremendo. I nobili dimenticarono che Grid era una persona comune e lo fissarono con invidia.


“Grazie, ancora una volta.”


Wiesbaden espresse di nuovo la sua gratitudine dal trono. Non poteva immaginare che la causa di quell'incidente fosse stata proprio Grid, per cui lo considerava semplicemente come il suo salvatore. Ma la cosa importante era che neanche Grid sapeva di esserne il colpevole.


Grid si mostrò paziente.


“Se non fosse stato per te, questo regno sarebbe scomparso dalla storia.”


Grid in quel momento era in una posizione di vantaggio. Giudicò che non fosse necessario mostrarsi umile.


“Spero che Sua Maestà mi mostri la sua sincerità.”


Era un commento sgarbato da fare al re di una nazione. Se Grid fosse stato una persona normale, il re ne sarebbe stato molto scontento e i nobili si sarebbero infastiditi. Tuttavia, Grid aveva un'elevata Fierezza ed era l'eroe del regno. Nessuno metteva in dubbio le sue parole. Per loro, Grid appariva come una figura affascinante, sarebbe stato apprezzato come un vero uomo anche se si fosse tolto i pantaloni.


“Conte Aden.”


Il re chiamò la persona in carica delle finanze. Un vecchio nobile venne avanti e disse, “Prima di tutto, ricompenserò i risultati della Baronessa Jishuka e degli altri 21 che sono scesi in campo al seguito.”


La Gilda Tzedakah si fece avanti quando venne chiamata.


Il Conte Aden illustrò la volontà del Re Wiesbaden.


“La Baronessa Jishuka e altri 21 hanno salvato il Conte Steim e difeso il regno, aiutando il Visconte Grid a sconfiggere sei delle armi antiche. Verrete ricompensati con 20.000 monete d'oro e 10.000 punti di contribuzione al regno. E inoltre, vi sarà assegnato il titolo di Visconte per la lealtà che avete dimostrato al regno.”


“Ne siamo grati.”


La ricompensa era quella che si aspettavano. I membri della Gilda Tzedakah erano completamente soddisfatti. I media erano in fermento.


| Gli esperti ipotizzano che dovrebbero esserci 20 utenti che sono diventati nobili in Satisfy. Tra questi, gli unici visconti sono Grid, Zibal e Chris. |


| Ma ora, sono nati altri 22 visconti. Per di più, sono tutti sottoposti di Grid. Possono nominare tre cavalieri ciascuno, dunque il risultato è che Grid dispone di circa 70 cavalieri. È un potere tremendo. |


Il conte continuò.


“Huroi, Lauel, Euphemina, Ruby e Scolaretta Sexy. Avete unito le vostre forze a quelle di Grid per sconfiggere 733 golem anziani, 187 bambole dell'anima e 12 armi antiche. Se voi non aveste agito, il paese sarebbe ora in grave crisi. Verrete onorati come eroi del regno, riceverete 442.900 monete d'oro e 184.800 punti di contribuzione al regno, così come il titolo di Conte.”


Varie finestre di notifica spuntarono davanti ai cinque.


[Hai ottenuto il titolo “Eroe del Regno.”]


[Hai ottenuto il titolo “Primo Conte”.]


[Sei diventato un conte del Regno di Eternal.]


[In accordo con le leggi del Regno di Eternal, un conte può disporre di 10.000 soldati e cinque cavalieri e può prendere fino a tre coniugi. Riceverai un salario mensile di 3.000 monete d'oro.]


[Eroe del Regno]


Un eroe che ha salvato il Regno di Eternal dalla crisi.


* Tutte le statistiche +120.


* La più alta reputazione di tutto il Regno di Eternal.






[Primo Conte]


Un utente è diventato conte per la prima volta.


* Fierezza +200.


* Fascino +500.


* Se hai più di 500 punti di Fascino, persone di entrambi i sessi mostreranno grande favore per te.


| Conte...? |


I giornalisti di ogni stazione televisiva erano sbalorditi.


| È fantastico. Il regno in origine non aveva un limite al numero di nobili di grado più alto? Nominare cinque conti in un solo giorno... | 


| Significa che sono abbastanza importanti da far sopportare al Regno di Eternal il conseguente dissanguamento finanziario. |


| Se loro sono conti, allora... Grid dovrebbe diventare almeno marchese. |


| Grid è davvero straordinario. Scrive una nuova leggenda ogni volta. |


| ...Scolaretta Sexy non ha fatto nulla durante la battaglia, eppure è stata contata comunque? |


| ... |


Erano nati cinque conti, ed erano tutti sottoposti di Grid. Il mondo andò in delirio a quella notizia. Huroi, Lauel ed Euphemina erano contenti di aver guadagnato più ricompense di quelle che si aspettavano.


Ma a Sehee e a Yerim non importava.


“Essere un conte è una cosa buona?”


“Forse?”


“E 442.900 monete d'oro sono molte?”


“Be', non lo so.”


“...”


Lauel sospirò mentre guardava le due ragazze. Quelli nati nella ricchezza non potevano capire quanto gli fosse andata bene.


'Vorrei avere anch'io un fratello o una sorella come Grid...'


Mentre Lauel si sentiva geloso, Grid stava ricevendo le sue ricompense.


“Visconte Grid, hai guidato i tuoi cavalieri e i tuoi compagni nella battaglia contro 733 golem, 187 bambole dell'anima e 12 armi antiche. I tuoi risultati non possono essere negati. Verrai elogiato come l'eroe del paese...”


“La prossima parte sarà un macigno per il Conte Aden.”


Re Wiesbaden si alzò dal trono. Poi si congratulò con Grid invece che con il Conte Aden.


“Il Visconte Grid riceverà 500.000 monete d'oro, una quantità infinita di punti di contribuzione al regno e la grande città di Reidan. Inoltre, ti verrà fatto dono del titolo di duca e una tua statua verrà sistemata nella Hall of Fame, per mantenere vivo il tuo ricordo nelle menti delle prossime generazioni.”


[Hai ottenuto il titolo di “Eroe del Regno”.]


[Hai ottenuto il titolo di “Primo Duca”.]


[Sei diventato un duca del Regno di Eternal.]




[A seconda del contesto storico del continente, un duca non ha limiti all'espansione del suo potere. La famiglia reale non potrà ostacolarti apertamente.]


[Nota però che ci saranno delle ripercussioni se espandi il tuo potere tanto da intaccare l'autorità della famiglia reale.]


[Se ti viene concessa una statua nella Hall of Fame, si verificheranno degli effetti speciali.]


[Primo Duca]


Un utente è diventato duca per la prima volta.


* Fierezza +600.


* Fascino +800.


[Come persona di spicco, la tua reputazione in tutto il continente è salita di 10.000.]


“Voglio che giuri eterna fedeltà alla famiglia reale.”


“Io, Grid...”


Grid stava per giurare a Re Wiesbaden, quando Lauel gli mandò urgentemente un bisbiglio.


- Prometti la tua lealtà solo a Re Wiesbaden, non alla famiglia reale.


Grid non capì. Ma fece come gli diceva Lauel.


“Io, Grid, giurò eterna fedeltà a Sua Maestà.”


“...”


Alcuni nobili si accigliarono. In particolare, le facce dei principi si riempirono di rabbia. Tuttavia, Re Wiesbaden aveva oltre 70 anni ed era in avanzato stato di declino. Non trovò alcun problema nella frase di Grid e sorrise.


Quel giorno.


Nuovi articoli che elogiavano Grid si diffusero ovunque su Internet. Il numero di fan cafe per Grid aumentò in quantità esponenziale. Ma visto che i fan club per Noe aumentarono persino di più, Grid fu preso da un senso di sconfitta.






Traduzione di Martina Procida


Editing di Cecilia Orlando






PS. Per problemi tecnici, la pubblicazione di ieri è saltata. Ci scusiamo con la pubblicazione di un capitolo in più.
                                



