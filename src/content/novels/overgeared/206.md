---
title: Capitolo 206
pubDate: 2025-03-12T09:08:35.670Z
tags:
    - overgeared
---


Dopo che Grid divenne un duca.


“Grazie. Grazie a te, il regno è stato protetto e la mia posizione è migliorata. È stata una fortuna irripetibile avere te come genero.”


Il Conte Steim era diventato un marchese. Era stato apprezzato che avesse invito più truppe di chiunque altro e che Grid fosse suo genero. Un marchese aveva un genero che era diventato duca. La fazione del Conte Steim era diventata la più grande del regno ora. Tutta l'autorità del Marchese Steim sarebbe stata ereditata da Irene, dunque era una cosa buona per Grid.


“Ti chiedo di continuare a prenderti cura di mia figlia, Duca Grid.”


“Capisco, Marchese Steim.”


“Ma quando mi donerai una nipotina, Duca Grid?”


“Ci stiamo lavorando, Marchese Steim.”


“Dovrei preparare un po' di cibo sano per te! Ahahahah!” 


“È solo per una volta al mese...”


“Uh? Una volta al mese?”


“Sto parlando da solo. Ignoratemi. Ahahah!” 


I due erano talmente emozionati che non notarono che i media si stavano focalizzando su di loro.


『 Il Conte Steim... No, il rapporto tra il Marchese Steim e Grid non sembra davvero bello?


『 Hai ragione. Dai contenuti della conversazione, sembra un normale rapporto tra un padre e suo genero.


『 Il Marchese Steim ha avuto una figlia?


『 Solo una. La Signora di Winston, Irene.


『 Heok...! Quella bellezza?


『 È la più bella tra le belle. È colei che occupa sempre i primi posti nei sondaggi di popolarità dei PNG. C'è stato grande scalpore quando è stato annunciato che si era sposata. E pensare che il suo sposo è un utente invece che un PNG e che quell'utente è Grid...


『 Ah!


I conduttori sospirarono. Erano così invidiosi di Grid da farsi venire il mal di stomaco. Tra gli spettatori, gli uomini lanciavano i telecomandi e c'erano parecchie lamentele anche su Internet.


<i>-Ha sposato Irene, e si tiene pure Yura e Jishuka?</i>


<i>-Una coppia sposata può andare a letto solo una volta al mese...</i>


<i>-Il matrimonio non è durato già otto mesi nel tempo di Satisfy? Quindi almeno otto volte...</i>


<i>-Dannazione! La mia Irene è stata rovinata!</i>


<i>-Ma cosa più importante, Irene è la sola erede del Marchese Steim. Se il Marchese muore, Grid erediterà tutto.</i>


<i>-Pazzesco.</i>


<i>-A proposito. In mezzo a tutto questo, non pensate che Euphemina, Ruby e Scolaretta Sexy siano molto carine?</i>>


<i>-Sono dello stesso livello di Yura e Jishuka.</i>


<i>-Grid ha intorno così tante donne bellissime... Oltretutto, di quanto del potere del Marchese Steim si impossesserà Grid in futuro? Ah... Sono davvero invidioso del Dio Grid.</i>


Su Internet cominciarono a diffondersi più maledizioni che elogi nei confronti di Grid, che stava osservando varie finestre di notifica.


[La missione “Salva il Conte Steim” è stata completata.]


[L'affinità con il Marchese Steim è salita al massimo. Il Marchese Steim salterebbe persino nel fuoco per te.]


[La missione “Seconda Guerra di Difesa” è stata completata.]


[La contribuzione al regno della Gilda Overgeared è aumentata di 50,000.]


[Il livello della Gilda Overgeared è salito di 2.]


[Hai ottenuto 5 milioni di monete d'oro.]


[Hai ottenuto la grande città di Reidan.]


Oltre alle 500,000 monete d'oro ricevute dal re, Grid era riuscito ad ottenere altri 5 milioni di monete d'oro dalla ricompensa della missione. 5,5 milioni di monete d'oro. Era l'equivalente di 6,6 miliardi di won. Era la prima volta che Grid guadagnava una tale somma di denaro tutta in una volta.


'La ricompensa della missione è molto più alta del prezzo di un oggetto leggendario...'


Considerando i contenuti della missione, era una quantità soddisfacente. Ma restava anche un senso di insoddisfazione. Pensò che sarebbe stato più redditizio andare in giro a completare missioni che lavorare sodo per creare oggetti.


'Il problema è quanto spesso capiterebbero missioni come questa.'


Naturalmente, non era spesso così. La probabilità che si verificassero delle missioni così grandi era molto bassa. Grid pensò all'anima di Braham, sparpagliata in vari labirinti nel continente.


'Spero che continui a invadere il regno in futuro.'


Non sarebbe diventato un magnate se avesse difeso il regno ogni volta che Braham avesse attaccato? Lauel si avvicinò a Grid, che ridacchiava tra sé, e disse, “Hai un'espressione troppo infida. Forse stai pensando a quei 5 milioni di monete d'oro guadagnate completando la missione della gilda come se fossero una tua proprietà personale?”


“Se non sono di mia proprietà, allora di chi sono?”


Lauel sospirò, con uno sguardo di profonda delusione, e spiegò a Grid: “Naturalmente, sono di proprietà della gilda. Le ricompense guadagnate completando la missione della gilda verranno investite nella gilda stessa, ovviamente.”


“Cosa? Devo proprio farlo?”


“Potresti papparteli tutti da solo. Il problema è la tua reputazione. Vuoi deludere i membri della gilda?”


“...”


Grid impallidì. Cominciò persino a sudare. Era una persona che aveva come unico scopo quello di guadagnare soldi.


Lauel lo confortò, “Cerca di avere una prospettiva più ampia. Se investi quei 5 milioni nel nostro sviluppo, riceverai maggiori profitti in futuro. Per favore, usa un po' di saggezza e scrollati via questo piccolo rimorso.”


Grid lo ascoltò. Lui puntava a diventare re, piuttosto che essere un duca. Era determinato a fare una fortuna diventando il re di un regno. Investire per raggiungere quell'obiettivo non era uno spreco.


In quel momento, Re Wiesbaden gridò.


“Terrò un banchetto per il Duca Grid e per la Gilda Overgeared!”


“La ringraziamo per l'onore che ci fa, Sua Maestà.”


Lauel lo ringraziò e i membri più svegli fecero lo stesso. Tuttavia, Grid, il più importante, se ne stava a distanza.


“Che stai facendo?”, chiese Lauel.


Poi Grid parlò con imbarazzo.


“Devo mangiare il mio Ka Jajang.”


Grazie alla sua natura, il Kan Jajang<b>1</b> diventava molliccio più lentamente rispetto a un comune Jajangmyeon<b>1</b>. Quindi Grid sperava che non fosse ancora del tutto da buttare.


Lauel si accigliò, “Non dire cose strane e per favore fatti vedere al banchetto.”


Anche Lauel aveva assaggiato il Jajangmyeon quando aveva visitato la Corea del Sud. Pensava che fosse un piatto salato delizioso. Ma non era così buono da rimandare il banchetto del re. Alla fine, Grid fu troppo imbarazzato per disconnettersi.


'I miei 7000 won..<i>.'</i>


Grid cercò di placare la mente mentre lo stomaco gli doleva.


***


Il Palazzo Reinhardt, dove risiedeva il re, era lussuoso e spettacolare. Non mancava nulla.


“Questo giardino è sette volte quello del Castello di Winston.”


“Ci sono sei campi d'allenamento dietro le caserme. Potrei costruirci un po' di edifici, per quanto la terra è vasta qui.”


“Vedo oro e gioielli ogni volta che giro la testa. Fantastico.”


La trasmissione in diretta mondiale era finita. Grid e i membri di Overgeared poterono dare un'occhiata nel palazzo mentre il banchetto veniva preparato. Grid era l'unico che brontolava, mentre tutti gli altri erano affascinati dalla grandezza e dalla bellezza del palazzo.


“Il mio Kan Jajang...”


“Perchè continui a dirlo? Non è in buono stato?”


“Che cos'è il Kan Jakang? È il nome di un oggetto?”


I membri della gilda erano curiosi, mentre Sehee e Yerim erano sconvolte.


“500 milioni...?”


“5-5-5-500 milioni?”


Huroi aveva una calcolatrice in mano e annuì. “Confrontando il won coreano e il tasso di cambio dell'oro, sono esattamente 531,480 milioni.”


Si trattava del valore delle 442,900 monete d'oro che avevano ricevuto come ricompensa della missione. Sehee e Yerim erano stordite. Le bocche della due ragazze rimasero spalancate per un po' prima che riuscissero a dire qualcosa di assolutamente frustrante.


“È sempre stato così facile fare soldi?”


Era un fraintendimento. Le due ragazze avevano giocato a Satisfy solo per qualche ora. Avevano preso Satisfy per un grandioso gioco che faceva diventare tutti ricchi. Lauel si sentì frustrato e spiegò alle due ragazze.


“Le persone comuni non riescono a guadagnare grandi somme con Satisfy, anche se ci investono tutto il loro tempo. Voi due avete avuto questo colpo di fortuna grazie a Grid.”


Gli occhi di Sehee e di Yerim brillavano.


'Mio fratello era una persona migliore di quanto credessi.'


'Oppa Youngwoo è materiale da marito di prima qualità.'


Jishuka si accigliò, mentre guardava le due ragazze da lontano.


“Scolaretta Sexy? Chi è questa bambina? Sta guardando Grid?”


Jishuka aveva passato qualche giorno a casa di Grid. Quindi era socievole con Sehee, ma non conosceva Yerim. Vantner non si accorse che era infastidita e disse:


“L'amica di Ruby, non è carina? Sarà sexy quanto te tra 2-3 anni.”


Un altro membro della gilda non fu d'accordo.


“Non è male neanche adesso.”


“Um... Ruby e Scolaretta Sexy sono entrambe molto belle. Non mi piacciono Yura e Jishuka.”


“Io voto per Euphemina.”


“Sta' zitto, pedofilo.”


 L'infiammata Jishuka incrociò lo sguardo di Scolaretta Sexy. In quel momento.


<i>Pisik.</i>


Era ovvia derisione. Scolaretta Sexy stava ridendo di Jishuka.


Sembrava che dicesse: 


'Sono migliore di quella vecchietta.'


“Questa tipa con l'ID da pervertita...!”


Alla fine, Jishuka esplose. Stava per correre verso Yerim, quando Jude intervenne.


“Ruby. Scolaretta Sexy. Jude le proteggerà.”


“Idiota, perchè non ti levi dai piedi?”


“Jude. Non è stupido. Ho sentito che Grid è più stupido.”


“Quell'idiota è molto più che un idiota! Sciocco!”


“Non sono un idiota. Idiota.”


“Il banchetto è servito.”


Il tempismo era perfetto.


Stava per scoppiare un momento critico, quando un nobile di basso rango accorse e condusse il gruppo nella sala del banchetto. Non ci fu alcuno scontro armato, ma la strana atmosfera tra Jishuka e Yerim perdurò per tutta la durata del banchetto.


“Oppa- ahh- per favore.” Yerim parlava nella maniera civettuola che le era naturale.


“Ti darò questo.” Jishuka si comportò un po' goffamente.


Le due donne si sedettero con Grid in mezzo a loro e cercarono di imboccarlo a forza. Gli ficcarono talmente tanto cibo in bocca che lui non riuscì nemmeno a godersi il sapore.


“Kekek.”


Il Marchese Steim rideva, mentre guardava Grid che quasi soffocava.


“Ah! Gli eroi sono sempre circondati da belle ragazze! Ahahahah! È come rivedere i giorni della mia giovinezza! Ahahahah!”


Il Marchese Steim aveva avuto una sola moglie. Ma non avrebbe forzato suo genero a seguire le sue orme. Lauel fece schioccare la lingua.


'Mi dispiace per Lady Irene.'


La situazione era ridicola. Era persino peggio di quei drammi coreani mattutini che aveva visto nel suo soggiorno in Corea del Sud durante la Competizione Nazionale. Dall'altro lato, Sehee era piena di dispiacere. Guardò suo fratello circondato da donne, poi tagliò la sua bistecca con un coltello.


“Un nemico!”


Jude avvertì un forte intento omicida ed estrasse la spada, causando confusione. Perciò, l'atmosfera del banchetto progredì gradualmente verso una strana direzione.


***


Il Castello Yubadakan nel Regno di Haken.


“È fortunato. I suoi subordinati acquisiscono titoli, ma lui è stato l'unico a cui sia stato concesso un territorio. Non sono nobili solo di nome?”


Disse Box, uno dei 13 dirigenti della Gilda Snake.


Poi Zibal si accigliò. “Fortunato? Fortunato? Stolto che non sei altro, il fatto che abbiano avuto dei titoli è la cosa più importante.”


Il fatto che avessero ricevuto dei titoli significava che ora erano eleggibili per diventare dei lord.


“In futuro, Grid espanderà il suo territorio senza le restrizioni di un lord, poi lo donerà a uno dei suoi sottoposti. Il potere di Grid continuerà a crescere. Immagina quanto grande sarà la sua autorità con dozzine di lord.”


“...È terribile.”


Box si rese conto che la situazione era più grave di quanto avesse pensato. Poi Zibal prese una decisione. 


“Dobbiamo mettere da parte le nostre differenze. Devo contattare i capi delle sette gilde.”  


Il Jajangmyeon è un cibo cinese in stile coreano fatto con una pasta di fagioli neri fermentati (“chunjang”) e degli spaghetti. È il cibo d'asporto più popolare in Corea.


Il Kan Jajang è una varietà di questo piatto: mentre il normale Jajangmyeon usa una pasta di fagioli che è stata precedentemente cotta, il Kan Jajang richiede una pasta di fagioli che sia appena stata fritta; ciò dona a questa varietà un sapore più intenso e untuoso.




Traduzione di Martina Procida


Editing di Libusemumei
                                


                                



