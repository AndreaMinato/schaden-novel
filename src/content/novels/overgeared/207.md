---
title: Capitolo 207
pubDate: 2025-03-12T09:08:35.671Z
tags:
    - overgeared
---


Dopo la fine del banchetto, Grid e la Gilda Overgeared ritornarono al nord.


“Cosa? Tutte le tue statistiche sono aumentate di 120?”


La Gilda Tzedakah ammirò gli effetti del titolo ‘Eroe del Regno’. Nel caso dei ranker, questi avevano almeno sette diversi tipi di statistiche. Supponendo che quel 120 in più fosse stato applicato a tutte e sette, era quasi come essere saliti di 84 livelli.


“Wow, è quasi un titolo leggendario.”


“L’eroe di un regno vorrebbe essere ovviamente ricordato nella storia, e alla fine diventerà una leggenda.”


“Aww… Avrei voluto che ci fossimo uniti prima alla guerra.”


“Che invidia. È fantastico.”


Gli ex-membri della Gilda Tzedakah rimpiangevano di non aver ottenuto il titolo, essendo arrivati tardi sul campo di battaglia. Non lo avrebbero nemmeno mai immaginato. Il fatto che Grid, alla classe leggendaria, avesse al momento 13 tipi statistiche.


‘Voglio vantarmene.’


Grid era teso. Voleva vantarsi di aver ottenuto ‘1.560 punti statistica!’ coi membri.


Però...


‘Devo fare attenzione.’


Grid era determinato a non comportarsi in modo infantile in futuro. Era il corretto atteggiamento, in quanto capo della Gilda Overgeared.


‘Non voglio far sentire in colpa i membri della gilda.’


Grid aveva imparato a preoccuparsi per gli altri man mano che diventava più maturo. Represse a malapena la sua natura puerile e cambiò argomento.


“Sehee, cosa ti è successo?”


Aveva da poco cominciato a giocare a Satisfy, quindi era curioso di sapere come avesse ottenuto la classe Santa.


“È...”


Per qualche motivo, Sehee aveva l’aria imbronciata, perciò Yerim spiegò al suo posto. Grid ascoltò la storia prima di cominciare a ridere.


“Proprio come te.”


Sacrificare se stessa per salvare gli altri senza alcun beneficio? Era difficile, per Grid, comprendere la sua sorellina. Era preoccupato che qualcuno potesse approfittare della sua natura buona. Ma ne era anche orgoglioso. Sehee poteva essere gentile quanto voleva.


Grid stava sorridendo calorosamente quando Yerim gli fece una domanda.


“Ad ogni modo Oppa, anche io ho ottenuto la classe nascosta chiamata ‘Cavaliere della Santa’? Come la cambio?”


“...Eh?”


Grid e gli altri membri della gilda erano stupiti. Sia Sehee che Yerim avevano ottenuto una classe nascosta al livello 1?


‘Che fortuna sfacciata è questa?’


‘Se resterassi con Grid, potrei sbloccare la statistica della fortuna nella realtà...’


‘È stato un bene aver comprato una terra affianco al palazzo di Grid... Dovrei trasferirmi in Corea del Sud il prima possibile.’


Il colorito di Lauel si fece rapidamente più luminoso mentre i membri della gilda spettegolavano.


‘Scolaretta Sexy sembrava inutile, ma mi sbagliavo. Ottimo.’


Lauel si fece avanti. “Lasciate che vi spieghi. Le condizioni differiscono per ogni cambio classe, ma in genere...”


Col l’aiuto di Lauel, Yerim riuscì a cambiare nella classe ‘Cavaliere della Santa’.


“È buona?”


Un ‘Cavaliere della Santa’ aveva abilità di base inferiori rispetto ad altre classi epiche. Le prestazioni delle statistiche da poco sbloccate andavano dal moderato al basso, e potere e funzione delle abilità attive erano troppo insignificanti.


Tuttavia, le abilità passive erano ammirevoli. Se fosse in gruppo con la Santa, la prestazione di tutte le abilità aumenterebbe del 20%, le statistiche del 30% e la resistenza del 50%. In più, la difesa aumenterebbe del 40% di quella della Santa. Sembrava una versione migliorata della seconda classe di Huroi, Compagno dell’Apostolo di Giustizia.


“Dovreste rimanere insieme nel gioco.”


Satisfy avrebbe rafforzato l’amicizia fra le due ragazze. Grid era davvero orgoglioso che Sehee avesse una così buona migliore amica, poiché di recente si era reso conto di quanto fosse importante l’esistenza degli amici.


Prima che se ne rendessero conto, il gruppo raggiunse il bivio fra Winston e Bairan.


Lauel indicò Jishuka. “Jishuka, dovresti salutarci qui. Per favore, regna a Bairan come hai fatto fino ad ora.”


Jishuka rispose in maniera agitata.


“Non dovrei rimanere con Grid per aiutarlo? Non posso lasciare Bairan a qualcun altro e andare con lui a Reidan?”


“Pensi che ci sia qualche membro della gilda in grado di governare una città come Bairan bene come te?”


La giocatrice brasiliana era l’unico membro della gilda che aveva dato prova dell’abilità di gestire un territorio. Dovevano affidarsi a Jishuka, che era una persona competente.


“I membri della gilda cominceranno a governare piccoli villaggi e fare esperienza come lord. Dopo ciò potrà essere scelto un tuo successore, perciò ti prego di resistere fino ad allora.”


“...Sì.”


“Non dimenticarti di conservare i minerali nel deposito della gilda mentre avvii costantemente i raid contro il Guardiano della Foresta.”


“Ricevuto...”


Jishuka scelse tre membri della gilda per aiutarla e stava per andarsene con espressione tetra Poi Lauel le fece una proposta interessante. “Vuoi fare un giuramento da cavaliere a Grid prima di andartene? Così Grid potrà evocarti ogni volta che avrà bisogno di te.”


“Davvero?”


Sarebbe potuta accorrere al fianco di Grid, non importa quanto lontano si trovasse. Jishuka era entusiasta e fece il giuramento a Grid senza alcuna esitazione.






[Sei diventata il cavaliere del Duca Grid del Regno Eternal.]






[Grid potrà evocarti al suo fianco in ogni momento, supponendo che tu sia d’accordo.]






“Hehe, allora io vado.”


Jishuka recuperò finalmente la sua energia e si diresse verso Bairan con i tre membri della gilda.


Lauel aggiunse qualcosa. “Inoltre, continua a cercare talenti a Bairan. Per favore raggruppa tre grandi cavalieri, e non trascurare il reclutamento dei soldati.”


I cavalieri e i soldati sarebbero diventati la forza di Grid. Jishuka ricordò questa nozione e annuì mentre si allontanava. Il resto dei membri della gilda, poi, si diresse a Winston con Grid.








<p style="text-align: center">***</p>








“Caro marito!” Irene incontrò il gruppo di Grid appena arrivarono a Winston. Non le importava degli sguardi delle altre persone mentre si buttò fra le braccia di Grid. “Grazie di essere sano e salvo! Grazie per aver aiutato mio padre! Grazie per aver protetto il regno! Sono così orgogliosa che tu sia diventato un duca!”


L’espressione di Irene era piena di amore mentre faceva sprofondare il viso nel suo petto senza esitazione. Grid le accarezzò i capelli argentei con dolcezza prima di guardarsi alle spalle.


Sehee e Yerim lo stavano fissando.


‘Perché sembrano così arrabbiate?’


Si domandò Grid mentre presentava loro Irene.


“Questa è mia moglie.”


“...”


Entrambe già sapevano che Grid fosse un uomo sposato all’interno di Satisfy. Era naturale, avendo il Marchese Steim come suocero. Si sentivano però stranite e a disagio una volta vista di persona la donna che era diventata la moglie di Grid.


‘I nostri genitori non sono al corrente del fatto che sia sposato... È una persona davvero terribile.’


‘Voglio vincere io per prima il cuore di Oppa Youngwoo.’


Irene notò che le ragazze la stavano fissando con ostilità e parlò con tono incerto. “Marito caro, hai preso delle concubine non appena diventato duca? Il mio cuore piange...”


“Non è così. Loro sono...”


Non ci fu tempo per Grid di spiegare. Sehee e Yerim scattarono.


“C-chi sarebbe la concubina di Oppa?”


“Non sono la concubina di Youngwoo-oppa! Io diventerò la sua moglie legale!”


C’era un forte trambusto. Sehee non aveva idea di quello che stava succedendo, mentre Yerim parlava sfacciatamente con Irene.


“Beh, questo è un mondo virtuale, non quello reale. Perciò Oppa ed io possiamo sposarci. Io non voglio, ma se Oppa me lo chiederà… Uh.”


“Tu sei la moglie di Youngwoo-oppa? Con quel corpo? Bah, hai usato la magia?”


“Oh cielo, cielo. Che stupidaggini sta dicendo questa volpe?”


‘Sono stanco.’


Grid sospirò e controllò improvvisamente l’ora. Erano le sette di sera nella realtà. Erano passate sei ore nella realtà e 18 all’interno di Satisfy da quando era arrivato il kan jajang<a href="#_ftn1" name="_ftnref1">[1]</a>. Grid allontanò le due ragazze da Irene e disse.


“Voi due dovreste disconnettervi. Anche se è sabato, i vostri genitori si preoccuperanno se tornerete a casa tardi.”


“Ah...!”


Molte cose erano successe da quando si erano connesse al gioco. C’era stata la battaglia con l’armata di golem, il banchetto, il viaggio, ecc. Per questo, le ragazze non avevano prestato attenzione all’ora.


“È già quest’ora?”


Le giovani capirono in ritardo la situazione e si prepararono a disconnettersi, ma prima di farlo...


“Il denaro di oggi lo darò ad Oppa.”


“Anche io.”


Sehee e Yerim quest’anno avevano solo 18 anni. Per loro, 500.000 monete d’oro erano un enorme somma. E quindi 500 milioni di won? Era una cifra che non potevano gestire, e questo le spaventava.


Grid capì la loro linea di pensiero e ricevette i 442.900 pezzi di oro che Sehee aveva ottenuto dalla missione ‘Combatti i Golem’. Tuttavia, rifiutò l’oro di Yerim.


“Mi occuperò del denaro di Sehee e glielo restituirò quando sarà adulta. Ma questi sono i tuoi soldi, Yerim. Se vuoi, li cambierò nella nostra valuta e li darò ai tuoi genitori.”


Yerim gli fece la linguaccia. “Oppa, perché ti comporti così? Per favore, prendi i miei soldi. Poi più in là mi creerai un oggetto con quei soldi. Ho sentito dai membri della gilda che gli oggetti che produci sono costosi.”


Lauel suggerì ad un esitante Grid. “Prendili. Occupati per un po’ del capitale di Ruby e di Scolaretta Sexy finché non livelleranno, poi crea degli oggetti per loro. È un bene anche per la gilda.”


Alla fine, Grid annuì. Sehee e Yerim confermarono e si disconnessero. L’atmosfera finalmente si stabilizzò.


“Irene, dovrò andare via per un po’.”


Irene sembrò triste.


“...Te ne andrai subito a Reidan?”


Lacrime riempirono i suoi bellissimi occhi. Non voleva separarsi da lui. Grid soffriva osservando Irene, che sembrava un cucciolo bagnato sotto la pioggia, ma non poteva farci niente.


“Un giorno riusciremo a viaggiare insieme.”


“...”


Irene voleva dire a Grid di non andarsene. Oppure voleva seguirlo. Ma aveva un ruolo da portare avanti come erede di un marchese e suo marito si trovava in una posizione difficile poiché era appena diventato duca. Le cose sarebbero potute cambiare in futuro.


“Prima di andartene, lasciami sentire il tuo amore per l’ultima volta.” Irene strinse forte Grid. Non le importava degli sguardi dei soldati, dei cavalieri e dei membri della gilda mentre lo baciava e dichiarava, “Voglio concepire un bambino con te, oggi.”


“...”


Fare un’esclamazione così esplicita in pubblico? Grid arrossì imbarazzato mentre tutti quanti spostarono i loro sguardi altrove mentre tossivano o fischiettavano. Ma lo sguardo di Irene non vacillò per nulla. Era seria. E Grid era stregato dal suo animo e dalla sua bellezza.


“Capisco. Farò del mio meglio oggi.”


Dopo ciò, i due si diressero in camera da letto e condivisero momenti preziosi e focosi. Le dita larghe e spesse di Grid si muovevano sulla pelle vellutata di Irene...


I dettagli saranno omessi.


“Ahh, marito caro...”


Grid andò più a fondo che mai...


Omesso.






***


“Allora me ne vado.”


Mentre Grid ed Irene erano occupati, Lauel si diresse verso il dungeon. Lì era rinchiuso il gruppo di Shay. Lauel diede un suggerimento alle persone che erano rinchiuse nella prigione da tre giorni.


“Datemi l’oggetto più costoso che avete. Così garantirò la vostra libertà e sicurezza.”


Shay grugnì. “Verremo rilasciati fra tre ore, quindi perché dovremmo?”


La situazione di Huroi in passato era stata un caso speciale. Normalmente, non importava quanto pesante fosse il crimine, un utente non poteva essere tenuto in prigione per più di tre giorni. Il gruppo di Shay lo sapeva meglio di chiunque altro, perciò risero al suggerimento di Lauel.


Lauel li osservò con freddezza. “Ve lo renderò più facile da capire. Vi ucciderò se non mi passerete un oggetto. Se avete occhi ed orecchie, dovreste già sapere che ho quel potere.”


“Cosa...?”


Gli utenti PK come il gruppo di Shay avevano un’alta probabilità di far cadere oggetti quando morivano. Lauel osservò le loro espressioni terrorizzate e tirò fuori una lista. Era la lista che gli aveva dato Irene.


“Questa è una lista degli oggetti che possedete al momento. Datemi quello più costoso e prezioso, poi vi risparmierò la vita.”


“Ma...!”


Il gruppo di Shay pensò che fosse assurdo. Questo giovane uomo chiamato Lauel, malvagio quanto loro, aveva minacciato così tante persone? Ancora una volta, il gruppo di Shay giurò di non scherzare più con Grid.


Dall’altra parte, Grid passò dei momenti preziosi con Irene prima di chiamare Euphemina.


“Ti ricordi di Rabbit?”




[1] Rivisitazione coreana di un piatto cinese. È a base di pasta di fagioli neri, dal sapore più intenso. È una pietanza molto costosa ma molto amata.


Traduzione di MoonRoro29


Editing di Cecilia Orlando
                                


                                



