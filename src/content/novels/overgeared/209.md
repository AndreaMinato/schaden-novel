---
title: Capitolo 209
pubDate: 2025-03-12T09:08:35.671Z
tags:
    - overgeared
---


Nome: Piaro


Età: 39     Sesso: Maschio


Classe: Spadaccino/Eremita


Titolo: Grande Spadaccino


* La persona più vicina a diventare maestro di spada a questa età.


* Quando un’arma di tipo spada è equipaggiata, la potenza di attacco aumenterà del 40% e la velocità di attacco del 10%. Questo effetto viene applicato separatamente all’effetto dell’abilità Maestria di Spada.


Livello: 367


Forza: 2.038      Stamina: 1.380


Agilità: 1.910      Intelligenza: 530


Leadership: 812      Indomabilità: 824


Abilità: Installazione di Trappole (C+), Scherma dell’Impero (B), Travolgente (A), Tattiche Militari dell’Impero (A+), Illuminazione del Grande Spadaccino (S+), Scherma Suprema (SS), Destinato a Morire (??).


Un discendente di una prestigiosa stirpe dell’Impero Saharan, nato con un talento naturale per la scherma e le tattiche militari. Si è unito ai cavalieri in giovane età ed è diventato capitano in soli 12 anni.


Nei seguenti cinque anni, è riuscito a vincere ottenendo molti risultati. Tuttavia, due anni fa, ha assistito alla relazione amorosa fra Asmophel e l’Imperatrice Marie.


È stato giudicato ingiustamente come traditore imperiale ed è stato obbligato a fuggire.


* Al momento questa persona soffre di una grave malattia al cuore. Ha perso la sua natura originaria e tutte le statistiche sono state ridotte del 20% da quelle mostrate nella finestra di stato.






[Installazione di Trappole]


Piaro può installare trappole semplici. È un’abilità acquisita per battere i suoi inseguitori.






[Scherma dell’Impero]


La scherma di base tramandata ai cavalieri dell’Impero Saharan. È composta da cinque forme ed è facile da apprendere, ma la potenza è relativamente buona.


Piaro ha ricostruito quest’arte di scherma e l’ha portata ad un livello più alto.






[Travolgente]


Piaro può sopraffare un obiettivo che ha un livello molto più inferiore del tuo. L’obiettivo sopraffatto sentirà la paura.






[Tattiche Militari dell’Impero]


Tattiche militari di alto livello che vengono apprese dai comandanti Saharaniani. Piaro le ha studiate personalmente e le ha portate ad un altro livello.


Può comandare senza problemi migliaia di truppe.






[Illuminazione del Grande Spadaccino]


Piaro ha sviluppato l’aura dopo aver raggiunto l’illuminazione come spadaccino. Fa’ attenzione, poiché formare l’aura impiegherà del tempo.


Adesso che è diventato un tutt’uno con la spada, la sua aura è diventata intangibile e molto più potente.


La sua tecnica di spada ha oltrepassato i limiti dell’umano.






[Scherma Suprema]


La scherma tramandata nella famiglia di Piaro da generazioni. Piaro è stato in grado di diventare un grande spadaccino facendo sua questa scherma che non è stata padroneggiata da nessuno nella sua famiglia per centinaia di anni.


C’è una teoria secondo la quale questa scherma abbia avuto origine nel Continente Orientale.






[Destinato a Morire]


La tecnica esclusiva di Piaro. La spada colpirà un punto dell’obiettivo. L’obiettivo colpito dalla spada sarà destinato a morire.


Piaro merita di essere una leggenda soltanto per questa tecnica.


Consumo Mana dell’Abilità: 40% del mana massimo.


Tempo di Ricarica dell’Abilità: 1 ora.


* Quest’abilità non può essere utilizzata in missione e durante i raid.






‘Va oltre le mie aspettative.’


L’abilità passiva di Piaro era paragonabile all’Arte di Spada di Pagma (Livello 2), che aumentava gli attacchi fisici del 30%, la probabilità di colpo critico del 20% e il danno critico del 10%. In più, le sua abilità attive erano fantastiche.


‘In particolare, l’abilità ‘Destinato a Morire’ è terrificante. Un’abilità che ucciderà al 100% una persona?’


Era una tecnica che lo rendeva idoneo per diventare una leggenda. Era certo definirla un’abilità di tipo leggendario, ma Grid ammirava qualcos’altro di Piaro.


‘Non c’è limite all’aumento delle sue statistiche.’


Fino ad ora, tutti i PNG che Grid aveva osservato avevano un limite per le loro statistiche. E la stessa cosa valeva per PNG di alta classifica come Jude e Minor. Il nome di Piaro poteva essere scritto in oro, ma non c’erano limiti per le sue statistiche, quindi poteva avere una crescita illimitata come quella di un utente.


‘Sì, questo è davvero un PNG coi controfiocchi.’


Grid era entusiasta. “Tu, non vorresti diventare il mio cavaliere?”


“Cosa?” Piaro si rabbuiò. “Ci sono diverse cose da mettere in chiaro. Prima di tutto, chi sei tu?”


Grid si presentò sicuro di sé.


“Io sono Grid, Discendente di Pagma e duca del Regno Eternal.”


L’Impero Saharan era la nazione all’apice del continente, perciò non prendeva in considerazione il Regno di Eternal. Infatti, il Regno di Eternal offriva un tributo all’impero, proprio come gli altri regni. Piaro era un nobile dell’Impero Saharan, perciò il duca di un piccolo regno non sembrava per nulla un personaggio incredibile.


Quindi, “Discendente di Pagma?”


Piaro non poté rimanere fermo. Il Fabbro Pagma, lui aveva ottenuto la reputazione come miglior spadaccino dal Maestro di Spada Muller. Era naturale che il saharaniano fosse interessato al discendente di una leggenda.


“È la verità?”


Piaro si mise rapidamente in posizione di combattimento. Erano i suoi istinti da spadaccino.


Grid sorrise goffamente. “Perché ti comporti così all’improvviso? Vuoi combattere? Io non voglio farlo.”


Piaro puntò la sua spada contro Grid. “Sei tu ad aver sproloquiato per primo. Chiedermi dal nulla di diventare il tuo cavaliere? Dovrei prima controllare per vedere se ne sei degno.”


Piaro poteva intuire con precisione il livello del Discendente di Pagma. Allora avrebbe potuto misurare il divario fra lui e il Maestro di Spada Muller. Piaro prese la sua decisione e corse verso Grid. Grid pensò che fosse assurdo mentre la distanza fra loro veniva accorciata in un istante.


‘Mi sta seriamente puntando una spada contro? È pazzo a voler combattere?’


Grid avrebbe voluto evitare il combattimento. Il sé del passato sarebbe scappato, ma adesso era forte. Estrasse la sua Failure a +9.


<em>Jeeeong!</em>


Piaro ammirò lo spadone dalla forma di squalo azzurro.


“È una spada fantastica.”


Grid intercettò la spada del suo avversario e lo schernì.


“La tua è insignificante. Beh, se venisse riparata, migliorerebbe.”


“Le armi non sono importanti.”


<em>Kkirik!</em>


Piaro roteò fra le sue mani la spada che aveva colliso con Failure. Grid sentì poi un’enorme pressione e lasciò quasi Failure. Dovette stringere la presa in modo da non perderla.


‘Io ho più forza, ma perché vengo respinto in una lotta di potere? È una tecnica?’


In questo momento, tutta la forza di Grid era concentrata nella parte superiore del suo corpo. Piaro diede un calcio alla caviglia di Grid.


“Eh?”


Grid incespicò. Il piede di PIaro si diresse verso il suo volto nel momento in cui stava cadendo di lato.


“Kuk!”


Grid sollevò il ginocchio per parare il calcio. Questa volta, la sua forza era concentrata nella parte inferiore del corpo.


<em>Chukak.</em>


Piaro roteò nuovamente la sua spada e colpì Failure. Del sangue sgorgò dal petto di Grid, e il suo avversario pensò. “Una tecnica carente. La tua affermazione di essere il Discendente di Pagma è falsa. O in primo luogo era l’abilità di quest’ultimo ad essere così scarsa?”


“Tecnica carente? Non importa se manchi di rispetto a Pagma, ma non umiliare me!”


“...”


Grid si fece serio. Il suo orgoglio era stato intaccato, perciò attivò l’Arte di Spada di Pagma, Collegamento. Vennero generate 21 lame blu-biancastre, e coprirono Piaro a velocità spaventosa.


Tuttavia...


<em>Chaeeeeeng!</em>


Piaro si difese dai 21 colpi agitando la sua spada con movimenti minimi. Le sue statistiche potevano essere state ridotte del 20%, ma questo era possibile perché la sua agilità era il doppio di quella di Grid. Nel frattempo, Grid aveva investito i suoi punti in forza e stamina, ma adesso aveva ottenuto l’illuminazione.


‘La velocità è davvero importante nella scherma. Dovrò investire nell’agilità in futuro.’


“Questa è la tua tecnica migliore?”


Piaro era deluso e guardò Grid con scherno.


“Per niente!”


Grid utilizzò una combo di abilità che aveva sviluppato nel corso delle sue tante esperienze in combattimento. Teoricamente, era una combo che garantiva la vittoria.


“Arte della Spada di Pagma, Restrizione!”


Per prima cosa, Grid bloccò le azioni di Piaro. Piuttosto che usare Assassinio, che avrebbe potuto uccidere Piaro, colpì tre volte. Non appena Restrizione fu quasi al termine, usò Ondata per rallentare i movimenti di Piaro e attivò di nuovo Collegamento.


L’alta agilità e l’abilità passiva di Piaro gli permettevano di difendersi dalla maggior parte degli attacchi, ma alla fine subì due colpi e tossì sangue.


Poi fece cadere la spada.


“Allora? È la fine?” Grid era immerso nel duello, perciò non poté fare a meno di porre quella domanda con un cipiglio.


“Non sembra che tu ti stia trattenendo? Ammetto la sconfitta.”


Infatti, anche Piaro non aveva usato tutta la sua forza. Non aveva utilizzato ‘Destinato a Morire’. Ma anche se l’avesse usata, Grid aveva la sua invincibile abilità passiva. Il fabbro non dubitò della sua vittoria, perciò il suo volto si illuminò.


“Va bene. Adesso che ho vinto, diventerai il mio cavaliere?”


Piaro scosse la testa. “Ho soltanto detto che avrei visto se tu fossi idoneo. Non ho mai promesso di diventare il tuo cavaliere. Mi dispiace, ma ho promesso che non avrei più giurato fedeltà a nessuno. Non posso accettare la tua richiesta.”


“Sei traumatizzato a causa della tua esperienza di essere stato abbandonato dal tuo padrone?”


“Cosa...?”


Grid parlò con sincerità al perplesso Piaro. “Sono ben a conoscenza della tua situazione. Non sei stato incastrato da un tuo compagno e diventato un fuggitivo? Il fatto che l’imperatore non ti abbia aiutato significa che anche lui dubitava della tua lealtà... Adesso sei determinato a isolarti completamente dal mondo dopo essere stato tradito dai tuoi compagni?”


Piaro mostrò per la prima volta un intento omicida.


“L’impero dovrebbe essere l’unico a conoscere quella storia. Non è qualcosa che si può scoprire attraverso delle dicerie. Te lo ha detto Asmophel?”


“No? Ho sentito questa storia direttamente da te.”


Cos’era quest’assurdità? Piaro sembrava ancora confuso, quindi Grid indicò il suo volto.


“Guarda più da vicino. Non ti sono in qualche modo familiare?”


“Adesso che ci penso...?” Piaro ricordò finalmente. “Sei la persona di quella volta?”


Un anno e mezzo fa, una persona entrò nel Kesan Canyon, un luogo dove si potevano trovare potenti mostri, da soli. A quel tempo era debole ma sembrava sarebbe potuto crescere velocemente. Piaro gli chiese, quindi, di agire per conto suo.


“Fantastico. Le tue abilità, aura e aspetto sono cambiati. Non avrei mai pensato fossi la persona brutta di quella volta.”


“Non importa quanto brutto fossi, dirlo...”


Grid era scioccato e frustrato dalle parole schiette di Piaro.


Dopo un breve silenzio.


Grid riuscì a malapena a tornare in sé e propose.


“Otterrò vendetta per te. In cambio, vieni con me. Non è troppo ingiusto che tu viva lontano dal mondo solamente per colpa di un traditore?”


Piaro gli domandò. “Non so perché hai bisogno di me. Al Regno di Eternal non è garantita la pace in quanto regno neutrale? Perché necessiti del mio aiuto?”


“Voglio che mi scorti quando andrò in cerca di minerali...”


“Che sciocchezze...”


Infatti, le intenzioni di Grid non importavano.


‘Se potrò avere la mia vendetta...’


Piaro aveva perso tutto a causa di Asmophel. I suoi compagni a lui fedeli erano stati uccisi. La vendetta era il suo ultimo desiderio.


‘Se potrò avere la mia vendetta, sono disposto anche a vendere la mia anima al diavolo.’


Il problema però stava una volta ottenuta la sua vendetta. Era disposto a votare il resto della sua vita a qualcun altro?


Mentre Piaro esitava, Grid colpì nel segno.


“Volevi un duello non appena sentito che ero il Discendente di Pagma, quindi non sei ancora alla ricerca della forza? Non vuoi diventare un maestro di spada? Fra i miei compagni, ci sono molte persone forti. Non vorresti vivere ed allenarti con loro?”


“...Ma dubito che potrò esserti fedele.”


“Non devi obbligarti ad essere fedele. Non devi giurare di essere un cavaliere se non vuoi. Rimani come mio ospite. Potrai decidere da solo se vorrai seguirmi.”


Grid non voleva perdere Piaro, perciò alla fine fece un passo indietro. Pertanto, Piaro non ebbe scelta se non accettare la proposta di Grid.


Quel giorno, Grid lasciò la città dove aveva vissuto per un anno e otto mesi dopo essere diventato Erede di Pagma. Fu il momento in cui la leggenda passò ad un nuovo stadio.


Traduzione di MoonRoro29


Editing di Cecilia Orlando


                                




                


                                

