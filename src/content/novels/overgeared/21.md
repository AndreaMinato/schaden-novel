---
title: Volume 1 - Capitolo 21
pubDate: 2025-02-27T07:44:20.595Z
tags:
    - overgeared
---


Dopo colazione, i miei genitori immediatamente si diressero verso il negozio di verdure che conducevano. Di solito i due uscivano alle 5 del mattino, perciò oggi erano piuttosto in ritardo.


'Sono in ritardo perché hanno fatto colazione con il loro figlio.'


Improvvisamente sentii di nuovo quello tsunami di emozioni mentre le lacrime mi riempivano gli occhi. Fu la prima volta che il mio stomaco si sentì così pieno.


Mi sedetti sul divano e mi appisolai, prima di risvegliarmi a causa di Sehee. Sehee si era cambiata con l'uniforme scolastica e sembrava una studentessa graziosa. Era mia sorella, ma dovevo ammettere che era bellissima.


"Cosa? Perché mi guardi in quel modo?"


"Sono felice di vederti. Sei cresciuta bene."


"C-Cosa stai dicendo all'improvviso!?" Sehee arrossì prima di colpire il mio avambraccio.


'Cosa? Ho fatto qualcosa di sbagliato? Ma cos'è questa bella sensazione?'


Provai un certo sollievo nella zona che Sehee aveva colpito. Fu come un massaggio!


"Ahh, bello! Colpiscimi ancora! Di più! Continua a colpire."


"Kyaaah! Pervertito!"


<em>Slap</em>!


...Perché all'improvviso mi aveva schiaffeggiato? Poggiai una mano sulla guancia che mi formicolava quando Sehee urlò, "Ho riempito la vasca con l'acqua calda. Così il tuo corpo si sentirà meglio. Questo Oppa pervertito!"


"Ah, eh, sì..."


Era il tipo di persona che si arrabbiava con me ma che si prendeva cura di me.


'Ma perché sono un pervertito?'


Sehee si diresse verso scuola mentre io mi immergevo nell'acqua calda.


"La stanchezza se ne sta andando."


Poi alcuni istanti dopo...


Uscii dal bagno e pagai gli interessi del prestito attraverso un trasferimento diretto. Era difficile sopportare la vista dei soldi ottenuti col sangue e il sudore scomparire davanti ai miei occhi.


"Ugh... Questo mondo è un inferno..."


Avevo bisogno di stabilità. Perciò, entrai alla svelta nella capsula e mi connessi a Satisfy.


'A quanto sono state vendute le frecce?'


"Login."


<em>Jiing</em>.


La porta della capsula si chiuse e il mio campo visivo lentamente si oscurò. Poi la voce familiare del sistema e la musica penetrarono i miei occhi e la visuale si illuminò di nuovo.


"L'aria è buona."


Comparvi in un luogo che mi ricordava un'affascinante villaggio dell'Europa medievale e all'improvviso pronunciai un comando, "Finestra personaggio."


Nome: Grid


Livello: 3 (75/500)


Classe: Discendente di Pagma


* La probabilità di aggiungere opzioni addizionali durante la creazione di oggetti aumenterà.


* La probabilità di potenziare gli oggetti aumenterà.


* Tutti gli oggetti d'equipaggiamento possono essere indossati senza condizioni.


Tuttavia, c'è una penalità in base alla classificazione dell'oggetto.


Titolo: Colui che Divenne Leggenda


* Status alterati non funzionano bene con te.


* Non morirai quando la salute sarà al minimo.


* Facilmente riconosciuto.


Salute: 336/336          Mana: 87/87


Forza: 24+5     Stamina: 22    Agilità: 16      Intelligenza: 29


Destrezza: 55  Tenacia: 21


Autocontrollo: 14      Indomabilità: 16          Fierezza: 14    Visione: 14


Punti statistica: 60


Peso: 3.095/1.000


* Il limite di peso eccede del 200%, perciò la velocità di movimento è ridotta del 100%.


Il corpo è pesante e non può esercitare adeguatamente alcun potere.


La probabilità di ricevere lo stato "indebolito" è diventata davvero alta.


"Livello 3... Uhuh, è davvero il caso?"


Le mie statistiche erano aumentate creando un oggetto epico. Considerando i 60 punti statistica che non avevo ancora utilizzato, ero all'incirca intorno al livello 26. Se utilizzassi lo Spadone di Mamon e l’Armatura di Piastre di Armor, potrei dimostrare potenza di combattimento di un livello 50.


"È questa la sensazione di superiorità che solo una persona speciale può provare? Uhuhuhu..."


In una piazza piena di gente, dimenticai la crudeltà della realtà mentre parlavo in modo eccitato con me stesso. Poi con una mano su un fianco, risi come il protagonista di un film. Le donne che mi passarono vicino mi mandarono delle occhiatacce e sparlarono tra di loro.


"Che prende a quel tizio? Colpisce con quella strana posa e ride mentre parla da solo."


"È un egocentrico? Forse ha la malattia del principe?"


"È brutto. Probabilmente non ha la ragazza."


Di solito, mi sarei rattristato, ma in quel momento, ero così eccitato che non mi importavano gli sguardi degli altri. Ignorai cosa stessero dicendo e controllai il livello d'esperienza delle mie varie abilità.


[Abilità Maestria del Fabbro Leggendario] Lv 1 (3,7%)


[Respiro del Fabbro Leggendario] Lv 1 (2.0%)


Pensavo sarebbe servito più tempo per far aumentare il livello di esperienza di queste abilità.


'È grazie alla creazione dell'arma epica?'


Mi diressi verso la casa d'aste a cuor leggero. Come al solito, la casa d'aste era piena di persone.


"Chissà qual è l'offerta vincente..."


Il prezzo per una Freccia di Jaffa era di sei monete d'argento. Tuttavia, le Frecce di Jaffa che avevo creato io erano classificate epiche! Mi aspettavo che il prezzo sarebbe stato 3-4 volte più alto.


Nel caso di generici oggetti di equipaggiamento, era ragionevole calcolare che gli oggetti rari sarebbero costati tre volte di più delle versioni normali, mentre gli oggetti epici sarebbero costati sette volte di più.


Tuttavia, presto mi preoccupai. Anche un giocatore ricco avrebbe voluto spendere così tanti soldi per comprare delle frecce? Innanzitutto, i consumabili costavano meno rispetto agli oggetti di equipaggiamento.


'Sì, non mi aspetto molto.'


Aprii la finestra dell'asta mentre pensavo che sarei stato soddisfatto se le avessero vendute al doppio del prezzo. Poi...


"K-Keok...!"


Dopo aver confermato il prezzo d'offerta delle Frecce di Jaffa, non riuscii a chiudere la bocca. Intanto, potevo sentire le voci delle donne che mi stavano guardando.


"Non era la persona che stava ridendo da sola in piazza? Oh. Mio. Dio. Cosa sta facendo ora? La sua bocca è completamente aperta."


"Kyaaak~! La sua saliva sta colando! Disgustoso!"


"Brutto... Non ha sicuramente una ragazza."


"Argh... Uhh..."


Provai a chiudere la bocca, ma non fu facile.


[Speciale Freccia di Jaffa] (99 pezzi)


[Prezzo d'offerta: 72 monete d'argento per pezzo.]


Sono state vendute 12 volte il prezzo delle normali Frecce di Jaffa!


"Eh... Uh... Aaah..."


Toccai l'inventario con mani tremanti, poi tirai fuori la calcolatrice che era un oggetto di default fornito a tutti i giocatori. 99x72=?


"... 7.128..."


100 monete d'argento fanno 1 moneta d'oro. 7.128 monete d'argento significano 71 monete d’oro e 28 monete d'argento. Per riferimento, 100 monete d'oro valevano all'incirca 120,000 won in contanti.


'Non ho creato 100 frecce in circa una giornata?'


Si trattava approssimativamente di una giornata nel tempo del gioco. Se lo calcolavo in tempo reale, avevo guadagnato circa 84,000 won in meno di sei ore.


"Ah... Ahahah..."


Ero elettrizzato. Una risata incontrollata uscì dalla mia bocca, "Puahahahahah!"


"Q-Quel tipo è del tutto impazzito!"


"Brutto! Sicuramente non ha la ragazza! Sua madre deve essere l'unica donna che contatta al telefono."


<em>'Coff</em>, le loro parole devono essere così affilate?'


No, non mi sarei fatto smuovere da queste donne.


'Parlate nel vostro cuore.'


In quel momento, riuscivo ancora a sorridere, anche mentre ascoltavo quelle vergognose parole.


'Posso vedere una via definitiva.'


Debito?


"Lo ripagherò nel gioco!"


Non serviva andare a cercare un lavoro. C'era più profitto nel fare soldi da degli oggetti che creavo nel gioco. Infatti, la classe di Discendente di Pagma era sicuramente la gallina dalle uova d'oro.


Formai un pugno e rabbrividii, mentre il banditore al bancone mi porgeva le monete d'oro e d'argento. Tuttavia, perché mancava una somma di monete?


"Perché mi stai dando solo 60 monete d'oro e 59 d'argento?"


Il manager della casa d'aste sorrise alla mia domanda.


"L'ammontare è limitato a 10 monete d'oro e 69 d'argento per il costo di commissione. C'è un 15% di commissione sugli oggetti epici. Grazie per aver usato il nostro servizio."


La tassa della commissione era l'8% per gli oggetti normali e 10% per quelli rari. In confronto, le spese di commissione per gli oggetti epici erano troppo care.


'Quant'è la tassa di commissione per gli oggetti unici e leggendari?'


All'improvviso, la casa d'aste e Mother's Heart is Happy sembrarono sovrapporsi. Lo sfruttamento era lo stesso sia nella realtà che in Satisfy.


"Merda... Diventerò una persona di successo che sfrutta i deboli..."


Avrei prodotto oggetti leggendari impossibili per chiunque tranne che per il Discendente di Pagma! I due miliardi di giocatori di Satisfy ne sarebbero stati sopraffatti!


"Ma quella è una storia di un futuro lontano. Ugh!"


La lacrime scesero quando pensai al 15% di commissione. Questo successe perché il giorno prima, non fui in grado di aprire una bancarella perché dovevo andare al lavoro, perciò avevo deciso di usare la casa d'aste.


Una volta ottenuti i soldi, pensai se fosse il caso di prendere la carrozza per il Villaggio Winston oppure no.


'Posso restare qui e fare un sacco di soldi con le Frecce di Jaffa, perciò devo proprio spostarmi in altri villaggi?'


Cercavo di cambiare villaggio perché volevo trovare un terreno di caccia adatto. Tuttavia, non avevo bisogno di attaccarmi alla caccia per aumentare di livello, quando potevo guadagnare realizzando oggetti.


'Sarebbe bello restare qui e creare oggetti tutto il tempo...'


Però, c'era una cosa che dovevo considerare. Il fatto che Smith fosse gay!


'Se restassi qui da solo con lui... Solo ad immaginarlo è terribile.'


Non avevo fretta di cacciare subito, ma mi sarei sentito molto più a mio agio a vivere in un villaggio adatto al mio livello. Alla fine, decisi di spostarmi a Winston come pianificato e mi diressi verso le carrozze. Proprio come l'ultima volta, iniziai a negoziare il prezzo armandomi della storia più triste.


"Mia sorella malata mi sta aspettando al Villaggio Winston..."


"Oh no! Allora partirò un'ora prima. Sali sulla mia carrozza!"


"Ma adesso, ho solo sette monete d'oro..."


"Oh, pensavo fossi un cliente con una prenotazione. Mi dispiace."


Il mio primo tentativo di contrattazione fallì!


"Mia nonna è morta il giorno prima che sono nato e l'anniversario della sua morte è oggi. Ho bisogno di andare a Winston ora, ma ho solo 7 monete d'oro e 50 d'argento..."


"Uhm, vorrei aiutarti per la tua alta reputazione e la tua situazione, ma è una perdita troppo grande andare al Villaggio Winston per 7 monete d'oro e 50 d'argento. Mi dispiace."


Il mio secondo tentativo di contrattazione fallì. Era come con gli umani che si pestavano costantemente i piedi.


"Dovresti darmi una torta di cioccolato, ah, questa gente. Dovresti capire che siamo tutti uguali!"


Alla fine, fallii a negoziare il prezzo che volevo, ma riuscii a salire sulla carrozza meno cara.


"Partiamo per Winston. Dovrebbe essere un viaggio veloce e sicuro, considerando i soldi che ho pagato. E sii amichevole! Dovresti mostrare piena ospitalità."


"...Sarei davvero grato se non parlassi."


Viaggiare emoziona sempre le persone. Il tragitto accidentato in carrozza ed il carattere poco amichevole del cocchiere furono terribili, ma il mio umore era buono.
                                


                                



