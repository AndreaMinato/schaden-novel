---
title: Capitolo 210
pubDate: 2025-03-12T09:08:35.671Z
tags:
    - overgeared
---
La maggior parte delle formule magiche utilizzate dai maghi al giorno d’oggi erano state stabilite da Braham. Grazie a lui, la scienza della magia era stato in grado di evolversi e l’autorità dei maghi aumentò. Per i maghi, Braham era un insegnante e una figura degna di rispetto.


Ma qual era la verità? Le conquiste di Braham di cui le persone erano a conoscenza appartenevano, in realtà, a Mumud. La persona che aveva semplificato complicate formule magiche, che le aveva rese più semplici per l’insegnamento, e che le aveva diffuse nel mondo era stata Mumud, non Braham.


Allora perché Mumud non era conosciuto, mentre Braham era lodato dal mondo? Quest’ultimo era l’unico a saperlo.


Nei Labirinti dei Golem.






[Hai ignorati i miei avvertimenti. Erede di Pagma, sei la prima persona capace di farmi arrabbiare così tanto dopo Mumud.]






Braham era furioso con Grid, che non aveva risposto al suo messaggio. Le sue 28 anime si contorcevano come fiamme al vento.






[Te ne farò pentire.]






In passato, Mumud era il miglior discepolo di Braham. Il suo talento cresceva di giorno in giorno, e alla fine lo avrebbe sorpassato. Il grande mago non poteva sopportarlo. Non poteva lasciare che la sua posizione venisse presa dal suo discepolo, perciò monitorava ogni mossa di Mumud.


Per questo motivo la magia ‘Occhio della Sorveglianza’ era stata collegata alla Sfera di Mumud.






[Scoprirò le tue debolezze.]






Grid aveva riprodotto la Sfera di Mumud per Euphemina, permettendogli di essere osservato. Sarebbe arrivato alla fine il giorno in cui il fabbro si sarebbe mosso secondo il volere di Braham.


***


Nel profondo della foresta.


“Sei finalmente qui.”


Un uomo dai capelli arruffati stava aspettando che Grid si connettesse. Era il Grande Spadaccino Piaro. Era seduto davanti ad un fuoco e il giovane lo salutò.


“Buongiorno. Hai mangiato?”


Il comportamento di Grid nei confronti di Piaro era molto amichevole. Era di molto più affabile rispetto a quando aveva a che fare con persone belle come Yura e Jishuka, ma il sahariano era – al contrario – distaccato.


“Ho mangiato. Andiamo.”


“Si.”


Il sorriso di Grid non svanì. Era felice al pensiero di avere come suo collega lo spadaccino più forte.


‘Se Piaro diventasse un maestro di spada...’


Avrebbe posseduto un potere insuperato. Non avrebbe dovuto avere più paura di demoni come Hell Gao. Forse avrebbe potuto provare ad assaltare un drago. 


‘Per adesso è abbastanza.’


Forza, stamina, agilità. Se queste tre statistiche relative al combattimento venissero combinate, Piaro avrebbe statistiche più alte di quelle di Grid. Aveva anche le abilità più forti. Era molto rassicurante per il fabbro, ma c’era un lato negativo.


‘Il suo aspetto è deplorevole.’


Probabilmente era a causa della tristezza nel suo cuore. Piaro sembrava così vecchio che era difficile credere avesse 29 anni. Era più credibile che ne avesse 50. 


‘È questione di stile.’


Il suo abbigliamento logoro e i capelli ispidi lo facevano sembrare un senzatetto. Aveva la barba incolta e puzzava. 


‘L’aspetto è importante.’


Tempo fa, Grid aveva un aspetto terribile, perciò conosceva l’importanza dell’estetica meglio di chiunque altro. Non veniva disprezzato dagli altri semplicemente perché era brutto o per i suoi vestiti? Grid decise che non andava bene lasciare Piaro così e tirò fuori dei vestiti dal suo inventario. Erano abiti nobili che aveva ricevuto da Irene. Il fabbro era esitante, in quanto erano oggetti dal valore di 50 pezzi di oro, ma chiuse gli occhi e li porse a Piaro.


“Indossa questi. E perché non tagli o leghi i tuoi capelli?”


Piaro si rifiutò. “Non mi importa del mio aspetto.”


“Mi imbarazza andare in giro con te.”


Era qualcosa che sua sorella gli diceva spesso. Grid provò un senso di comprensione.


‘E’ così che si sentiva Sehee.’


Il fabbro sorrise amaramente mentre Piaro gli rispose senza giri di parole.


“Devi sopportare se vuoi che venga con te.”


“Ah...”


I nervi del saharaniano erano saldi. La rabbia era l’unica cosa visibile nei suoi occhi, poiché ossessionato dalla vendetta. Come affermato nella finestra dello stato, Piaro al momento soffriva di una malattia al cuore e aveva perso la sua natura originale.


Grid sentiva il bisogno di prendersi cura di lui. Piuttosto che obbligarlo o persuaderlo, gli avrebbe lasciato fare come voleva. Era la scelta migliore e la più funzionale per il fabbro, che aveva poche esperienze nel costruire relazioni con le persone.


<i>Grrr.</i>


Un paio di orchi gemelli comparve davanti ai due che avevano camminato per mezza giornata. Erano potenti mostri di livello 260, ma non erano altro che dei cuccioli gli occhi del leggendario Grid e del Grande Spadaccino Piaro.


<i>Seokeok!</i>


Fu questione di secondi per Piaro.


<i>Peeeeok!</i>


Grid impiegò circa un minuto per distruggere uno dei gemelli.


Piaro gli fece una domanda.


“L’ho notato quando abbiamo combattuto l’altro giorno, ma le tue basi sono terribili. Puoi rendere efficaci le magnifiche tecniche di Pagma, ma non hai padroneggiato la spada.”


Grid ha usato uno spadone come arma da quando aveva cominciato a giocare a Satisfy. Potrebbe non essere il migliore, ma era sicuro di conoscere le basi. Tuttavia, considerando la sua esperienza e il suo livello, era vero che gli mancavano le abilità.


Il fabbro se ne era reso conto grazie a Piaro e si inventò una scusa. “Non mi importa della scherma. Ad ogni modo, sono equipaggiato con armi ed armatura eccellenti. Se mi affiderò al mio equipaggiamento, potrò sopraffare il mio avversario.”


“È sbagliato per i guerrieri. Inoltre, è un male affidarsi all’equipaggiamento se quest’ultimo non è adeguato.” Piaro indicò gli Stivali di Braham. “Se vuoi davvero affidarti all’equipaggiamento, dovresti cambiarti prima le calzature.”


“Perché?”


La difesa degli Stivali di Braham era notevole considerando che avevano il livello limite a 240. Inoltre, erano leggeri e comodi da indossare, aumentando la velocità di movimento. Non erano nulla di paragonabile a Failure o al set di Luce Sacra, ma era un oggetto valido in quanto ad esso era connessa la magia ‘Volo’. 


Grid gli lanciò un’occhiata che diceva ‘tu non sai nulla’, quindi Piaro si spiegò.


“Lo spadone enfatizza il potere piuttosto che l’agilità. In modo da applicare più peso possibile dietro i tuoi colpi, dovresti indossare calzature più robuste per poter sopportare il peso.”


‘Cos’è questo?’


Grid non era intelligente. Se avesse ascoltato una spiegazione senza essersi preparato in anticipo, avrebbe compreso con lentezza. Piaro gliene diede una più diretta.


“Se indossi stivali pesanti, è più facile concentrare il tuo peso e puoi ottenere più potenza dietro i colpi. Per questo motivo consiglio stivali pesanti.”


‘Quindi… Indossare stivali pesanti aumenterà la potenza d’attacco dello spadone?’ Grid era contentissimo dopo aver interpretato la spiegazione con successo. ‘Ho trovato un sistema segreto!’


Grid era eccitato per aver trovato un sistema segreto che non molte persone conoscevano. I PGN con un nome potevano dare ogni sorta di consigli specifici. La sua simpatia nei confronti di Piaro aumentò.


‘Riuscirò a superare gli altri.’


Grid non lo sapeva.


Se un’utilizzatore di armi pesanti si equipaggiava con stivali pesanti, il sistema avrebbe dato una potenza di attacco addizionale. Questa era un’informazione comune per molti utenti, e dimostrava che Grid era ancora ignorante quando si trattava della conoscenza generale del gioco.


***


“Questa è Patrian?”


“Si.”


Dopo un viaggio di tre giorni, Grid e Piaro arrivarono a Patrian, la città fortificata. Era un punto strategico al confine col Regno Gauss, e stabiliva anche il limite di separazione delle parti occidentali e settentrionali del Regno Eternal.


In più, era la città iniziale di Grid.


‘Ho vissuto qui per quasi un anno...’


Grid non aveva solamente cacciato innumerevoli orchi e goblin nei dintorni di Patrian, aveva anche portato a termine ogni tipo di missione. Grazie a questo, era riuscito a portare al massimo la sua affinità con tutti gli abitanti della città, e aveva ricevuto la missione del Conte Ashur, durante la quale era finito per diventare Erede di Pagma.


“Quel bastardo di Ashur...”


Grid serrò i denti ancora una volta al pensiero del Conte Ashur. Era stato obbligato a diventare Erede di Pagma a causa sua, e tremò al ricordo dei giorni passati al livello più basso.


‘...Ho giurato che mi sarei vendicato una volta diventato più forte.’


Grid aveva provato un moto di furia nei confronti del Conte Ashur per un po’ di tempo, ma faceva tutto parte del passato. A causa del legame col Conte, aveva finito per beneficiarne.


“Rimarremo qui oggi e partiremo domani.”


A questa velocità, sarebbero potuti arrivare a Reidan tra quattro giorni. Il calmo Grid entrò a Patrian con Piaro, e in quel momento la magia del Conte Ashur localizzò la presenza del fabbro. Si accertò della sua identità attraverso le sfere magiche che aveva installato in tutta la città e si alzò in piedi.


“Non ha paura di questa città...!”


Il Conte Ashur aveva sognato di vendicarsi di Grid, dopo aver perso il Raro Libro di Pagma davanti ai suoi occhi. Richiamò immediatamente i suoi cavalieri. 


“Andremo a caccia.”


Era una grande opportunità per ripagare il risentimento. Il Conte Ashur traboccava di gioia, nonostante fosse a conoscenza dell’importanza di Grid. Sapeva che era diventato duca, ma non gli importava.


***


“Questa pietanza ha un sapore terribile.”


Patrian era una città fortificata, non una turistica. Per questo motivo, non aveva un sistema progettato per preoccuparsi degli estranei. Gli alloggi che avevano trovato non avevano delle strutture appropriate. Piaro guardò Grid, che si stava lamentando del cibo mediocre della locanda, e chiese.


“Perché stai nascondendo la tua identità?”


Grid aveva detto di essere un duca del regno. Se fosse vero, dovrebbe essere trattato con grande ospitalità dal proprietario della città. Eppure, Grid aveva celato la sua identità con un cappello da prima di entrare nella città. Sembrava fosse una persona ricercata, piuttosto che un duca.


Grid spiegò ad un sospettoso Piaro. “Rimarremo soltanto per la notte, e non voglio essere disturbato.”


“Hmmm...”


Beh, le decisioni di Grid non importavano. A Piaro interessava solo la sua vendetta. Il saharaniano inclinò il suo bicchiere a quel pensiero. Era dell’alcol scadente, ma era la prima volta dopo due anni che poteva bere. D’altra parte, gli utenti stavano osservando Grid e Piaro con strane espressioni.


“Che strano combinazione.”


“Perché quei due sono insieme?”


Grid era vestito con gli abiti da novellino per mascherare la sua identità, mentre Piaro sembrava un mendicante. Le persone identificavano Grid come un novizio, e Piaro come un PNG accattone. Erano confusi del perché un PNG fosse in compagnia di un novellino.


“Non importa quanto qui sia mediocre il cibo, sarebbe piuttosto gravoso per un novizio permetterselo...Come può anche comprare da bere?”


“L’odore è davvero troppo.”


“Veramente fastidioso. Che cos’è?”


Le utenti donne trovavano fastidiosi gli odori provenienti da Piaro. Gli utenti maschi, alla vista delle loro reazioni, si fecero avanti.


“Hey, Barbone. Non so perché una persona povera sta cercando di ubriacarsi, ma puoi smetterla di infastidire gli altri clienti col tuo odore rancido?”


“Le signorine hanno perso il loro appetito a causa tua. Sparisci.”


Innanzitutto, agli utenti non importava dei PNG. Era naturale che il trattamento fosse peggiore quando un PNG era un barbone. Piaro li ignorò, e Grid non si preoccupava. Non valeva la pena avere a che fare con i due uomini, perciò si godevano semplicemente il cibo e le bevande.


“Le code al vapore degli uomini-lucertola sono buone da mangiare. Sono simili alle zampe di maiale.”


“Cosa sono le zampe di maiale? Ho assaggiato ogni tipo di prelibatezza nell’impero, ma non ho mai sentito un piatto del genere.”


“Sono deliziose zampe di maiale.”


“Hah~ il barbone ci sta ignorando.”


Coke, di livello 109, si infuriò venendo ignorato dal barbone e finì per commettere uno sbaglio. La sua mano si mosse come se stesse per fare qualcosa, ma Piaro non lo permise. Sputò l’osso della coda dell’uomo-lucertola che stava mangiando.


“Eek.”


[Hai subito un danno di 3,190 punti salute.]


Coke spalancò gli occhi mentre urlava. Era stato colpito alla fronte da un osso e aveva perso più di un terzo della sua salute.


Traduzione di MoonRoro29


Editing di Libusemumei

