---
title: Capitolo 215
pubDate: 2025-03-12T09:08:35.672Z
tags:
    - overgeared
---


Reidan era a tre o quattro giorni di cammino da Patrian. Tuttavia, il party di Grid non aveva fatto altro che incontrare mostri. E non li evitarono nemmeno, perciò il loro viaggiò si dilungò di parecchio tempo.


‘L’esperienza che si ottiene è davvero buona.’


Erano passati sei giorni dalla partenza da Patrian.


Nel frattempo, Grid aveva cacciato i mostri più forti dell’ovest e aveva raggiunto il livello 273. Inoltre, l’acquisizione di esperienza era al 60%. Si trattava di una velocità di livellaggio impressionante, che i giocatori non potevano nemmeno sognarsi di raggiungere, semplicemente per il fatto che aumentava di livello ogni due giorni.


Grid non lo sapeva, ma neanche Kraugel riusciva a crescere di livello così velocemente tanto quanto stava facendo al momento Grid; ed era al livello 270.


‘Raggiungerò il livello 275 quando arriverò a Reidan,’ pensò con trepidazione Grid. Anche per i giocatori top sarebbe stato difficile cacciare questi mostri delle zone più a ovest, per questo era orgoglioso dei suoi oggetti e delle sue abilità.


‘Questo gioco si basa veramente sugli oggetti. Controllo? È una cosa di cui solo i perdenti che non posseggono buoni oggetti si preoccupano. Puahahah!’


Innanzitutto, il controllo era un mezzo usato da chi era debole per cercare di vincere contro il più forte. Lui non ne aveva bisogno se possedeva un potere schiacciante. Grid aveva questa mentalità così limitata per via del successo del raid contro Malacus. Non aveva dubbi sul fatto che gli oggetti fossero la cosa migliore.


Ma la ferma convinzione di Grid stava per vacillare.








<p style="text-align: center">***</p>








“Anf, anf… Wow, qui fa davvero schifo. I vermi giganti di prima erano solo per allenarsi.”


Grid era esausto mentre attraversava lo sconfinato deserto, in direzione di Reidan. Grazie alla sua abilità passiva della resistenza, non aveva subìto colpi di sole. Tuttavia il caldo era abbastanza insopportabile da far precipitare la sua stamina più velocemente del solito. Inoltre, non riusciva ad adattarsi al terreno desertico.


Dall’altro lato, i mostri continuavano ad essere sempre più forti. Quattro basilischi, mostri che erano come boss al nord, apparvero davanti a Grid. Il ragazzo ebbe successo nel rilasciare ogni sorta di abilità contro i basilischi, ma venne attaccato a raffica dai mostri e si ritrovò in una situazione critica.


“Ah, sul serio! Datemi tregua!”


Era fuori di sé. Il suo controllo era immaturo perciò permise continuamente ai mosti di attaccarlo, così anche la miglior armatura non poté resistere e facendogli perdere punti salute. In questa situazione, non sarebbe stato strano se si fosse attivata la sua passiva dell’invincibilità.


‘Neanche i golem di Braham sarebbero riusciti ad esercitare a lungo tanto potere contro i mostri che si trovano qui.’


I mostri delle terre dell’ovest erano forti e numerosi. Era il motivo per cui il regno aveva deciso di far diffondere i vermi giganti piuttosto che soggiogarli.


‘È impossibile per il regno avere a che fare in maniera dignitosa con l’ovest. Per questo il re ha mandato me qui.’


Era un’intuizione corretta. Re Wiesbaden desiderava che Grid ripulisse le terre dell’ovest, che erano diventate aride a causa dei potenti mostri, dandogli Reidan. Questo dimostrava una fiducia assoluta verso Grid. Tuttavia, Grid pensava di essere stato usato dal re e non riusciva a fare a meno di maledirlo.


<em>Kiyaaaak!</em>


Mentre Grid malediceva il re, un enorme rospo del deserto allungò la sua lingua, il suo muco appiccicoso ciondolò fuori dalla sua bocca e andò a ricoprire il corpo di Grid. Questo muco era di tipo velenoso, che paralizzava il bersaglio in un istante. Tuttavia…






[Hai resistito.]






Grid resistette e contrattaccò. Failure +9 attraversò lo stomaco grasso del rospo. Tuttavia, i mostri dell’ovest non erano così deboli da morire per un solo colpo sferrato da Grid. Il rospo mosse la propria lingua come una frusta per contrattaccare.


‘Dannazione!’


La reazione di Grid fu troppo lenta, come se fosse stato seppellito profondamente nello stomaco del rospo. <em>Ku tang tang tang!</em>


Grid era più forte dell’acciaio e aveva piene capacità di recupero, ma venne colpito alla testa e cadde. Altri mostri sciamarono verso il suo corpo caduto.


“Kuak…! I tempi di ricarica di Trascendenza e Collegamento Trascendente non sono ancora terminati!” Poiché gli mancava il controllo, Grid tendeva a fare affidamento sulle abilità ma questo comportava una debolezza fatale. Se le abilità non fossero state disponibili all’istante a causa dei tempi di ricarica, Grid sarebbe risultato completamente debole. “Piaro! Aiutami… Eh?”


Alla fine, Grid provò ad affidarsi a Piaro. Ma rimase sorpreso. Questo perché Bland aveva iniziato a muoversi. Grid non ci aveva fatto caso durante i sei giorni trascorsi, ma Bland era diventato estremamente forte in quel breve periodo di tempo.


‘Che significa all’improvviso tutto questo?’


Quella era la persona che solo sei giorni prima aveva sofferto nel combattere i goblin cornuti di livello 280. Ma ora combatteva uno contro uno con i mostri dell’ovest che erano almeno 50 livelli superiori a lui, perciò era veramente migliorato.


‘Di sicuro, non è un bug…’


Qual era il segreto che si celava dietro a questa crescita repentina? Fu la domanda che si pose Grid mentre si spostava nelle retrovie dopo che Bland aveva attirato l’attenzione. Poi si equipaggiò la Spada del Grande Signore ed esaminò Bland.






Nome: Bland


Età: 25            Genere: Maschio


Occupazione: Spadaccino Magico


Titolo: Figlio del Grande Mago


Ha ereditato i talenti magici di suo padre, Conte Ashur. Riceve un bonus nella velocità di lancio della sua magia e nella velocità di rigenerazione del mana. Ogni volta che aumenta di livello, la sua intelligenza aumenta significativamente.


Titolo: Discepolo del Marchese Steim


Ha imparato l’arte della spada dal Marchese Steim, uno spadaccino del nord. Quando viene equipaggiata un’arma con una lama, il potere d’attacco aumenta del 20% e la velocità d’attacco del 10%.


Livello: 255


Forza: 1.331/1.990     Stamina: 420/1.030


Agilità: 519/1.401      Intelligenza: 2.540/4.550


Carisma: 212/800


Abilità: Abilità della Spada del Nord (B), Accelerazione nel Lancio dell’Incantesimo (S), Concentrazione del Potere Magico (S), Nove Incantesimi di grado C, Cinque Incantesimi di grado B, Due Incantesimi di grado A.


* Clicca sui dettagli per esaminare gli incantesimi che il bersaglio ha attualmente acquisito.






Bland. Nella sua infanzia e adolescenza, aveva studiato la magia sotto la guida di suo padre e l’arte della spada sotto il Marchese Steim. Seguì il tipico percorso da élite e fu un piccolo genio, considerato come futuro fulcro del Regno di Eternal.


‘Non c’è nulla di speciale?’


Grid aveva osservato brevemente i dettagli di Bland dopo averlo preso come ostaggio. La differenza tra allora e adesso era rappresentata solo dai cinque livelli e da un piccolo aumento nelle statistiche.


‘Allora perché è diventato così forte?’


Grid ne fu incuriosito.


“Esatto. Hai capito bene. Non dovresti andartene in giro tenendo la spada in mano. Invece di evitare gli attacchi del nemico, sarebbe meglio puntare sulla difesa o sul contrattacco. Anche se il tuo avversario è più forte di te, sarà più facile sconfiggerlo se continui a muovere la tua spada.”


Piaro stava parlando con Bland. Poi Grid capì.


‘È grazie agli insegnamenti di Piaro!’


Poteva anche essere un grande spadaccino, ma era possibile per una persona crescere così velocemente solo con dei consigli? Grid iniziò ad osservare Piaro e Bland. A differenza di prima, non proseguì avanti da solo e cacciò i mostri vicino a loro.


“Sei troppo legato all’essere uno spadaccino magico. Il lancio della magia e l’arte della spada non possono essere attivati allo stesso momento, perciò serve del tempo. Tuttavia, questo non significa che devi lasciar perdere la magia. Hai più talento nella magia che nella spada, perciò se stai affrontando un nemico più forte, dovresti concentrarti sulla tua magia. La tua arte della spada è ideale per avere un minimo di difesa.”


Piano dava consigli e Bland applicava gli insegnamenti in tempo reale, ogni volta che appariva un mostro. La crescita rapida di Bland ebbe un forte impatto su Grid. Imparare come combattere bene. In altre parole, il potere del controllo era qualcosa di più di quanto credesse.


‘…Se combinassi il controllo con gli oggetti, quanto forte potrei diventare?’


Grid finalmente se ne rese conto. Riuscì a capire che avrebbe raggiunto un limite in futuro se si fosse affidato solo sugli oggetti. Alla fine, chiese a Piaro, “Per favore, insegna anche a me.”


“Non avevi detto prima che non ne avevi alcun bisogno?”


“All’inizio, ma l’idea di una persona può cambiare. Ora voglio imparare da te.”


‘Sarà perché non riesce più a stare indietro a guardare Bland crescere da solo? Ha perso la sua fiducia in quanto Discendente di Pagma?’


Piaro riusciva a comprendere che Grid era una persona senza scrupoli. Era il tipo di persona che non piaceva a Piaro. Ma accettò subito la richiesta di Grid. Sperava di poter accrescere la propria forza aumentando quella di Grid.


La mente fredda di Piaro, ossessionata dalla vendetta, stava lentamente rinvenendo da quando aveva incontrato Grid e Bland. Si trattava di un piccolo ma significante cambiamento.


Successivamente.


“Non muovere la testa. Quante volte devo dirtelo?”


“Non è naturale scuotere la testa ogni volta che mi sposto? Come faccio a controllare il mio corpo?”


“Cerca di fare uno sforzo. Pensa mentre combatti. E non affidarti a Volo. I guerrieri devono abituarsi ai vari terreni, perciò combattere nel deserto sarà un’esperienza importante per te.”


“Come faccio a brandire la mia spada quando i piedi sono sepolti nella sabbia?”


“Poni il peso sulla punta della tua spada, non sui tuoi piedi.”


“Quindi come faccio?”


“…Quante volte devo spiegarti che devi muovere bene i tuoi muscoli?”


“No, come muovo i miei muscoli?”


“…”


Il motivo per cui Bland riusciva a crescere velocemente era dato dal fatto che fosse un genio. Il miglior insegnante ed il miglior discepolo si erano incontrati, da qui era esplosa la sinergia. Ma Grid era una persona stupida. Non sarebbe stato facile nemmeno per il miglior spadaccino fargli da insegnante.


Piano soffriva mentre insegnava a Grid, che mancava di comprensione ed era lento ad imparare. Iniziò a provare dolore.


‘Pensavo fosse una persona intelligente, ma non è così…’


Come era riuscita, una persona così stupida, ad ottenere il potere di Pagma e la sua eredità? Piaro era dubbioso. Onestamente, voleva rinunciare ad insegnare a Grid. Tuttavia non poteva rimangiarsi la parola, così continuò.


Grid si lamentava che era difficile e complicato, ma fece del suo meglio per seguire gli insegnamenti. Grid ripeté tutto questo nei tre giorni che anticipavano l’arrivo a Reidan e alla fine migliorò.


“Ora è un po’ più normale.”


Grid fu in grado di costruire le abilità di base di uno spadaccino. Fu il massimo delle sue capacità e dell’abilità di insegnamento di un grande spadaccino.


‘Non credo sia possibile per Grid migliorare più di così.’


Piaro si sentì sopraffatto da un senso di sconfitta. Poi il party di Grid arrivò a Reidan.




Traduzione di Blakriss


Editing di Cecilia Orlando
                                        



