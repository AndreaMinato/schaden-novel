---
title: Capitolo 216
pubDate: 2025-03-12T09:08:35.672Z
tags:
    - overgeared
---


Nove giorni prima.


I membri di Overgeared sfruttarono l’eccellente sistema di trasporto delle carovane ed arrivarono a Reidan prima di Grid, ma ebbero una forte delusione.


La migliore città dell’ovest, Reidan! In base alla mappa, si trattava della seconda città più grande del Regno di Eternal. I membri di Overgeared erano pieni di aspettativa, ma rimasero perplessi perché sembrava più che altro una rovina.


“Cos’è successo qui?”


“Wow, non c’è nulla di grande in questa città.”


“I negozi sono chiusi, le porte sono distrutte e i poveri stanno per strada…”


“I campi di riso sono come lande desolate.”


“Innanzitutto, non sembra che la popolazione sia poca?”


Huroi, Lauel e Faker rimasero calmi mentre i membri della gilda iniziarono a creare scompiglio. Esaminarono Reidan per ottenere delle informazioni.


Nome: Reidan


Dimensione: Grande Città


Governatore: Grid (Duca del Regno di Eternal. Capo della Gilda Overgeared)


Amministratore: Arik (Abilità amministrative di grado C)


* Maggiori sono le abilità amministrative dell’amministratore, più alto sarà lo sviluppo totale della tenuta.


Affiliazione: Regno di Eternal


Popolazione: PNG – 20,551. Giocatori – 0.


Truppe: Cavalieri – 2 (Huroi, Lauel).


  Soldati – 141


Sicurezza: 5/100


* Lo stato di sicurezza è pessimo. Non è insolito per le persone scontrarsi con i mob. Criminali e mostri compaiono spesso vicino al villaggio.


* La sicurezza aumenterà ogni ora in proporzione al numero di soldati.


* Non sono disponibili posti di lavoro e cibo per le attività di sorveglianza, nemmeno se la polizia dovesse aumentare.


Affari Interni: 169/4,500


* L’aumento del numero di negozi commerciali, di strutture culturali pubbliche e di edifici migliora il numero degli affari interni.


Affari Esteri: La Baronia Butin nell’Impero Saharan.


Forze ostili al governatore: Chiesa di Yatan.


Forze ostili ai gruppi affiliati: Regno di Gauss, Principato di Luvia.


Specialità: Nessuna.


Figure Distinte: Nessuna.


“La situazione non è buona come mi aspettavo.”


“Così sembra.”


Durante lo spostamento da Winston a Reidan, i membri della gilda furono attratti dai mostri dell’ovest e si dedicarono alla caccia. Aspettarono che i mostri attaccassero la carovana in movimento, poi li cacciarono velocemente per ottenere punti esperienza. Perciò, pensavano che l’ovest fosse una terra benedetta.


Ma Huroi, Lauel e Faker credevano che i mostri forti dell’ovest fossero un aspetto negativo. I mostri erano così forti che l’accesso per i giocatori in generale era difficile e l’area sarebbe stata difficoltosa da gestire. Ora, la realtà che avevano davanti era anche peggio delle loro aspettative.


“Una città che può ospitare più di 500,000 conta una popolazione di soli 20,000…”


“Inoltre, non ci sono giocatori.”


“La priorità più grande al momento è pagare la gente per aumentare il livello della sicurezza.”


La Gilda Overgeared al momento possedeva un fondo di 5 milioni di monete d’oro. 5 milioni di monete d’oro. Se per una singola persona, questo quantitativo di monete d’oro poteva sembrare un’enormità, non era sufficiente per finanziare una grande città. Non solo questo, 5 milioni di monete d’oro non sembravano sufficienti nemmeno per sviluppare una vuota e desolata città.


Ora dovevano pagare i costi per aumentare il favore della gente? Ma, sopratutto, era quantomeno possibile produrre del cibo in questa città? Non si poteva neanche produrre del pane d’orzo. Era inevitabile il fatto che avrebbero dovuto importare gli ingredienti, ma i mercanti erano ben consci della situazione e non sarebbero giunti a Reidan.


<i>‘Considerando il costo del trasporto…’</i>


Lauel calcolò che doveva stabilire un minimo di 3 monete d’argento per un pasto. Se c’erano 20,000 persone, avrebbe dovuto pagare 600 monete d’oro. E si trattava di un solo pasto. Era ridicolo spendere centinaia di migliaia di monete d’oro per i pasti finchè non si fosse trovata una soluzione definitiva.


Ma Lauel non poteva alienarsi le persone. Provava compassione nel vederli pelle e ossa? No. Questo però era irrilevante. La gente rappresentava il potere nazionale. Doveva prima occuparsi di loro, poi ci sarebbe stato un aumento nella sicurezza e nel lavoro. Non c’era alternativa.


“Dopo aver fatto sentire le persone utili, mettiamoli a ripulire i campi.”


“Ma il lord non deve dare il permesso?”


Huroi voleva essere cauto. Sapeva che rimettere in salute le persone era la questione più pressante, ma si chiedeva se Grid  avrebbe compreso. Grid si sarebbe domandato perché stavano sprecando i soldi per dar da mangiare alle persone.


Huori parlò, rivolto al preoccupato Lauel,


“La Corea del Sud non rinuncia a fare la pasta al peperoncino solo per colpa dei vermi. È un detto coreano.”


Era la scelta giusta, anche se fosse andata contro la volontà di Grid. Questa era la convinzione del Capo Lauel per accrescere la Gilda Overgeared. Tuttavia, il detto era troppo provocatorio.


Huroi ripensò al detto menzionato da Lauel e si indignò, “Non paragonare il Mio Signore a dei miseri vermi!”


“Ah no, non è quello che intendevo dire.”


Laued sudò copiosamente mentre cercava di calmare Huroi. Nel frattempo, Faker scompare dalla vista dei due uomini, muovendosi attraverso la polvere gialla prima di giungere al castello.


“Perché non ti sei spostato più velocemente dopo aver saputo che gli uomini del nuovo lord erano arrivati? I tuoi saluti sono in ritardo!”


“E- Ecco… Temevo di essere lapidato dalla gente se avessi lasciato il castello e per questo ho fatto tardi.”


“Patetico. Sei armato con spada e armatura, ma hai paura delle pietre? Che persona senza valore. Tzè, tzè.”


Un uomo grasso, di mezza età, giunse frettolosamente all’ingresso del castello con i suoi soldati. Il nome dell’uomo grassoccio era Arik, l’amministratore di Reidan. Era un baronetto e spesso veniva trattato come un nobile.


Faker puntò il suo pugnale verso Arik senza esitazione.


“Hiiik!”


Airk esclamò appena vide le ombre nella polvere gialla.


“C- Chi sei?”


Faker replicò freddamente, “Una persona con molte domande.”


“C- Cosa…? Kiyaaack!”


Accadde in un istante. Faker e Arik scomparvero nella polvere gialla come se non ci fossero mai stati.


“Amministratore Arik?”


I soldati, attoniti, si guardarono intorno, ma non trovarono traccia di Arik.


***


<i>‘È un livello normale questo?’</i>


Bland aveva osservato Grid allenarsi sotto Piaro nei tre giorni trascorsi. Inizialmente, Bland considerava Grid molto forte. Sarebbe diventato ancor più forte con gli insegnamenti di Piaro.


Tuttavia, Piaro rivalutò Grid come una persona normale. Grid era soddisfatto di non essere peggiore di altri.


Bland non riusciva a crederci. <i>‘Perché le sue abilità sono così pessime e insulse. Non possiede delle abilità grandiose?’</i>


Si trattava di prospettive diverse. Dal punto di vista di Bland, il conte Steim e Phoenix erano gli spadaccini più forti, finché non aveva incontrato Piaro, ma Grid sembrava avere molto talento. D’altro canto, Grid confrontò le proprie abilità con quelle dei giocatori di alto livello e i boss, e decise di essere in un buono stato.


E Piaro? Lui valutò l’abilità di Grid ‘mediocre in confronto alla sua quantità di potere’.


In conclusione,


“Puahahah! Ora posso cacciare facilmente i mostri dell’ovest senza dover fare affidamento alle abilità!”


“Queste sono solo le basi. Solo le persone incompetenti si affidano unicamente alle abilità. Hai ancora molta strada da fare.”


“Non sarebbe meglio continuare l’allenamento in maniera costante? Continua ad insegnarmi anche in futuro.”


“Mi rifiuto. È indubbio che le tue abilità miglioreranno anche senza che io ti insegni.”


“Non rinunciare così facilmente. Non è così difficile, no?”


“Questa è un’analisi realistica, non basata su un’emozione qualsiasi.”


Grid era forte. Era vero che, in confronto a giocatori di alto livello, non aveva il controllo delle abilità, ma da un normale punto di vista, andava oltre il livello medio. Tuttavia, i mostri delle terre dell’ovest erano così forti che i suoi limiti iniziavano a mostrarsi.


“Hop!”


Ora Grid si era perfettamente adattato allo strano terreno del deserto. Correva sulla sabbia con leggerezza e libertà anche brandendo Failure, facendo crollare i mostri dell’ovest. Di conseguenza, Grid raggiunse il livello 275 e giunse finalmente a Reidan.


“Questa è la tua città?”


La vista di Reidan era immensa. Le mura esterne non erano molto alte o ben tenute, ma si allungavano in modo spettacolare lungo l’orizzonte.


“È una città enorme in confronto alla capitale del regno.”


Grid sorrise alle parole di ammirazione di Piaro.


“È la seconda città più grande del Regno di Eternal dopo Reinhardt.”


Grid era pieno di aspettative. Immaginò che centinaia di migliaia di persone che vivevano a Reidan lo avrebbero salutato a gran festa.


“Andiamo.”


Grid sollecitò Bland e Piaro ed aumentò il passo. Poi rimase confuso quando trovò le persone a lavorare per ripulire la terra.


<i>‘Sono dei rifugiati?’</i>


Le persone erano pelle e ossa, vestite con abiti poveri e sembravano dei rifugiati. Grid si chiese perché stavano lavorando i campi a Reidan.


<i>‘Sembrano degli schiavi.’</i>


Si domandò se le persone di Reidan avevano assunto degli schiavi per lavorare i terreni di coltivazione. Grid si indignò al pensiero. <i>‘Potrebbero essere degli schiavi ma li dovrebbero nutrire come si deve. Che datori spregiudicati.’</i>


La gente di Reidan non sembrava essere molto intelligente. Tuttavia, la loro mentalità non aveva nulla a che vedere con Grid.


<i>‘Loro rappresentano solo le mie tasse.’</i>


<i>Lululula.</i>


Grid guardò in direzione dell’ingresso per la città più vicino e canticchiò con cuore felice. Si immaginò fanfare e centinaia di migliaia di persone pronte ad accoglierlo. Tuttavia,


“Eh?”


Grid fu testimone di una scena bizzarra e smise di camminare. I membri di Overgeared stavano lavorando in mezzo alle decine di centinaia di schiavi?


<i>‘C- Cosa?’</i>


Grid vide i membri della gilda sudare mentre lavoravano e finì di canticchiare. Un pensiero minaccioso lo colpì prima che Regas lo vedesse e gli corresse incontro con un sorriso smagliante.


“Sei finalmente arrivato!”


Il solido torso di Regas era perlato di sudore e di polvere. Aveva l’aspetto di un operaio di una miniera di carbone, perciò Grid gli chiese,


“Cosa state facendo ora?”


“Come puoi vedere, stiamo ripulendo i campi insieme alla popolazione.”


“… Insieme alla popolazione?”


Dov’era la popolazione? Grid riusciva a vedere solo i membri di Overgeared e gli schiavi.


“Saluto il Mio Signore.”


Huroi si avvicinò correndo. Anche lui era sudato. Grid guardò il rastrello che aveva in mano e chiese ancora una volta, “Cosa state facendo ora?”


Huroi diede la stessa risposta di Regas, “Stiamo pulendo i campi insieme alla popolazione.”


“No, non è così. La popolazione…”


Lauel si apprestò in quell’istante. “Perché hai fatto così tardi?”


Lauel lo rimproverò, anche lui con un aspetto trasandato. Pure lui teneva fra le mani gli attrezzi per la coltivazione.


“Non avete risposto ai miei bisbigli, perciò ho iniziato a far fare ai membri della gilda i compiti più urgenti. Prima di tutto, abbiamo unito le forze con la popolazione per collegare i canali d’acqua e coltivare i terreni, così saremo in grado di produrre cibo semplice in pochi mesi.”


Grid finalmente comprese la realtà. Allora chiese disperatamente, “Dov’è la popolazione?”


“Non la vedi?” Lauel volse lo sguardo verso i campi. Il suo dito indicò le persone che si trovavano lì, quelli che Grid aveva creduto fossero schiavi. “Loro sono la tua gente.”


“… Ah, perché io?”


Fu il momento in cui le aspettative di Grid crollarono.


Traduzione di Blakriss


Editing di Libusemumei
                                


                                



