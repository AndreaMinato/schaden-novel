---
title: Capitolo 218
pubDate: 2025-03-12T09:08:35.673Z
tags:
    - overgeared
---


“Lauel, Piaro e Bland aiuteranno nei campo mentre io sarò nella fucina. Grazie a tutti per il vostro aiuto.”


“No, chi sono?”


Lauel voleva che Grid presentasse i due uomini. Ma invece di farli conoscere, Grid parlò ai due e chiese loro di lavorare. Lauel pensò che fosse una cosa assurda.


“Allora io vado.”


“Grid!”


Lauel lo chiamò di nuovo, ma Grid se ne andò senza voltarsi. Questo perché non sarebbe stato divertente se avesse rivelato l’identità di Piaro subito.


‘Lo sperimenterà di persona. Proverà stupore, ammirazione e reverenza. Ci sono pochi PNG con il titolo su Satisfy.’


Grid si immaginò la reazione di Lauel e dei membri di Overgeared dopo aver appreso l’identità di Piaro come grande spadaccino. Piaro avrebbe insegnato ai membri della gilda, così loro sarebbero diventati ancora più forti.


*** 


<i>‘Così insensibile.’</i>


Lauel affrontò Piaro e Bland dopo che Grid si era allontanato. Per un momento si sentì in imbarazzo prima di osservare i due. Guardò Piaro, un uomo di mezza età, che affiancava Bland. Piaro indossava vestiti sporchi che non potevano essere usati nemmeno come stracci ed emanava un terribile olezzo.


‘È stato chiamato Bland perciò deve trattarsi del figlio di Conte Ashur…<i>’</i> Lauel comprese immediatamente l’identità di Bland, ma il problema era Piaro. ‘Chi è questa persona? Ha un bel fisico ma le sue condizioni sono pessime.’


Grid aveva menzionato il fatto che sarebbe stato accompagnato da qualcuno quando prese il figlio del Conte Ashur in ostaggio. Tuttavia, non disse di chi si trattava.


<i>‘Che delusione.’</i>


Lauel aveva sperato che Grid portasse una persona di enorme talento ad aiutare, ma si trattava solo di uno schiavo?


<i>‘Ha sprecato nove giorni per portare un tipo del genere qui…’</i>


Lauel rimase profondamente deluso. Voleva che Grid si rendesse conto della propria posizione. Poi sorrise. Lauel non lasciò che le sue emozioni si mostrassero mentre salutava i due.


“Io sono Lauel, capo dello staff di Grid. Sono esperto nella gestione delle persone. Posso sentire le vostre presentazioni?”


Lauel partecipò all’invasione dei golem e crebbe molto giungendo nell’ovest, perciò ora era al livelo 287. Era primo nella classifica di maestro di qigong, ma si presentò come ‘un esperto nella gestione delle persone’.


“Io sono Bland de Ian, il figlio più giovane del Conte Ashur. Conosco un po’ di magia e posseggo abilità con la spada.”


Aveva abilità magiche povere in confronto al padre. Inoltre, la sua arte della spada era al livello minimo se comparato con quella di Grid e Piaro. Perciò, Bland si presento come un principiante, nonostante possedesse un livello elevato.


Con Piaro fu anche peggio. “Io sono Piaro. Non ho nulla per cui presentarmi oltre che per il mio nome. So come usare la spada ma ho ancora delle carenze.”


Ancora non aveva raggiunto il livello di maestro della spada, e per questo Piaro si era presentato come uno spadaccino qualsiasi.


<i>‘C’è un motivo per cui Grid ha affidato loro il lavoro dei campi: sono inutili in qualsiasi altra cosa.’</i>


Lauel non aveva alcuna aspettativa sul potere di combattimento dei due uomini.


‘Bene, un mendicante è meglio di uno scroccone.’


Non si sentiva molto ispirato, ma Lauel annuì e porse ai due dei rastrelli.


“Usate questi per ripulire il terreno da oggetti come le pietre, poi preparate la terra ad essere piantata.”


Lauel era certo che non avrebbero svolto il lavoro nel migliore dei modi. Bland era un nobile e non avrebbe voluto lavorare duramente sui campi, mentre lo schiavo Piaro probabilmente sperava solo di ricevere un pasto.


“Umm, questi sono attrezzi per l’agricoltura usati dalle persone comuni.”


“Non avrei mai pensavo di mettere mano ad un oggetto simile in tutta la mia vita.”


“Anche questa è un’esperienza.”


“Lo terrò a mente.”


Piaro e Bland parlarono tra di loro, ma Lauel non mostrò alcun interesse nella loro conversazione. Lauel indicò una vasta terra mentre loro si meravigliavano dei rastrelli.


“Ripulite questo pezzo di terra entro la fine della giornata. Se non sapete come fare, chiedete alle persone vicine. Se non ce la fate, riposatevi. Non intendo obbligarvi a lavorare.”


La maggior parte delle 20,551 persone di Reidan erano state coinvolte nella pulizia delle lande incolte. Si poteva dire che tutti coloro che avevano forza fisica, senza considera l’età o il sesso, stavano lavorando. Ma il rendimento era molto basso per la mancanza degli attrezzi.


Mettendo assieme gli attrezzi per l’agricoltura posseduti dalle persone e quelli che Khan stava producendo, c’erano all’incirca 3,000 strumenti. Significava che tra le centinaia di persone che stavano lavorando, solo 3,000 persone stavano effettivamente dando dei risultati. Il resto della gente poteva solo  raccogliere le pietre con le mani.


In una situazione simile, Lauel non era certo che avrebbe dovuto dare gli attrezzi a Piaro e Bland. Aveva deliberatamente dato loro una quota irragionevole. Voleva che rinunciassero in fretta, così i preziosi attrezzi per l’agricoltura non sarebbero andati sprecati.


<i>‘Ho dato loro un tempo di lavoro 10 volte superiore rispetto agli altri, perciò si arrenderanno subito.’</i>


Lauel lasciò i due e tornò al lavoro.


“Artigli di Drago.”


Non appena Lauel utilizzò la sua abilità, cinque pilastri affilati emersero dal terreno prima di scomparire. Poi furono dissodati circa 165 metri quadrati di terra. Lauel tolse con il rastrello le robacce che erano emerse dal terreno, prima di risistemare il terreno.


“Basta così.”


Lauel era compiaciuto. Pulire 165 metri quadrati in un istante. Si spostò immediatamente su un altro luogo e ripeté l’operazione. Stava svolgendo da solo il lavoro di centinaia. Bland lo guardò in silenzio prima di esclamare.


“La magia può essere applicata per pulire la terra velocemente. Dovrei provarci.”


Bland stava per fare uso della magia quando Piaro lo fermò.


“Perché usare la magia per qualcosa che non ne ha bisogno? Vuoi perdere questa occasione d’oro per fare esercizio fisico?”


Bland comprese il suo errore e disse, “Sono stato poco lungimirante.”


“Guarda laggiù.” Piaro indicò le persone che stavano sudando e lavorando duramente. “Dobbiamo imparare da loro. Si impareranno nuovi movimenti e questo arricchirà la tua arte della spada.”


“Sì.”


Piaro e Bland iniziarono ad osservare le persone normali. Appresero in dettaglio come ripulire la terra. Dopo un po’.


“Che ne dici? Questo non è allenamento?”


“Vero. Richiede un grosso sforzo per la vita, le spalle e le ginocchia. Questa è la prima volta che il mio corpo è sovraffaticato.”


Questo non era esercizio ma lavoro. Era una cosa nuova per Piaro e Bland, che erano dei nobili. Mossero ripetutamente i loro rastrelli con quei corpi allenati. Ad una velocità estremamente alta. Entrambi aveva buone abilità fisiche e impararono i trucchetti dalle persone normali, così terminarono la ridicola quota di Lauel in una sola ora e mezza.


“Lauel.”


<i>‘Finalmente sono qui.’</i>


Lauel stava lavorando duramente usando le proprie abilità e il rastrello, così si sentiva soddisfatto quando udì la voce di Piaro,


“È stata dura? Dovete aver sofferto molto. Allora, andate a riposarvi. Oh, restituite anche i rastrelli per favore.”


Piaro gli parlò, nonostante Lauel non si fosse girato.


“Perché dovremmo riposarci? Sono qui per riferire che abbiamo terminato il nostro lavoro. C’è altro che possiamo fare?”


“… Uh?”


Lauel non riuscì a credere alle proprie orecchie e si girò verso Piaro. Quest’ultimo era ora completamente ricoperto di terra. Era la prova che aveva lavorato sodo. Ma pulire 1,652 metri quadri di terra in sole due ore?


Lauel non riusciva a crederci e chiese,


“Se non è un problema, posso venire a controllare?”


“Sì.”


Piaro non ne rimase offeso. Era una cosa naturale dato che si trattava della sua prima volta.


“Ugh.”


Solitamente calmo, Lauel si lasciò scappare un urlo di sorpresa. Una terra grande 1,652 metri quadrati, che aveva affidato a Piaro a Bland, era stata davvero ripulita.


<i>‘Che razza di magia è stata utilizzata?’</i>


Lauel non riuscì a chiudere la bocca e Piaro lo sollecitò, “Allora, dacci il prossimo compito.”


“Ah, sì…”


C’era molta terra incolta che doveva essere ripulita. Lauel affidò ai due un altro pezzo di terreno che era quandre 1,652 metri quadrati. Poi li guardò.


<i>Buzz buzz.</i>


Gli altri membri di Overgeared si riunirono velocemente intorno a Lauel, tutti attirati dal tumulto. Incrociarono le loro braccia  guardarono Bland e Piaro. La persona che iniziò a lavorare per primo fu Bland.


“Ohh.”


“Non è piuttosto bravo?”


I membri della gilda fecero versi di ammirazione. Bland ripulì il terreno 10 volte più velocemente di una persona normale, una velocità comparabile a quando i membri di Overgeared usavano le loro abilità. La gilda riuscì a capire che la forza e la stamina di Bland erano paragonabili alle loro.


Che ne era dell’altra persona? I membri di Overgeared si focalizzarono su Piaro, che iniziò più tardi per poter fare sufficiente stretching. Poi rimasero scioccati.


“C- Cosa?”


“Un agricoltore professionista…!”


La velocità con cui Piaro ripulì il terreno era 10 volte superiore a quella di Bland. Non si trattava solo di una questione di stamina. possedeva una perfetta comprensione su come utilizzare il rastrello per dissodare il terreno più efficacemente. I suoi movimenti eccezionali facevano muovere il rastrello attraverso il terreno come fosse acqua. Era un’abilità divina che permetteva di impilare le sostanze estranee che uscivano dal terreno da una parte.


“Ah…! Grid ha portato uno fortissimo!”


“Sì. Ha portato un maestro nella coltivazione. Con quelle capacità, è quasi un agricoltore leggendario. Non possiamo farci ingannare dal suo aspetto…”


“Ma Grid come faceva a sapere che avevamo bisogno di un agricoltore a Reidan?”


“Ah, Huroi! Sono impressionato dal modo in cui il Mio Signore prevede le cose!”


In quel momento.


“Hmm?”


I sensi trascendenti di Piaro individuarono un corso d’acqua nelle profondità della terra. Chiese a Lauel, “Questo posto non è collegato a molta acqua al momento, giusto?”


“Esatto. Intendiamo collegare molti più canali in futuro.”


“Me ne occupo io.”


“…?”


Non importava quanto fosse intelligente Lauel, non riuscì a comprende immediatamente il commento di Piaro. Lauel e gli altri membri della gilda rimasero interdetti quando Piaro spinse il suo rastrello sul terreno, in profondità. Improvvisamente, la terra iniziò a tremare mentre un’incredibile ondata di energia veniva rilasciata.


“Un terremoto all’improvviso…!”


Lauel e i membri di Overgeared pensarono che stesse per comparire un verme gigante, mentre i residenti erano confusi.


In quell’istante.


<i>Kuwaaaaang!</i>


Un suono echeggiò dal punto in cui Piaro si trovava, prima che una colonna d’acqua esplodesse verso l’alto, come a voler perforare il cielo.


“Waaaah!”


Le persone esultarono a quell’incredibile vista mentre Lauel e i membri della gilda rimasero scioccati. Si sentì il gorgoglio dell’acqua mentre Piaro si asciugava il viso dall’acqua e si ripuliva dalla sporcizia prima di dire,


“Questa è una bella zolla di terra.”


“…”


Piaro era intelligente e di talento, perciò era il migliore in qualunque cosa facesse. Fu il momento in cui il grande spadaccino venne riconosciuto come un agricoltore leggendario ed un esponente leggendario del feng shui. Quel giorno, ci fu un’atmosfera di festa a Reidan. Era stata scoperta una preziosa fonte d’acqua nel terreno che si era tramutato in una zona incolta, così le persone risero, urlarono e piansero.


Nello stesso momento.


Ttang! Ttang!


“Che cosa triste, non posso nemmeno riposarmi e devo lavorare subito dopo essermi sovraffaticato in una lunga settimana di caccia…”


Grid, Duca del Regno di Eternal e Lord di Reidan, stava intensamente martellando di fronte ad una fornace scoppiettante. Il suo rango era il più alto, ma era anche il più occupato.


Questo era normale.


Traduzione di Blakriss


Editing di Libusemumei


                                



