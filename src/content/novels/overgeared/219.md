---
title: Capitolo 219
pubDate: 2025-03-12T09:08:35.673Z
tags:
    - overgeared
---


“Khan!”


Tre ore prima Piaro era stato scambiato per un contadino leggendario ed esperto di feng shui.


Grid arrivò alla fucina dove Khan stava lavorando da solo.


“Oh! Sei venuto!”


“Mi sei mancato!”


“Non sono neanche riuscito a mangiare, per la voglia che avevo di vederti!”


“Eh? Avrei dovuto saltare i pasti anch'io?”


“Ahahahah!”


Grid e Khan si abbracciarono, riunendosi dopo lungo tempo. Era un'amicizia che andava oltre l'identità e l'età, perciò si accolsero a vicenda con entusiasmo.


“Avevo paura che non saresti riuscito ad adattarti al clima caldo dell'Ovest, ma sembra che tu stia bene. Piuttosto, sembri più in salute.”


Khan aveva superato i 65 anni. Aveva sorpassato l'aspettativa di vita delle persone del Regno di Eternal, quindi era giusto dire che fosse arrivato alla fine della sua vita. Ma dopo essere tornato a fare il fabbro grazie a Grid, Khan lavorava tutto il giorno e ora sembrava avesse 40 o 50 anni.


“Non devi preoccuparti. Ho lavorato col fuoco tutta la mia vita, come può farmi paura il caldo?”


“Sei una grande inspirazione.”


Grid sorrise. Tuttavia, sapeva che la vita di un PNG era limitata, e per questo non riusciva a sopprimere l'inquietudine che sentiva.


'Per favore, vivi ancora a lungo.'


Khan, il primo amico della sua vita. Grid sapeva che non sarebbe riuscito a sopportare la tristezza che sarebbe arrivata quando fosse stato il momento di dire addio alla persona che gli aveva aperto il cuore. Khan notò le emozioni spiacevoli nel sorriso di Grid e si commosse un po'.


'Mi ricorda mio figlio.'


Suo figlio morto. Se non si fosse ammalato e non fosse morto presto, avrebbe avuto la stessa età del Duca Grid adesso.


'Dovrebbe essere mio figlio a preoccuparsi per me...'


Aveva voglia di vedere suo figlio. Ma riusciva a placare quel desiderio con Grid accanto a sé. Khan era grato che quel ragazzo riempisse quel vuoto. Ricacciò indietro le lacrime e chinò il capo.


“Grazie.”


“Uh? Cosa?”


Grid non capì le intenzioni dietro l'improvvisa azione di Khan. Il vecchio sorrise alla sua espressione confusa.


“Non sei venuto qui ad aiutarmi? Quindi volevo ringraziarti! Ahahah!”


“Cosa...? Questo è il mio lavoro.” Grid aveva portato Khan a Reidan così che non si sentisse solo, non per la manodopera. “Ma la situazione della città è un po' disagiata al momento, quindi ti sono grato dell'aiuto. Lavoriamo insieme per risolvere il problema.”


Grid si tolse il set della Luce Sacra e indossò i suoi vecchi abiti. Quando lavorava da fabbro Grid indossava la sua consunta uniforme da apprendista. La sua efficienza aumentava perché era facile muoversi in quelle vesti. L'unico lato negativo era che Grid somigliava ad un mendicante quando le indossava.


“Oh! Non puoi nascondere la tua dignità con quei vestiti cenciosi!”


Al momento la Fierezza e il Fascino di Grid erano paragonabili a quelle di un re, perciò la sua persona traboccava costantemente di eleganza.


Grid si scostò i capelli e rivelò la sua ampia fronte. Si legò un panno attorno alla testa cosicché i capelli non gli ricadessero davanti agli occhi e diede un'occhiata alla fucina.


'È incredibilmente grande.'


Una fucina comune aveva solo una o due fornaci di piccola o media taglia installate. Di solito potevano lavorare nell'officina contemporaneamente da tre a cinque persone.


Tuttavia, i membri di Overgeared guardavano al futuro e avevano investito nella fucina di Reidan, fornendole un totale di otto grandi fornaci. La vista di quei grandi forni allineati uno dopo l'altro era impressionante.


'Non siamo al livello di una fabbrica qui? Decine di fabbri possono lavorarci contemporaneamente e produrre una gran quantità di oggetti.'


Ma quella era una possibilità per il futuro, quando avrebbero avuto molti fabbri. Al momento, c'erano solo Grid e Khan, dunque la vastità della fucina non poteva ancora essere sfruttata al meglio.


'Dovrei occuparmi di invitare degli utenti fabbri.'


Grid guardò la fucina prima di decidersi a iniziare a lavorare. Tuttavia, non possedeva un metodo per produrre un rastrello.


'Non so come fare degli attrezzi agricoli.'


Non aveva mai avuto bisogno di imparare a farli prima. Ma quello non era un problema. Grid possedeva l'abilità di Valutazione del Fabbro Leggendario. Tenne in mano uno dei rastrelli realizzati da Khan e usò Valutazione.






[Rastrello Robusto]


Classificazione: Normale


Tenuta: 20/20             Potere d'attacco: 3-7


Un attrezzo agricolo adatto per zappare il terreno.


É stato fatto dal Fabbro Khan, rappresentante di un'intera regione, dunque si tratta di un rastrello con eccellente tenuta.


Peso: 60






[Non esiste una funzione segreta.]






[Hai compreso i materiali che compongono il Rastrello Robusto, il metodo di produzione e le intenzioni del suo creatore.]






[La tua comprensione del Rastrello Robusto è ora al 100%. Sarai in grado di usare il Rastrello Robusto alla perfezione.]






[Hai imparato come fare un rastrello.]






Il metodo di produzione del rastrello venne aggiunto. Grid era soddisfatto e cominciò a lavorare.


<em>Ttang! Ttang!</em>


Piegò la struttura nella parte finale per farla somigliare a un tridente. Era una struttura semplice, quindi Khan era in grado di produrre un singolo rastrello in soli 20 minuti. Ma Grid era diverso. Come quando andava all'assalto di un boss, era estremamente concentrato mentre si dedicava alla realizzazione di quel rastrello.


Modellò con cura le parti finali, come se stesse facendo una spada, poi le combinò con il manico. Grid aveva una Destrezza che andava oltre 2.000, dunque le sue mani maneggiarono con delicatezza il rastrello come se stesse toccando il corpo candido di Irene.


Due ore dopo.


“Ah, dovrei fare una pausa.”


L'età non mentiva. Khan, esausto, smise di lavorare. Dall'altro lato, Grid aveva una Stamina sovraumana e non era ancora stanco. Khan guardò il suo lavoro più da vicino e rimase scioccato.


“No, che stai facendo adesso?”


“Uh? Qual è il problema?”


Grid lo fissò come se non capisse, quindi Khan chiese:


“Perché ci stai mettendo due ore a fare un rastrello? Io ne ho già finiti sei in due ore... Non è uno spreco di tempo?”


“Mmm.” Grid esaminò i sei rastrelli realizzati da Khan. Naturalmente, avevano tutti una classificazione Normale. Il grado di completamento non era soddisfacente, considerando l'abilità di Khan. “Khan.”


Grid guardò fisso Khan. Il vecchio trasalì a quello sguardo. Gli occhi di Grid erano profondi quanto l'oceano, come quelli di un uomo saggio. Era molto diverso dal solito Grid.


'Grid può avere anche questo aspetto...!'


Poi Grid chiese a Khan, rimasto sconvolto. “Non dovresti sempre fare del tuo meglio con ogni attrezzatura? Quindi perché hai fatto questi attrezzi agricoli così rozzamente?”


“Per... Produrre il più possibile. Lauel ha detto di produrre in massa più attrezzi agricoli possibili, in modo da poter mettere più manodopera nel progetto di recupero.”


“Produzione di massa? Persino dei fabbri di basso livello possono farlo.”


Grid emanava una grande forza. In quel momento non era più il giovane avido o il prezioso amico di Khan. Non c'era dubbio che fosse il fabbro leggendario, il Discendente di Pagma.


“Il tuo ruolo non è quello di produrre attrezzi agricoli mediocri per contadini ordinari.”


“E quale sarebbe il mio ruolo, allora?”


Grid rispose fermamente: “È quello di produrre i migliori attrezzi agricoli possibili che aiuteranno i contadini comuni a diventare i migliori. Questa è la tua missione, come fabbro avanzato. Ti prego, non dimenticare il tuo orgoglio di fabbro avanzato, non importa in quale situazione ti trovi.”


“Ah...!”


Khan aveva lavorato a lungo con Grid e accumulato molta esperienza. Grazie all'abilità Affetto del Fabbro, le sue abilità da fabbro avevano raggiunto il livello 7 avanzato. Era uno dei migliori fabbri esistenti al momento e riconobbe la verità nelle parole di Grid.


“Hai assolutamente ragione!”


Khan era estremamente motivato. Grid porse a Khan il rastrello che aveva appena completato.


“Guarda cosa ho creato.”


“Davvero eccellente...!”






[Rastrello Ideale]


Classificazione: Epica


Tenuta: 50/50             Potere d'attacco: 25-31


* Stamina +7.


* Destrezza +12.


* Migliorerà leggermente la qualità del suolo.


Un oggetto realizzato dal fabbro 'G', che ha quasi la reputazione di una leggenda. Nonostante l'uso di ferro e legno di cattiva qualità come materiali, la sua prestazione è eccezionale.


I suoi tre denti delicati miglioreranno la qualità del suolo, rendendolo più fertile.


Peso: 51






'Il singolo rastrello che Grid ha realizzato in due ore ha molto più valore di tutti e sei i rastrelli che ho fatto io!'


Anche lui voleva creare un buon rastrello. Khan si fece una promessa prima di rimettersi di nuovo davanti alla fornace.


<em>Ttang! Ttang!</em>


“Non strafare.”


Grid era preoccupato per la salute di Khan ma il vecchio, ormai tremendamente concentrato sul lavoro, non sentiva più la sua voce.


'Sì, adesso lo riconosco.'


Grid sorrise con calore, prima di iniziare il suo secondo rastrello.


Due ore dopo.


Grid e Khan completarono entrambi un rastrello con classificazione Rara. Ma ancora una volta, due ore dopo...


“Sì! Non può essere paragonato al tuo lavoro, ma ho realizzato anch'io un rastrello soddisfacente!”


Khan era riuscito a creare un rastrello con classificazione Epica. La performance era inferiore a quella di Grid, ma era ovviamente un rastrello eccellente. Quella era la vera fierezza di un Fabbro Avanzato di livello 7. E invece Grid?


“Maledizione...”


Era una classificazione Normale. Grid era in imbarazzo. Non sapeva che potesse spuntar fuori una classificazione Normale, anche producendo un oggetto così semplice.


“Stai cercando di ingannarmi con un rastrello?”


L'orgoglio di fabbro leggendario di Grid rimase ferito ancora una volta. Di nuovo, due ore dopo. Grid e Khan completarono entrambi un rastrello con classificazione Rara.


“Non male.”


Khan era contento. Ma Grid ribolliva di rabbia.


“Ugh, dannazione...!”


Un fabbro leggendario che aveva così tanti problemi a fare un attrezzo agricolo? Non era normale.


“Mi state imbrogliando di nuovo? Maledetta feccia!”


Grid gridò agli operatori che lo stavano guardando da qualche parte. Khan lasciò Grid a urlare da solo e cominciò un nuovo rastrello.


“Grid!”


Era ora di cena. Lauel finì il lavoro della giornata e corse alla fucina.


“Andiamo a mangiare. Poi dobbiamo consultarci con la gilda per i piani di gestione della proprietà... Eh?”


L'espressione di Lauel si contorse in una smorfia. Si era chiesto quanto sarebbero riusciti a produrre Grid e Khan in mezza giornata, ma c'erano meno di 20 strumenti.


“Non stavate mica perdendo tempo, vero?”


Lauel si aspettava che un fabbro leggendario lavorasse come una macchina. Cominciava a sentirsi deluso, quando Grid gli lanciò un rastrello.


“Non stavo perdendo tempo. Guarda questo.”


“...?”


Perchè doveva guardare i dettagli di un rastrello? Lauel era dubbioso e lo esaminò.


“Heok.”


Era più che scioccato.






[Rastrello Perfetto.]


Classificazione: Unica


Tenuta: 71/71             Potere d'attacco: 49-61


* Stamina +15.


* Destrezza +28


* Migliora enormemente la qualità del suolo.


Un attrezzo agricolo adatto per zappare il terreno.


Un oggetto realizzato dal fabbro 'G', che ha quasi la reputazione di una leggenda. Nonostante l'uso di ferro e legno di cattiva qualità come materiali, la sua prestazione è eccezionale.


I suoi tre denti delicati miglioreranno la qualità del suolo, rendendolo più fertile. Sono piegati alla perfetta inclinazione per lavorare la terra. Persino un bambino potrebbe usare questo rastrello per trasformare un terreno incolto in un giardino eccellente.


Peso: 45






Il rastrello era uno strumento che aiutava i maschi adulti a spianare ben 1000 pyeong<a href="#_ftn1" name="_ftnref1">[1]</a> di terra in un giorno. Tuttavia gli abitanti di Reidan pativano la fame da tempo e le loro condizioni fisiche non erano buone, per cui ognuno di loro riusciva a lavorare su soli 100 pyeong al giorno.


'La gente di Reidan riuscirà a fare molto di più con questo rastrello. Il miglioramento del suolo porterà un raccolto migliore.'


Questo gioco riguardava davvero gli oggetti. Grid diceva la verità. Lauel pensò ancora una volta che fosse stata una buona idea seguire Grid. Non l'aveva mai dubitato, la gente di Reidan sarebbe stata armata con il potere degli oggetti.


Poi improvvisamente ebbe un infausto presentimento.


'Non dirmi che diventerà re...'


Non l'avrebbe mica chiamato Regno di Overgeared? Lauel assunse un'espressione sofferente.


[1] Pyeong: unità di misura usata in Corea fino a tempi molto recenti. La Corea ha condiviso con altri paesi asiatici un suo tradizionale sistema di misura, che però ha recentemente abbandonato in favore del sistema metrico. Il pyeong rappresenta un'eccezione: è stato di uso comune fino al 2007, quando poi il governo coreano ha imposto di adottare il sistema metrico in tutti gli ambiti quotidiani. Un pyeong equivale a 3,3058 metri quadrati.


Traduzione di Martina Procida


Editing di Cecilia Orlando
                                





