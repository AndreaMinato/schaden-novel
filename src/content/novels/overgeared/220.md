---
title: Capitolo 220
pubDate: 2025-03-12T09:08:35.673Z
tags:
    - overgeared
---


Il pinnacolo centrale del Castello di Reidan contava ben 11 piani. Era alto quasi il doppio di quello di un castello di un lord in una comune città.


“L'altezza del pinnacolo centrale è importante?”


“In un certo senso, simboleggia il potere del lord. Maggiori sono il potere e il prestigio del signore, più i pinnacoli sono alti.”


“In altre parole, il primo lord di Reidan gode della stessa autorità del re.” 


“È l'interpretazione più corretta.”


Difatti, le dimensioni del Castello di Reidan erano paragonabili a quelle del palazzo del re.


“Il castello ha 127 stanze in totale. Inoltre, ci sono altri sei fabbricati annessi. Cinque giardini, tre piazze d'armi e una caserma che può ospitare fino a 8,000 truppe.”


Non erano rimaste né decorazioni né la mobilia più basilare. Il castello era rimasto abbandonato per lungo tempo, quindi molti spazi erano arrugginiti  e nel complesso appariva desolato. Ma la forma in sé si era preservata, e Grid ne era sbalordito.


“È sorprendente. Pensavo che il castello fosse completamente rovinato come la città.”


“La gente di Reidan ha sacrificato la propria vita per proteggerlo.”


I giorni in cui l'impero aveva difeso il fiume Hebend. Gli abitanti di Reidan avevano dovuto donare una certa somma come tributo all'impero, finché si era arrivati al punto di dover smantellare gli edifici della città. Tuttavia, non avevano toccato il castello, che era il simbolo di Reidan e il suo ultimo motivo di orgoglio. Di conseguenza, tutto il paesaggio attorno al castello era in rovina.


Grid fu molto colpito dalla spiegazione di Lauel.


'La gente di Reidan muore di fame, eppure ha continuato a difendere il proprio orgoglio...'


Grid era una persona egoista, ma almeno aveva un briciolo di patriottismo. Era il risultato dell'educazione forzata che aveva ricevuto durante il servizio militare. Grazie a quegli insegnamenti, era in grado di capire i cuori della gente di Reidan senza ridere di loro.


'Queste persone amano davvero il luogo in cui sono cresciute.' Grid osservò positivamente.


“Salvare la gente di Reidan mi porterà grandi vantaggi. Gli abitanti mi saranno fedeli e seguiranno qualunque mio ordine. Ho ragione? Lauel.”


Lauel era impressionato. “Non posso credere che tu abbia avuto un pensiero così profondo.”


Chiunque ci avrebbe pensato. Ma non credeva che Grid ci sarebbe arrivato.


Grid si rivolse allo sbalordito Lauel: “Non sfruttare le persone e non dare ordini irragionevoli.”


“...Va bene?”


Lauel era scioccato. Era più sorpreso ora che quando aveva osservato il rastrello di classificazione Unica parecchie ore prima.


'Che c'è che non va?<i>'</i>


Grid non era il tipo che usava gli altri solo per i suoi vantaggi? Per Lauel era incredibile che facesse quelle dichiarazioni sulla gente di Reidan. Si sentiva smarrito, quando Grid gli sussurrò.


“Sono il signore di queste persone, quindi non posso comportarmi in modo infantile. Fa' tutto adeguatamente.”


Le persone erano il flusso di cassa. Grid lo pensava ancora. Voleva fare il minimo indispensabile per proteggerle. Almeno questo lo doveva alle persone che si erano sacrificate per difendere il simbolo del signore.


“Prima di tutto, le persone devono viverci qui. Giusto?”


Grid era il signore di Reidan e il capo della Gilda Overgeared, e aveva deciso di comportarsi in  modo da non disonorare quei titoli. Adesso stava cercando di attenersi a quella determinazione. Lauel sorrise soddisfatto, davanti alla maturazione di Grid.


“Lo terrò a mente.”


“Lo so.”


Grid proseguì. Dopo alcune ore, aveva infine compreso la struttura del castello.


“È davvero grande. Questo immenso castello è mio?”


“Non solo questo castello. Tu sei il padrone di ogni cosa a Reidan. Per di più, sei candidato a mettere le mani su qualcosa di persino più grande. Le guglie di Reidan diventeranno più alte di quelle del palazzo reale.”, commentò Huroi comparendo all'improvviso.


Grid sorrise. “Benvenuto Huroi. Le tue parole mi fanno sempre sentire meglio. Grazie.”


Grazie? Huroi era sconcertato. Grid non era mai stato il tipo da esprimere apprezzamento per qualcosa.


<i>'</i>Ricambiare la benevolenza degli altri...'


Grid, nato egoista, stava iniziando a riparare alle sue mancanze. Era appagante. Cominciava a notare cose, senza che gli venissero indicate.


<i>'</i>Cresce un po' di più ogni volta che lo vedo.<i>'</i>


Huroi e Lauel erano colpiti.


<i>Thump thump.</i>


Grid si spostò nel grande salone, che poteva ospitare all'incirca 500 persone. A parte il vecchio trono, era solo una stanza piena di polvere. Comunque, Grid non dubitava che presto avrebbe brillato di un oro scintillante. Si accomodò sul trono e chiuse tranquillamente gli occhi.


“Adesso sembra reale.”


Era un duca del Regno di Eternal. Dopo il re, deteneva la più alta posizione di prestigio e il potere più grande. Rappresentava Huroi, Lauel, Jishuka e gli altri membri di Overgeared.


Ma.


'Ho i requisiti giusti<i>?'</i>


Molti ricordi attraversarono la mente di Grid. In giovane età, aveva cominciato a sentirsi ansioso in mezzo agli altri. Da adolescente, aveva avuto tanti limiti. Nell'arco dei suoi vent'anni aveva sperimentato infinite frustrazioni. Tante difficoltà gli tornarono in mente.


I suoi ricordi prima di Satisfy erano terribili. Ma tutto era cambiato dopo che aveva cominciato a giocare a Satisfy ed era diventato il Discendente di Pagma. Aveva usato le abilità ottenute per oltrepassare i suoi limiti, così come le sfide che gli si erano presentate.


'È stato solo un colpo di fortuna?', si chiese Grid. 


Dopo averci pensato a lungo, giunse a una risposta.


'No<i>.'</i>


Aveva avuto molta fortuna, ma alla fine, erano state la sua forza e i il suo impegno che l'avevano condotto a quel risultato. Non era ancora chiaro se la Grotta del Confine Settentrionale esistesse davvero, ma l'aveva trovata dopo parecchi mesi di esplorazione.


<i>'</i>Ho tutti i requisiti. Sono riuscito ad arrivare così in alto perchè sono qualificato<i>.'</i>


<i>Sururuk.</i>


Grid si sentiva colmo di emozioni gioiose e lentamente aprì gli occhi. Era forse l'influenza del suo elevato Fascino? O era l'effetto dell'orgoglio, a cui si era reso conto di aver pieno diritto, proprio in quel momento? Gli occhi di Grid erano più profondi che mai, come il mare.


“Huroi, Lauel.”


“Sì.”


Grid lo chiamò e Huroi si inchinò con cuore sincero. Lauele lo imitò. I due si prostrarono davanti a lui. Era una cosa comune. Grid non si sentì a disagio per il loro atteggiamento esagerato.


“Entrambi avete detto che sono destinato a diventare il migliore. Quella dichiarazione era falsa o esagerata?”


Huroi e Lauel risposero con voci ferme.


“Il mio Signore è già il migliore.”


“Tu sei l'unico a cui concedo il mio riconoscimento. Sei una persona qualificata.”


Erano sinceri. Il potere di Grid, le sue statistiche e le sue abilità erano tra le migliori in mezzo a ben due miliardi di utenti di Satisfy. La sua unica carenza era il fatto che non possedesse alcun potere finanziario, ma avrebbe potuto rimediare se Reidan si fosse sviluppata.


Difetti nella personalità e nell'intelligenza? Grid stava maturando, quindi non erano un problema.


“...Sì, vi crederò e sarò fiero di me stesso.”


In quel momento, Grid cominciò a sviluppare un po' di orgoglio di sé. Era puro orgoglio, non arroganza  o egocentrismo.


“Sigh...”


Emise un profondo sospiro. La mentalità da vittima e il complesso d'inferiorità erano profondamente radicati in lui a causa delle sue esperienze passate. Fino ad allora non se ne era ancora liberato, ma quello fu il momento in cui il suo cuore cominciò a rassenerarsi. La sua gelosia nei confronti degli altri sparì. Il suo cuore divenne leggero. La sua mente tornò lucida e la sua visione si espanse.


“Mi sento molto meglio.”, disse Grid, con un sorriso luminoso.


Adesso stava arrivando alla fine del suo inarrestabile processo di crescita interiore.


***


Reidan era una città molto grande, che poteva ospitare 430000 persone, ma al momento era impossibile far aumentare la popolazione. Questo perchè Reidan non possedeva alcuna attrattiva per le persone provenienti da altre parti del mondo.


Lauel credeva che dovessero fare buon uso delle 20,551 persone che attualmente vi vivevano già.


“Ci siamo occupati della mancanza di cibo. Il passo a cui stiamo sgomberando i terreni è aumentato esponenzialmente grazie alla scoperta dell'acqua da parte di Piaro, il contadino leggendario ed esperto di feng shui. È facile far arrivare a tutti acqua da bere.”


'Contadino leggendario? Esperto di feng shui?'


Grid e i membri di Overgeared erano nella sala riunioni. Come aveva fatto Piaro a diventare un contadino leggendario e un esperto di feng shui? Grid se lo chiedeva, mentre Lauel esponeva le politiche per il futuro.


Sviluppare l'agricoltura avrebbe incoraggiato le nascite, promosso il consumo e attratto risorse esterne. Inoltre, c'era un piano per far crescere la fucina su larga scala, centrandola su Grid e Khan. Essa avrebbe costituito il punto d'appoggio su cui costruire una città commerciale.


“In questo momento, il ruolo dei membri di Overgeared è quello di sconfiggere i mostri. Dobbiamo ridurre il potere dei mostri che occupano i territori occidentali. In particolare, l'obiettivo più importante è distruggere tutti i vermi giganti.”


Come per la maggior parte dei giochi online, i mostri di Satisfy si rigeneravano dopo un certo periodo di tempo dalla loro morte. Ma i mostri in grado di causare determinati eventi, come i vermi giganti, appartenevano a una categoria speciale.


“Probabilmente la tana dei vermi giganti si trova da qualche parte sottoterra. Se la troviamo e a distruggiamo, sono sicuro che non si rigenereranno più.”


I vermi giganti dovevano essere distrutti. Dopodiché l'Ovest avrebbe potuto cominciare a svilupparsi e l'evento avrebbe proseguito verso lo stadio successivo. Le parole di Lauel risvegliarono l'entusiasmo dei membri di Overgeared.


“Gli avanzamenti di livello sono garantiti.”


“Già. I mostri ad Ovest danno molta esperienza.”


“Per contro, sono molto forti.”


“Noi abbiamo il potere dei nostri oggetti. Te ne sei dimenticato? Fortunatamente abbiamo Grid.”


“Lauel, non ci sono più villaggi o città abitate nell'Ovest? Se fosse possibile trovare un qualche posto dove vivano ancora delle persone, potremmo farle trasferire a Reidan per far aumentare la popolazione, no?”


Questa era l'idea di Toban, il precedente capo dello staff nella Gilda Tzedakah. I membri di Overgeared risposero positivamente alle sue parole, ma Lauel espresse preoccupazione.


“Per il momento, non ho in programma di cercare altri centri abitati. Dovremmo ignorare i villaggi e le città che si trovano nel bel mezzo del deserto. È probabile che siano covi di vampiri.”


I vampiri avevano un livello minimo di 250. Tuttavia, questo era vero per vampiri giovani. Quelli che avevano vissuto per oltre 300 anni erano probabilmente oltre il livello 400. Se si fossero addentrati in un covo di vampiri la possibilità di essere annientati sarebbe stata alta, per cui Lauel preferiva evitarlo.


Grid si alzò.


“Adesso vado. C'è un mucchio di lavoro da fare alla fucina.”


La parola di Grid era ben lontana dall'essere quella di un signore. Difatti, Lauel aveva assunto il ruolo di lord, mentre Grid continuava a fare il fabbro. A prima vista, la situazione avrebbe dovuto essere rovesciata, ma in realtà era giusto così.


Grid non era abbastanza sveglio per guidare una grande città. Era stato lui stesso ad affidare a Lauel quel ruolo.


Dopodiché.


I membri di Overgeared riuscirono a crescere di livello e ad accumulare un po' di risorse cacciando mostri. La desertificazione di Reidan comportava una carenza di legname, quindi assicurarsi quella materia prima era la priorità principale.


Piaro e Bland si dedicarono alla coltivazione insieme alla gente, mentre a Jude venne affidato il compito di addestrare le persone più forti che Grid scovava grazie alla Spada del Grande Signore.


“Salta. Rotola. Preparati. Lancia...? Pugnala e colpisci con la lancia.”


Lo spietato addestramento di Jude causò l'abbandono da parte di molti soldati. Tuttavia, una manciata resistette e gradualmente si trasformarono in soldati d'élite. Sfortunatamente, la loro abilità di Maestria nelle Armi non aumentò, ma la velocità con cui crebbero la loro Forza e la loro Stamina fu insolitamente accelerata. 


“Ad ogni modo, i miei soldati non hanno bisogno di un'elevata Maestria nelle Armi.”


Grid creava armi con basse condizioni d'uso e alto potere d'attacco e le distribuiva tra i soldati. Persino gli attrezzi agricoli erano potenti, per cui i soldati armati con i suoi oggetti erano diversi da tutti gli altri soldati nella regione.


<i>Ttang! Ttang!</i>


Grid lavorava nella fucina giorno e notte. Adesso si stava occupando di strumenti di costruzione invece che di attrezzi agricoli. L'agricoltura era stabile ora, perciò si stavano concentrando sulla costruzione di strutture, con le risorse assicurate dai membri di Overgeared.


<i>'</i>Mi sento morire, ma la mia Tenacia e la mia Destrezza stanno crescendo rapidamente.'


Grid non era annoiato. Ottenere ogni volta un risultato differente dal suo lavoro di produzione era un diverso tipo di divertimento per lui, rispetto alla caccia o all'assalto a un boss. In ogni caso, era un fabbro ed era quello che avrebbe fatto per il resto della sua vita.


<i>'</i>A Irene farà piacere<i>.'</i>


La sua Destrezza continuava a crescere, e quello avrebbe reso Irene ancora più felice. Grid rise a quel pensiero.


Dall'altro lato, Kahn era occupato a tirare su i giovani fabbri.


“Ehi! La qualità di quella forgiatura non mi sembra granché! Ehi! Se aggiungi la legna ora, perderai il controllo del fuoco!”


Sembrava che la voce di Khan diventasse più vigorosa, man mano che i giorni passavano. La passione di Khan fece sorridere Grid.


Poi, dopo un po'.


“Ne è passato di tempo.”


Rabbit era finalmente arrivato.




Traduzione di Blakriss


Editing di Libusemumei
                                


                                



