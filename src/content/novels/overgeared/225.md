---
title: Capitolo 225
pubDate: 2025-03-12T09:08:35.674Z
tags:
    - overgeared
---


“Finalmente! Finalmente il livello 300!”


Sono passati quattro mesi da quando la Gilda Overgeared si era trasferita a Reidan. Toban era stato l’ultimo membro dell’ex Gilda Tzedakah a raggiungere il livello 300. I potenti mostri dell’ovest avevano stimolato la sua crescita.


“Ci sarà un cataclisma delle classifiche globali.”


“Un cataclisma?”


“I primi sette hanno mantenuto saldamente il loro posto in classifica ma... Posso dire con sicurezza che la maggior parte dei primi 40 posti sono dominati da membri della Gilda Overgeared.”


“Perché sarebbe un cataclisma? Non è niente di speciale.”


In origine, tutti i membri della Gilda Tzedakah occupavano i primi 50 posti in classifica. La media di quest’ultima era solo aumentata di dieci, perciò Grid pensava non fosse chissà che.


‘È alquanto strano che nessuno sia entrato nei primi sette, nonostante gli oggetti che ho creato.’


Grid sarebbe potuto esserne deluso, ma il mondo ne era stupefatto. I primi 100 posti in classifica non si smuovevano facilmente, perciò l’attuale tasso di crescita dei membri della Gilda Overgeared non aveva precedenti. Compagnie mediatiche di tutto il mondo si domandavano ‘quali segreti nasconde Reidan, per favorire una crescita così veloce?’.


| I giornalisti non sono riusciti ad entrare ad ovest. |


| Nella parte occidentale del Regno di Eternal, ci sono mostri mai visti prima. Gli esperti ipotizzano che soltanto un party di utenti almeno al livello 280 o utenti in classifica possano entrare... |


| Sembra che i membri della Overgeared stiano salendo rapidamente di livello cacciando i potenti mostri ad ovest. |


| Uhm... I mostri dell’ovest saranno una lama a doppio taglio per la Gilda Overgeared. La velocità nel livellare dei suoi membri è aumentata esponenzialmente ma sono pochi gli utenti che possono trasferirsi a Reidan a causa delle alte barriere all’ingresso. |


| Esatto. La velocità di crescita di Reidan sarà lenta. Il Duca Grid sarà sicuramente ferito. |


<em>Ttang! Ttang!</em>


Dalla grande fucina di Reidan proveniva un costante suono di martellamento. I 30 giovani fabbri istruiti da Khan stavano continuamente producendo i rifornimenti di cui Reidan aveva bisogno.


‘Sono stanco.’


Grid era comunque occupato nonostante l’aumento di manodopera. Dopo l’avanzamento di terza classe, i membri della Gilda Overgeared commissionavano più oggetti potenti, perciò doveva continuare a produrre oggetti.


‘Ma questo dannato martellamento finirà presto.’


Gli mancavano solamente cinque commissioni, dopo le quali Grid sarebbe stato libero.


‘Facciamo progetti per il futuro.’


Grid aveva delle sfide personali. La prima era completare la sua missione di classe, poi recuperare tutto il pavranio e, la terza, era quella di completare la missione di Piaro. Il suo lavoro come lord? Aveva l’intelligenza incomparabile di Lauel e Rabbit con sè, quindi non c’erano problemi.


“Tu, laggiù.”


Grid smise di martellare e chiamò un soldato a guardia dell’entrata della fucina.


“Mi ha chiamato?”


Il soldato si affrettò ad avvicinarsi con severa educazione.


‘Il grande duca mi ha chiamato!’


Gli occhi del soldato brillavano come lanterne mentre Grid gli ordinava, “Porta Minor qui.”


“Sì!”


Dopo 30 minuti.


“Oh, cosa vuoi?”


Un ragazzo dall’espressione seccata arrivò alla fucina. Nonostante possedesse i talenti di un grande minatore, era stato adottato come ‘detector di minerali’ poiché possedeva l’abilità ‘Esperto di Minerali (S+).


“Ti darò una scorta per cercare l’esistenza dei labirinti del golem qui nell’occidente.”


“Non è una scorta, ma una sorveglianza.”


“Un giorno, ti darò la libertà se giurerai vera lealtà verso di me.”


“...Beh, in questi giorni devo riconoscertelo. Sei un plebeo che è diventato duca, ma continuo a chiedermi se un genio come me dovrebbe dedicare a te il resto della propria vita.”


Minor possedeva l’abilità ‘Talento che si Rivelerà da Solo (SS)’. Il suo talento sarà sempre chiaro agli occhi degli altri, perciò era destinato a ricevere numerose tentazioni nel corso della sua vita. Era arrogante e avrebbe facilmente tradito una persona, perciò la sua fedeltà non era garantita.


“È poco essere il subordinato di un duca?”


“Certo. Come minimo, non dovrebbe essere un re?”


“Hoh... Dovrai ricordartelo.”


Grid sarebbe sicuramente diventato un re e avrebbe ottenuto la subordinazione di Minor. Lo promise a se stesso mentre agitava le mani.


“Vai adesso.”


“Sì, sì.”


Minor diede una risposta insicura ma Grid sapeva meglio di chiunque altro che avrebbe lavorato a dovere.


‘Il problema della ricerca del pavranio in occidente è risolto...’


Le uniche cose rimaste in sospeso erano la missione di classe e la missione della vendetta di Piaro. Tuttavia, in questo momento non poteva andare avanti con la prima. Era impossibile per Grid ottenere dal Dio Yatan la benedizione per il pavranio.


‘Anche Yura non sa dove si trovi il Primo Servitore della Chiesa di Yatan... Per prima cosa, dovrei risolvere il rancore di Piaro.’


La causa della malattia al cuore di Piaro, Asmophel. Se Grid avesse sconfitto il precedente vice-capitano dei Cavalieri Rossi, Piaro sarebbe stato liberato da queste catene.


‘Quando sarà in condizioni perfette, potrebbe diventare mio subordinato...’


Lo speranzoso Grid continuò a produrre oggetti.


Cinque minuti dopo, poi, completò tutti gli oggetti per i membri della gilda e usò l’abilità ‘Creazione del Fabbro Leggendario’.


[Abilità Creazione del Fabbro Leggendario]


Puoi creare tre metodi di produzione di oggetti d’equipaggiamento ogni volta che il livello dell’abilità ‘Maestria del Fabbro Leggendario’ aumenta.


Numero degli oggetti che possono essere creati al momento: 12/15.


* Quando vengono prodotti oggetti usando questa abilità, viene automaticamente inserito sull’oggetto il nome del creatore.


In seguito cominciarono a comparire le familiari finestre di notifica.


[Che oggetto vuoi creare?]


“Stivali pesanti.”


[Hai deciso ‘Stivali Pesanti’?]


“Sì.”


[Che materiali vorresti usare?]


“Um...”


Non dovrebbe usare soltanto minerali di alta classificazione come il ferro nero, il mithril e l’oricalco blu come materiali. Il motivo per cui Grid voleva creare stivali pesanti era perché voleva del peso. Secondo il consiglio di Piaro, più pesanti erano le calzature indossate, più grande sarebbe stato il potere dello spadone.


“Il materiale principale sarà l’acciaio. Lo mischierò con l’oricalco blu per aggiungere forza alla durezza, e per esercitare più potenza nei posti bui. Ah, devo rendere il colore più scuro aggiungendo del ferro nero in modo da armonizzarsi con la mia armatura.”


[Hai deciso?]


“Sì.”


[Per favore, disegna l’oggetto.]


Grid era molto più intelligente e abile rispetto a quando all’inizio aveva creato Failure. Disegnò perfettamente, nero su bianco sul progetto davanti a lui, la forma degli stivali che voleva.


“Fatto.”


Durante i passati quattro mesi, aveva creato più di 600 oggetti e la sua statistica della destrezza aveva superato i 3.000 punti. Grazie a ciò, Grid era in grado di disegnare un’immagine delicata e la forma degli stivali fu completata in maniera pratica ed eccellente. Erano stivali grandi e neri che arrivavano fino poco sotto il ginocchio. Avevano una tipica bellezza grezza.


[Hai deciso? Quando completerai il progetto, il numero di creazioni disponibili diminuirà di una unità.]


Grid cliccò il bottone senza esitazione. Poi la forma degli stivali venne corretta dal sistema per renderla più perfetta.


[Per favore, descrivi le caratteristiche dell’oggetto.]


“Stivali pesanti e solidi. Grazie alla natura dell’oricalco blu, la difesa aumenterà nei luoghi bui.”


Era una descrizione semplice, ma accurata. Basandosi sulla descrizione di Grid, il sistema cominciò a distribuire prestazioni ed opzioni all’oggetto.


[Infine, decidi il nome dell’oggetto.]


Da adesso in poi, tutti gli oggetti che produrrà avrebbero lodato orgogliosamente il leggendario fabbro che li aveva creati. Grid rispose con voce fiera, “Stivali di Grid.”


[Hai deciso per ‘Stivali di Grid’?]


“Sì.”


Grid aveva deciso di inserire il suo nome in ogni oggetto che avrebbe disegnato in futuro.


‘Punterò a completare un set di oggetti basato su questi stivali.’


[Il nuovo oggetto ‘Stivali di Grid’ è stato creato]


[Stivali di Grid]


Classificazione: Epica ~ Leggendaria


Informazioni per la Classificazione Epica:


Tenuta: 335/335      Difesa: 324


Velocità di Movimento: -12%


Grado di Elusione: -14%


* Aumenta la difesa del 10% contro gli attacchi dal basso.


* Quando è utilizzata un’abilità di scatto, c’è una probabilità di fallimento del 30%.


* La difesa aumenterà del 10% nei luoghi bui.


Informazioni per la Classificazione Unica:


Tenuta: 401/401      Difesa: 338


Velocità di Movimento: -10%


Grado di Elusione: -12%


* Aumenta la difesa del 12% contro gli attacchi dal basso.


* Quando è utilizzata un’abilità di scatto, c’è una probabilità di fallimento del 25%.


* La difesa aumenterà del 15% nei luoghi bui.


Informazioni per la Classificazione Leggendaria:


Tenuta: 496/496      Difesa: 470


Velocità di Movimento: -8%


Grado di Elusione: -10%


* Aumenta la difesa del 15% contro gli attacchi dal basso.


* Quando è utilizzata un’abilità di scatto, c’è una probabilità di fallimento del 20%.


* La difesa aumenterà del 20% nei luoghi bui.


Un oggetto ideato da un fabbro leggendario. Progettato con una perfetta combinazione di acciaio, ferro nero e oricalco blu, vanta una difesa schiacciante. Tuttavia, ci sono molti svantaggi nelle sue funzioni poiché si focalizza sulla difesa.


In particolare, è troppo pesante, perciò il movimento è limitato.


Restrizioni per l’Utilizzatore: Livello 320 o superiore. Forza +1.450 punti. Stamina +1.200 punti. Maestria Avanzata delle Armature Pesanti Livello 5 o superiore.


Peso: 2.930


L’efficacia era molto bassa rispetto agli Stivali di Braham. Potevano considerarsi stivali ideati appositamente per la classe dei tank, piuttosto che per i damage dealers che facevano affidamento sull’abilità di colpi caricati. Tuttavia, la difesa era quasi il doppio più forte di quella delle armature della stessa classe. La difesa era insolitamente alta per degli stivali, considerando che questi rappresentavano un quarto della difesa di un’armatura.


‘Questo è perfetto per me.’


In primo luogo, Grid non aveva uno stile di combattimento di tipo evasivo. Lui preferiva agitare la spada. Non si trattava solo di controllo, ma di uno stile unico con lo spadone. In più, Grid non aveva abilità di colpi caricati.


‘Gli stivali non avranno nessun effetto negativo su di me, eccetto per la riduzione della velocità di movimento. Questi stivali andrebbero bene anche per Vantner e Toban.’


Grid era soddisfatto della creazione terminata. Sognava che un giorno, sia lui che i membri della Gilda Overgeared sarebbero stati equipaggiati con un ‘set di Grid’, e aveva cominciato a creare un oggetto per sé stesso.


<em>Ttang! Ttang!</em>


“Ohh...!”


Le abilità di un fabbro leggendario venivano costantemente studiate da 30 giovani fabbri e da Khan, perciò il futuro era luminoso.


***


Era passato un anno dalla caduta del Papa Drevigo. Chi sarebbe diventato, dopo di lui, il nuovo Papa? Numerosi sacerdoti anziani si facevano avanti come candidati. Molti di loro erano bravi e avevano la missione di condurre 70 milioni di persone sul sentiero della luce.


Tuttavia, un piccolo numero di sacerdoti voleva che il Papa soddisfasse i loro bisogni individuali. In particolare, Pascal della Chiesa di Judar era molto ambizioso.


“Cosa accadrebbe se diventassi il capo di 70 milioni di persone? L’impeto della nostra famiglia squarcerà il cielo e mio Padre diventerà sicuramente un duca.”


Il padre di Pascal era un conte dell’Impero Saharan. In origine, il candidato Papa era un visconte, ma si era unito alla chiesa ed era diventato il leader della Chiesa di Judar. Adesso, mirava ad una posizione più importante.


“Capisco. Pascal, ti aiuterò a diventare Papa.”


La più diffusa religione del continente era sul punto di cadere nelle mani dell’impero. A questo punto, i 70 milioni di persone che osservavano gli insegnamenti della Dea Rebecca sarebbero potuti diventare uno strumento politico dell’impero.


“Isabel-chan!”


La prima classe nascosta unica, Damian, era scosso dalla tristezza. Era peché la vita di Isabel stava svanendo bruscamente dopo lo scioglimento del sigillo della Lancia di Lifael.


Traduzione di MoonRoro29


Editing di Cecilia Orlando







