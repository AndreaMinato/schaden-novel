---
title: Capitolo 234
pubDate: 2025-03-12T09:08:35.676Z
tags:
    - overgeared
---


Per tutto il periodo natalizio, pubblicheremo un capitolo in più con una donazione di soli 5€ anziché 10!


Approfittane! Segui il link paypal.me/manuelamusmeci


Dopo aver recuperato l'adeguata quantità di Stamina, Grid riuscì a malapena a sedersi su una roccia piatta. Notò gli occhi dei membri di Overgeared che lo fissavano.


'L'atmosfera è cambiata.'


Era forse perchè aveva affrontato quella grande sfida superando più volte i suoi limiti? Grid sentì di aver raggiunto un'eccezionale crescita personale. Condivise le informazioni dell'oggetto con i membri di Overgeared.


[Collana del Guardiano]


Classificazione: Unica (Set)


Tenuta: 23/23  Difesa: 35


*Indomabilità +30


*Quando si indossa tutto il set: Difesa +100


*Quando si indossa tutto il set: Indomabilità +50


Una collana esibita dal Doppelganger della Foresta Misteriosa.


Dona a chi la indossa una potente forza di volontà e un'elevata difesa.


Restrizioni d'uso: Livello 300 o oltre.


Peso: 11


“Oh, è un accessorio magico?”


“Sì. La difesa è collegata a quell'accessorio?”


La maggior parte degli accessori non fornivano grande difesa. Per esempio, mentre l'anello di Doran poteva esercitare un tremendo potere di cura, paragonabile a quello di un oggetto leggendario, non donava neanche un punto di difesa. Dall'altro lato, sia Collana sia il Bracciale del Guardiano avevano entrambi una difesa estremamente alta.


'Con l'effetto di tutto il set, la difesa aumenta di ben 172 punti...'


Era paragonabile a dei guanti pesanti di livello 300 o a degli stivali pesanti con classificazione Normale. Era straordinario che quei due accessori dessero una tale difesa. Tuttavia, i membri non ne erano contenti.


“Solo una difesa elevata? Non hanno nessuna opzione.”


“Già. Un accessorio dovrebbe fornire almeno una resistenza a qualche attributo.”


“Ho bisogno di accessori che diminuiscano il tempo di ricarica.”


“Fa aumentare l'Indomabilità, ma la statistica in sé non è granché.”






[Indomabilità]






Ha una certa probabilità di invalidare una porzione del danno in arrivo. Più la salute è bassa, più la probabilità sarà alta.


*Più il numero è alto, maggiore sarà l'effetto.


*I punti statistica non possono essere investiti in questa statistica.


Secondo la descrizione, l'Indomabilità era una statistica speciale molto utile. In particolare, era essenziale per i tanker. Tuttavia, dato che la probabilità che il suo effetto si attivasse era estremamente bassa, gli utenti consideravano l'Indomabilità come spazzatura.


Grid ci era abituato più di chiunque altro.


'L'Indomabilità è davvero una porcheria.'


Grid aveva al momento quasi 900 punti di Indomabilità. Nonostante questo, non ne aveva mai sperimentato l'effetto. Erano questi gli unici accessori lasciati da un boss potente? I membri di Overgeared erano delusi.


Ma Grid la vedeva diversamente.


“Ragazzi, se a voi non dispiace, vorrei usare questi accessori.”


Dopo aver acquisito la classe di Discendente di Pagma, Grid era diventato autosufficiente riguardo agli oggetti, grazie alla produzione e ai raid. Tuttavia, i fabbri non potevano produrre accessori e dato che i boss non ne lasciavano spesso, Grid non ne aveva ancora nessuno.


'Non riuscivo a trovare nessuno che sapesse maneggiare l'oricalco viola...'


Dal suo punto di vista, Grid era grato persino per il set di accessori del Guardiano. I membri di Overgeared acconsentirono all'unanimità alla richiesta di Grid.


“Grid, dovresti farne quello che vuoi.”


“Tu sei al primo posto in questo assalto. È naturale che ti prenda quello che vuoi.”


“Grazie.”


Grid espresse la sua gratitudine e condivise le informazioni dello spadone.






[Spadone di Doppelganger]






Classificazione: Leggendario


Tenuta: 731/731  Potere d'attacco: 780-1,516


Velocità d'attacco: -6%


*Ignora il 20% della difesa del nemico.


*Aumenta il potere delle abilità d'attacco del 20%.


Uno spadone copiato dal Doppelganger della Foresta Misteriosa.


Ha imitato il lavoro del leggendario fabbro Pagma, ma la somiglianza risiede solo nell'aspetto. Il suo potere non è paragonabile a quello delle opere di Pagma.


Restrizioni d'uso: Livello 320 o oltre. Più di 2010 di Forza. Maestria di Spada Avanzata di livello 2 o superiore.


Peso: 3,955


“Wow...!”


“È formidabile!”


Era una prestazione travolgente. I membri di Overgeared si lasciarono andare ad espressioni di ammirazione. Anche Grid era impressionato.


'È a questo livello? Pur non essendo paragonabile ai lavori di Pagma?'


Il danno era leggermente più basso di quello inflitto da Failure, che era di classificazione unica, ma le opzioni dello spadone mostravano altri vantaggi. In particolare, Grid fu affascinato dall'aumento del 20% nel danno inflitto dalle abilità d'attacco.


‘Se uso questo spadone, l'Arte della Spada di Pagma sarà rafforzata enormemente...'


Naturalmente, non era un'arma abbastanza buona da rimpiazzare Failure. Dunque non era adatta a Grid. Lo stesso valeva per gli altri membri di Overgeared.


“È un peccato che sia uno spadone.”


“Sarebbe perfetta se fosse un'arma ad una mano...”


Nessuno usava uno spadone come arma tra i membri di Overgeared. Toon, il Maestro delle Bestie, era in grado di maneggiare uno spadone, ma la sua arma principale era una lama da polso. Sia Grid sia i membri di Overgeared se ne rammaricarono.


“Perchè non ti metti alla prova con lo stile a due spade?”, suggerì Lauel.


“Stile a due spade? Doppia arte della spada?”


“Sì.”


Alcune classi di spadaccini acquisivano un'abilità passiva chiamata “Stile a due spade”, in cui usavano due spade invece che uno scudo e con cui potevano vantare attacchi potenti e stupefacenti orbite d'attacco.


“Non possiede l'abilità detta Stile a due spade... Ma non dovrebbe essere un problema, no?”


Come Discendente di Pagma, Grid poteva maneggiare tutte le armi, indipendentemente dal fatto che avesse acquisito o no la maestria richiesta per quell'abilità. I membri di Overgeared lo sapevano. Tuttavia, Grid non era convinto.


“Come posso eseguire una doppia arte della spada con uno spadone...”


Il peso non era un problema. La Forza di Grid era impareggiabile. Failure era leggera di suo, ma poteva brandire lo Spadone di Doppelganger, che era relativamente pesante, con una mano sola. Ma c'era un problema. Sia Failure sia lo Spadone avevano una lunghezza di 2 metri. Non sarebbe stato facile brandire ben due armi più lunghe della sua stessa altezza allo stesso tempo.


Lauel persuase Grid.


“Le tue abilità di controllo hanno fatto passi da gigante durante questo assalto. Più di quanto tu stesso possa immaginare. Ho fiducia che, se ci provi seriamente e non ti arrendi, tu possa farcela. E dopotutto, non hai un grande mentore?”


Lauel indicò Piaro e disse: “Toon usa due lame da polso e Piaro è lo spadaccino più forte che ci sia. Se impari da loro, non credi che riuscirai a padroneggiare lo Stile a due spade un giorno?”


“Ummm...”


Certo, era un suggerimento allettante. Lo Spadone di Doppelganger aumentava il danno di base e il danno inflitto dalle abilità. Sfruttando le due armi e usando l'Arte della Spada di Pagma, sarebbe riuscito a raggiungere un potere d'attacco molto più elevato.


'Voglio provarci.'


Il sangue gli ribolliva. Ma c'era ancora un problema. Lo Spadone di Doppelganger era un oggetto ottenuto in un assalto di gruppo con i membri di Overgeared. Non poteva prendere tutti gli oggetti per sé.


Grid esitò.


“Fa' come dice Lauel.”


“Esatto. È una buona idea, Grid. Tu puoi usare qualunque arma senza limiti, vero? Dovresti approfittare di questo vantaggio.”


“Aumenterai la tua difesa con gli accessori, quindi sarebbe l'ideale se riuscissi ad incrementare il tuo potere d'attacco.”


“Tutti...”


Gliene stavano facendo dono generosamente. Gli stavano facendo un favore? Il Grid del passato avrebbe ridacchiato e accettato senza troppi scrupoli. Ma ora era tutto diverso. Aveva una cosa chiamata coscienza.


I membri di Overgeared lo incoraggiarono quando esitò.


“Prima di tutto, tu sei l'unico che sappia usare uno spadone. Dovremmo venderlo a qualcun altro per racimolare un po' di soldi? Assolutamente no. Non voglio che un ranker metta le mani su un'arma così potente.”


“Ha ragione, dovremmo crearci un rivale con le nostre stesse mani?”


“E inoltre, dobbiamo molto a Grid.”


Dopo essere diventato il capo della Gilda Overgeared, Grid aveva realizzato gli oggetti dei membri gratuitamente. Pensava che fosse qualcosa che era suo dovere fare, come capo della gilda. Era sempre grato ai membri di Overgeared.


Ora quel favore gli stava ritornando indietro.


“Grazie...!”


Lo Spadone di Doppelganger valeva almeno tre milioni di monete d'oro. Grid fu commosso dalle azioni dei suoi compagni.


***


“È estremamente difficile abituarsi ad usare due spade in poco tempo. In particolare, è teoricamente impossibile padroneggiare un'arte della spada doppia con due spadoni.”
“Mi stai dicendo che dovrei lasciar perdere?”


“No, non sto dicendo questo. È possibile superare questa difficoltà col potere di Pagma. Ma ci vorrà del tempo. Prima di tutto, non agitarti. Cercherò di addestrarti affinché tu possa usare due spade con l'Arte della Spada di Pagma.”


Grid e i membri di Overgeared attraversarono la Foresta Misteriosa e scalarono la montagna.


Cercavano una miniera. Mentre si spostavano, Grid discuteva con Piaro di come brandire due armi.


Huroi camminava davanti e gridò.


“C'è una piccola baita sul versante della montagna.”


“Una baita?”


Qualcuno viveva in un'area così pericolosa, dove nessuno poteva entrare a causa del doppelganger? Grid e i membri di Overgeared erano incuriositi ma non dimenticarono le buone maniere. Bussarono alla porta della baita.


“C'è qualcuno?”


“...”


Non ci fu risposta. Non ci fu neanche alcun suono.


“Dovremmo entrare?”


Vantner non era sicuro che il proprietario fosse presente, ma aprì comunque la vecchia porta. Poi un odore di muffa aggredì il gruppo.


“Questa casa è rimasta abbandonata per almeno un decennio.”


Il gruppo di Grid cominciò ad ispezionare la casa. Tuttavia, non c'era nulla, ad eccezione di un piccolo letto e di un tavolo.


“Uh? E questo cos'è?”


Vantner scoprì una vecchia cassa. Era fatta di betulla e chiusa a chiave come il forziere di un tesoro. Cosa c'era dentro? Vantner era curioso e cercò di rompere la cassa. Ma il sistema glielo impedì.






[Non succede niente.]






“Questo... Sembra che serva una chiave per aprirla?”


“Lascia fare a me.”


Grid venne avanti. Tirò fuori la sua “Chiave Universale”.


<em>Clink.</em>


La serratura arrugginita scattò senza fare resistenza.


“Questo...?”


C'era un piccolo libricino nella cassa. Grid lo aprì.










Traduzione di Martina Procida


Editing di Libusemumei




                                


                                



