---
title: Capitolo 236
pubDate: 2025-03-12T09:08:35.676Z
tags:
    - overgeared
---


Capitolo sponsorizzato! Grazie Davide!


Grid e i membri di Overgeared fecero ritorno.


Ci erano voluti quattro giorni, il doppio rispetto a quanto previsto. Rabbit uscì e gli andò incontro.


“Ero preoccupato, siccome eravate in ritardo.”


Vantner brontolò, “Come parte dell’allenamento, abbiamo sconfitto tutti i mostri sul cammino di ritorno dalla nostra destinazione.”


Grid accettò le lamentele e rise. “Grazie a questo siamo diventati molto più forti.”


Era vero.


Nel corso dei passati quattro giorni, avevano costantemente cacciato e effettuato raid contro i doppelganger. Pertanto, i membri di Overgeared avevano fatto enormi progressi non solo nell’aumento di livello e oggetti. Il loro controllo e l’abilità di cooperare gli uni con gli altri erano migliorati drasticamente grazie agli insegnamenti di Piaro, esperto in tattiche così come nell’arte della spada.


Rabbit parlò duramente, “Vi prego, attenetevi al programma in futuro. Sarebbe un grosso problema se il programma diventasse disordinato.”


Grid lo ascoltò. Lui e tutti i membri di Overgeared occupavano posizioni importanti a Reidan, ed era troppo procrastinare per lui. Grid impresse quel consiglio nella sua mente.


“Farò attenzione.”


‘È diventato più maturo.’


Rabbit sorrise percependo i nuovi cambiamenti di Grid. “Ad ogni modo, sono contento che stiate bene. Qual è stato il risultato?”


Esisteva davvero una miniera sul Monte Alzar?


Se c’era, era davvero una miniera di mithril giallo? Rabbit era pieno di aspettative, e Grid non lo deluse.


“La miniera è stata messa in sicurezza. Come avevi ipotizzato, è una miniera di mithril giallo.”


“Ohh...!”


 Il mithril giallo aveva fatto la sua comparsa nella storia dell’alchimia centinaia di anni fa. Nessuna delle persone di questa epoca lo avevano avvistato, e adesso Reidan ne aveva ottenuto il monopolio. Era stata un’impresa in cui anche l’impero, che occupava più della metà del territorio del continente, aveva fallito.


L’effetto a catena risultante sarebbe stato enorme.


“Hai fatto un bel lavoro. Abbiamo ottenuto un futuro per Reidan.”


Non era un’esagerazione, Reidan sarebbe riuscita a stabilire una posizione unica attraverso l’alchimia. Era previsto che ci sarebbe stata una sinergia esplosiva fra quest’ultima e il fabbro leggendario.


Come risultato, Reidan sarebbe diventata la Talima del mondo umano.


“Andiamo nella sala riunioni. Dobbiamo discutere dello sviluppo della miniera e dei fondi d’investimento per l’alchimia.” Rabbit disse con eccitazione, ma Grid scosse il capo.


“Mi va bene. Discutine con i membri di Overgeared e procedi da solo.”


“Capisco.”


Rabbit sapeva che Grid stava evitando di proposito i suoi doveri da signore e non andò nel panico. Provò semplicemente sollievo nel ricevere la sua fiducia, e una bruciante motivazione.


‘Farò del mio meglio per rendere entrambi ricchi.’


Il deciso Rabbit si diresse alla sala riunioni con i membri di Overgeared. Una donna minuta e dai codini biondi era rimasta da sola con Grid. Era Euphemina. 


“Sembra che tu abbia completato bene tutto il lavoro. Congratulazioni.”


La giovane era stanca. Era normale, siccome aveva lavorato senza pause da quando era ritornata da Frontier con Rabbit.


“Perché mi hai chiamata? Hai qualcos’altro da farmi fare?”


Sembrava ci fossero lame affilate nelle sue parole, come se volesse colpire il fabbro.


Allora Grid pronunciò parole sorprendenti.


“Per il momento riposati.”


“...Huh?”


Euphemina spalancò gli occhi. Era confusa dalle inaspettate parole di Grid.


“So che hai lavorato più duramente di chiunque altro nei mesi passati. Non ne hai passate tante da quando ti sei unita alla gilda? Prenditi del tempo per ricaricarti e fare una bella dormita. Puoi anche aumentare il tuo livello, cosa che hai posticipato.”


“Va bene?”


Reidan aveva manodopera insufficiente rispetto alla grandezza della città. In una situazione del genere, sarebbe un duro colpo se un élite come Euphemina se ne andasse. Grid rise della sua esitazione.


“Si, Reidan è abbastanza stabile grazie al tuo lavoro. Gli esperti in ogni campo sono stati allenati, perciò non preoccuparti troppo.”


“Grid...”


Euphemina era commossa.


Ripensandoci, questa era la prima volta in cui Grid è stato così gentile con lei. Era sempre freddo e distaccato, perciò questo cambiamento di atteggiamento sembrava una ricompensa per il suo duro lavoro. Quella bella atmosfera, però, non durò per molto.


“Ti consiglio il Regno delle Sirene come terreno di caccia. Mentre sei lì, dovresti prendere delle lacrime del Re del Clan dell’Acqua.”


“...”


Fu il momento in cui le intenzioni di Grid si fecero palesi. L’espressione di Euphemina si raffreddò.


“Vuoi che vada nel Regno delle Sirene a prendere le lacrime del re del clan dell’acqua?”


L’effetto di quell’oggetto era impareggiabile. Era un materiale raro che donava permanentemente magia ad un oggetto, ma era difficile da trovare. Ancora una volta, Grid le aveva dato una missione ,mascherata da vacanza.


‘Per quanto devo dovrò essere sfruttata?’


Euphemina sospirò. Ovunque andasse veniva trattata come una principessa, ma adesso era una semplice lavoratrice? Si sentiva scettica riguardo al fatto che avrebbe davvero dovuto unirsi alla Gilda Overgeared, ma poi Grid le porse un oggetto. Non era una tonaca, né un mantello. Era una felpa con cappuccio a zip di quelle che si vedevano nella società moderna.


“Che cos’è?” Euphemina era perplessa dall’insolito oggetto e lo chiese a Grid.


“Un regalo.”


“Cosa...?”


Euphemina non mostrò una grande reazione. Vedeva la Felpa con Cappuccio e Zip come un semplice oggetto decorativo, ma fu stupita non appena ne controllò le informazioni.


“Un m-mantello dell’invisibilità?”


Circa 200 anni fa, il leggendario sarto Kruger aveva creato cinque mantelli dell’invisibilità, due dei quali si diceva esistessero ancora, ma nessuno sapeva dove ottenerli. I mantelli dell’invisibilità erano oggetti super rari. Euphemina era entusiasta del regalo.


“Andrò nel Regno delle Sirene!”


Ancora una volta, la giovane pensò che fosse stato un bene unirsi alla gilda Overgeared. L’umore di Grid migliorò osservando la sua felicità.


Dare e ricevere. La gioia di un suo compagno era la sua gioia. La crescita di un suo compagno era la sua crescita.


Grid la pensava sinceramente così.


***


Nella fucina di Khan, Grid aprì l’inventario dei pet e tirò fuori il ‘Doppelganger della Foresta Misteriosa’.


<i>Crash.</i>


Il liquido gli ricordava un metallo fuso e si allungava sul pavimento senza troppi sforzi. Grid estrasse il suo martello.


‘Riparalo.’


Nel diario di Wendy, Pagma aveva riparato il doppelganger. Basandosi su quello, anche l’Erede di Pagma dovrebbe essere in grado di farlo. Grid non ne dubitò, e allora cominciò ad aggiustarlo con l’abilità Riparazione del Fabbro Leggendario Livello 3.


<i>Ttang! Ttang!</i>


Non era facile. Non conosceva il metodo di riparazione poiché non aveva comprensione della struttura del corpo. Non aveva altra scelta se non studiarlo. Grid aveva fiducia in sé stesso – per la precisione – aveva fiducia dell’abilità Riparazione del Fabbro Leggendario. Era certo che l’abilità lo avrebbe guidato correttamente.


Un’ora più tardi, poi, Grid identificò finalmente il nucleo e cominciò a martellare rapidamente.


[La tua destrezza è aumentata di 5 punti.]


[La tua tenacia è aumentata di 3 punti.]


[L’abilità Riparazione del Fabbro Leggendario ha raggiunto il livello 4.]


[Il Doppelganger della Foresta Misteriosa è stato riparato!]


La finestra di notifica di benvenuto spuntò mentre il doppelganger cominciava a muoversi. Adesso aveva l’aspetto di uno slime. Grid controllò la finestra delle informazioni.


Nome: Non Impostato


Specie: Doppelganger


Livello: 1 (0/200)


Affinità: 0/100


Salute: 1,200/1,200


Potenza in Attacco Fisico: 15      Potenza in Attacco Magico: 2


Difesa: 30      Resistenza Magica: 6


Attributi: Nessuno


Stato: Confusione


(Chi sono io...?)


* Un doppelganger che ha vissuto per più di 150 anni nella Foresta Misteriosa. Ha accumulato saggezza attraverso i rapporti umani e ha molta esperienza nel combattimento. 


Cosa più importante, ha il potere di copiare l’aspetto e le abilità del leggendario fabbro Pagma, perciò non è paragonabile ai normali doppelgangers.


- Lista delle abilità attuali -


[Copia Livello 10 (Padroneggiata)]


Può copiare perfettamente l’aspetto di un obiettivo con un livello inferiore al proprio. Le statistiche saranno copiate soltanto all’80%. Solamente alcune abilità (random) verranno copiate.


Può copiare completamente l’aspetto di un obiettivo al suo stesso livello. Le statistiche saranno copiate soltanto al 50%. Solamente alcune abilità (random) verranno copiate.


Può copiare perfettamente l’aspetto di un obiettivo con un livello superiore al proprio. Le statistiche saranno copiate soltanto al 20%. Solamente poche abilità (random) verranno copiate.


Copia perfettamente l’aspetto del proprietario. Le statistiche saranno copiate soltanto al 30%. Solamente alcune abilità (selezionate) verranno copiate.


[Abilità nel Linguaggio Livello 1]


L’abilità nel linguaggio è al livello di un bambino di cinque anni.


[Immortalità a Metà (Passiva)]


Da qualche parte nel corpo del doppelganger, c’è un nucleo di energia vitale. Il doppelganger non morirà a meno che questo nucleo non venga completamente distrutto.


‘Meraviglioso.’


Grid era entusiasta. Le statistiche base del doppelganger al livello uno erano molto basse rispetto a Noe, ma l’abilità ‘Copia’ era eccellente. Il fabbro poteva utilizzarlo come clone che mostrava il 30% delle sue statistiche.


‘Devo prendermene cura per farlo salire di livello.’


Grid si impose di trattare il doppelganger diversamente da Noe. Se quest’ultimo lo avesse saputo, ne sarebbe stato geloso.


“Ch...i?” Il doppelganger era confuso. “Chi sono io...? Tu...Chi sei?”


Grid gli spiegò con gentilezza. “Il tuo nome è Randy, ed io sono Grid. Siamo amici.”


“Ran...dy. Ami...ci.”


Era un rimasuglio dei suoi ricordi perduti? Il doppelganger cominciò a mutare lentamente fino ad avere l’aspetto di una bambina di cinque o sei anni. Aveva i capelli rosso carota ed era molto carina. Sarebbe diventata bellissima da adulta.


‘Questa bambina è Wendy.’


L’espressione di Grid si incupì. Provò compassione per vite infelici di Randy e Wendy.


“Randy. Nome bello. Amico. Buono.”


“Sono contento che ti piaccia.”


Randy sorrise davvero luminosamente. Grid non poté fare a meno di accarezzarle i capelli.


‘Avrai avuto un finale triste nella tua vita passata, ma in questa vita sarà diverso.’


Grid prese una decisione. Il suo obiettivo era dare la felicità a Randy.


“Il prossimo...”


Doveva rinforzare a turno lo Spadone del Doppelganger e gli stivali di Grid. Il fabbro estrasse un gran numero di pietre di potenziamento che i membri di Overgeared gli avevano ceduto.


‘Dopo queste preparazioni, otterrò vendetta per Piaro.’


Fu il momento in cui ben presto sarebbe nata una nuova leggenda nella storia dell’Impero Saharan. 










<em>Vi aspettiamo questa sera con il capitolo ordinario!</em>






Traduzione di MoonRoro29


Editing di Libusemumei
                                


                                



