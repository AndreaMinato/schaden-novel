---
title: Capitolo 237
pubDate: 2025-03-12T09:08:35.676Z
tags:
    - overgeared
---


Grid aveva molta esperienza nel potenziamento degli oggetti, avendone fatti molti rispetto agli altri utenti di Satisfy. Grid sfruttava la sua abilità passiva che ‘aumentava la probabilità di potenziamento’ per rafforzare gli oggetti dei membri della gilda.


‘Non c’è trucco nel potenziamento.’


Il potenziamento non veniva influenzato da statistiche come la destrezza. Superstizioni come potenziare in determinati momenti o riparare come prima cosa l’oggetto, precedendo il potenziamento, erano inutili. Il successo era puramente basato sulla fortuna. Era una verità che aveva appreso dopo innumerevoli potenziamenti.


“Umm.”


Grid osservò le dozzine di pietre di potenziamento nel suo inventario. Era estremamente nervoso, più nervoso di quando era andato ad incontrare il suo primo amore, Ahyoung.


‘Ho bisogno che o lo spadone o gli stivali vadano almeno a +7...’


Avrebbe avuto successo? Gli sarebbe tornata la perdita di capelli se avesse ricevuto un danno per questo? Si trattava di soldi, perciò doveva essere più accorto. Dio, Buddha, la Dea Rebecca, ecc. Grid pregò seriamente gli dei che esistevano nel gioco e nella realtà, poi cominciò il potenziamento con mani tremanti.








<p style="text-align: center">***</p>








La discussione sullo sviluppo della miniera e sui fondi per gli investimenti alchemici era terminata. I risultati erano positivi poiché Lauel e Rabbit erano d’accordo. Tuttavia, i membri di Overgeared che avevano lasciato la sala riunioni non erano contenti.


“Ci toccherà soffrire nel corso dei prossimi mesi.” Borbottò Vantner.


Aveva la missione di distruggere i mostri nei dintorni della strada da Reidan al Monte Alzar. I mostri non sarebbero semplicemente riapparsi una volta uccisi? Almeno dieci nidi di vermi giganti andavano distrutti.


I 17 membri di Overgeared che lavoravano con Vantner sospirarono, ma Pon li invidiava.


‘È meglio di me...’


A Pon era stato ordinato di identificare tutti i dungeon e i mostri boss dell’ovest. Era una missione per investigare su quale terreno di caccia fruttasse più denaro. Lui ne era in carica, in quanto si trattava di una missione altamente difficile.


Regas, che aveva ricevuto la missione con lui, sorrise e disse. “Interessante. Prendiamo quest’opportunità per cimentarci in un raid da due persone.” Era il sogno di Regas diventare più forte attraverso le difficoltà. Pon doveva stare al fianco di questo ragazzo ignorante che aveva muscoli al posto del cervello. Riusciva a vedere un cammino tortuoso davanti a sé.


Lauel li incoraggiò.


“I nostri ruoli sono importanti mentre Grid è via. Prendiamoci la responsabilità aumentando i nostri livelli e sviluppando la città.”


“Grid andrà nell’Impero Saharan?”


“Sì, ha detto che ha un’importante missione da Piaro.”


“L’impero... Spero che Grid non incontri alcun ostacolo lungo la strada.”


Il mondo era vasto e pieno di mostri. E la maggior parte era situata nell’impero.








<p style="text-align: center">***</p>








Negli spaziosi campi di Reidan.


Piaro era lì dove aveva cominciato a crescere il grano. Osservando il suo aspetto sudato, sembrava davvero un contadino. In quel momento, Bland e gli operai videro un volto gradito.


“Il Duca Grid sta venendo qui.”


“...!”


Gli sguardi di tutti gli operai si voltarono all’unisono. Era davvero il padrone.


La gente esultava.


“Viva il Duca Grid! Viva il Duca Grid!”


Gli abitanti di Reidan avevano un’unica mentalità: esultavano ogni volta che vedevano Grid. Non lo facevano perché qualcuno li obbligava. Semplicemente gli erano totalmente fedeli.


“Il potenziamento è stato buono.”


Un’energia blu si innalzava come una nube dagli stivali di Grid. Il suo sorriso non era nato perché Piaro lo aveva subito notato. Era riuscito a rafforzare entrambi lo Spadone del Doppelganger e gli Stivali di Grid a +8.


Era stato fortunato. In quest’evento, la sua conoscenza dell’Arte di Spada di Pagma era aumentata, aveva ottenuto un doppelganger come animale compagno, e aveva trovato la miniera di mithril giallo. Tutto stava andando bene.


Grid voleva mantenere quest’impeto.


“Penso che adesso sia tempo di ottenere la tua vendetta. Andrò nell’impero.”


I suoi occhi erano determinati. Piaro provò una forte fiducia verso Grid.


“Credo che tu possa completare il lavoro.”






[È stata generata una missione.]






[Il Vero Traditore dei Cavalieri Rossi]


Livello di Difficoltà: SS


Asmophel ha osato vedersi con l’imperatrice, ed è stato colto in flagrante da Piaro. Lui e i suoi uomini sono stati accusati e bollati come traditori.


A causa di ciò, Piaro ha perso i suoi uomini ed è dovuto fuggire. Adesso non ha intenzione di perdonare Asmophel.


Tuttavia, per Piaro, è virtualmente impossibile vendicare se stesso.


Piaro ti ha reso agente della sua vendetta.


Condizioni per il Completamento della Missione: uccidere Asmophel, il precedente vice capitano dei Cavalieri Rossi.


Ricompensa per la Missione: l’affinità con Piaro raggiungerà il picco massimo.


Fallimento della Missione: Livello -6.






[Vuoi accettare la missione?]






‘È cambiata in molti aspetti.’


In passato, quando Grid era un principiante, il livello di difficoltà per questa missione era di grado S, e le ricompense erano il titolo di ‘Agente della Vendetta’ e la spada di Piaro. Adesso la difficoltà era stata aumentata e le ricompense cambiate.


Era un fenomeno accaduto quando il suo legame con Piaro migliorò e il cuore di quest’ultimo si stabilizzò.


‘Cosa succederà se la mia affinità con Piaro raggiungerà il massimo?’


Avrebbe potuto insegnargli le sue tecniche di spada?


‘Non accadrà.’


La scherma di Piaro apparteneva alla sua famiglia, non sarebbe stato semplice insegnarla ad altri. Grid la pensava diversamente.


‘Diventerà un mio subordinato?’


La potenza di Piaro andava oltre l’immaginazione. Se Grid avesse potuto averlo come subordinato, sarebbe stato come ottenere un gruppo di uomini. Grid era pieno di grandi aspettative ed accettò la missione.


“Credi in me.”


Piaro vide la sua determinazione e lo avvisò. “L’ho già detto prima, ma l’impero è pieno di persone forti. La prassi per incontrare Asmophel era complicata, quindi sii cauto.”


“Capisco.”


Grid rispose bene, non era particolarmente nervoso. Piaro parlò di nuovo. “Non fidarti delle tue tecniche. La tecnica a due spade non è qualcosa che può essere padroneggiata completamente in un così breve periodo di allenamento.”


Grid si era allenato nel brandire due spade lungo la strada di ritorno dal raid al doppelganger. Grid annuì. “Non preoccuparti, lo so.”


Rispose in questo modo, ma le sue reali intenzioni erano differenti.


‘In questo momento sono carente, ma la situazione cambierà col tempo.’


La sua destinazione era la capitale dell’impero, Titan. Ci sarebbero voluti 20 giorni per raggiungerla e se si fosse allenato regolarmente per strada, sarebbe riuscito ad usare sufficientemente lo stile a due spade. Era qualcosa di possibile perché Piaro gli aveva insegnato bene le basi.








<p style="text-align: center">***</p>








L’impero era il centro del mondo. Era naturale risultare il padrone del continente ed era giusto, per i regni esterni, obbedirgli. Era un pensiero molto arrogante ed egoista.


Nessun regno, però, poteva condannarli. Il potere dell’Impero Saharan era soverchiante.


“Questo è il villaggio del Clan Ul.”


Il capo della Gilda Lupo Bianco, Veradin, era un barone dell’impero. Aveva ricevuto l’ordine dal Conte Zebra si soggiogare gli immigrati, e aveva finalmente trovato la base del nemico. Era un traguardo raggiunto al termine di un viaggio durato una settimana.


Veradin era cauto. “Quanti nemici?”


Kiki, un cecchino, usò l’abilità ‘Occhi di Falco’ e riferì. “1.050 persone. Più della metà sono donne e bambini.”


Significava che meno di 500 persone potevano combattere adeguatamente. Veradin ne fu sollevato.


“Non c’è bisogno di strategie. Caricate direttamente e spazzateli via.”


La reazione di Kiki fu incerta. “Non importa quanto ci pensi, questo non è qualcosa che le persone dovrebbero fare.”


Il Clan Ul era formato da comuni esseri umani, non da mostri. Erano poveri, poiché non erano considerati come cittadini dell’impero. Era un peccato, perché un tempo facevano parte di una nazione fiorente, fino a quando la loro terra non gli fu sottratta dall’impero. Le poche persone rimaste scelsero di nascondersi nei luoghi più remoti.


Kiki non voleva ucciderli.


Veradin la rimproverò. “Sono soltanto dei PNG. Non farti sconvolgere da innecessari sentimenti.”


Se avessero ucciso il Clan Ul, il loro contributo all’impero sarebbe aumentato di 12 a persona. Veradin voleva costruire la base per diventare un visconte portando a termine questa missione alla perfezione.


Kiki sospirò.


“Sigh... Desidero che arrivi un’armata di golem.”


Questa era la storia dell’invasione dei golem accaduta nel Regno Eternal diversi mesi fa. Naturalmente, venne fuori il nome di Grid.


“Quel moccioso di Grid è stato davvero fortunato.”


“Già. Gli è capitato di diventare duca in un colpo solo uccidendo l’armata di golem che aveva invaso il regno per caso.”


“Ah! Che invidia! Se fossimo appartenuti al Regno di Eternal, saremmo stati in grado di sconfiggere i golem e occupare il posto di un duca!”


Mentre i membri della gilda avevano cominciato a parlare di cose inutili, Veradin li sgridò.


“Concentratevi sulla missione.”


“Sì!”


I membri della gilda tornarono alle loro posizioni. A differenza di Kiki, non mostravano alcuna resistenza nel cacciare il Clan Ul. I PNG non erano semplicemente delle masse di grafica e intelligenza artificiale? Somigliavano a delle persone, ma non lo erano per davvero.


Era facile ucciderle. Non era niente di che. Veradin si accorse che i membri della gilda stavano emanando un’aura combattiva e ordinò.


“Schiacciateli.”


“Waaaaahhhhh!”


Tranne Kiki, i 24 membri della gilda discesero la montagna all’unisono.


Andavano a velocità tremenda. Non rallentavano, nonostante le rocce accidentate. Il Clan Ul si accorse di loro lungo la strada e scoccarono frecce e incantesimi dalle torri di guardia. Tuttavia, era inutile. Evitarono o si difesero da tutti gli attacchi e raggiunsero rapidamente l’obiettivo.


“Sparite!”


“Grazie per il contributo~”


“Kuaack!”


Si trattava di una situazione assurda, nella quale 24 persone ne spazzarono via 1.000. Il piccolo villaggio si trasformò ben presto in un inferno. Era un massacro unilaterale.


“V-vi prego, la mia unica figlia...”


“Muori semplicemente in silenzio.”


Le persone chiedevano pietà, ma i membri della gilda Lupo Bianco non ne avevano. Le donne, i bambini, e gli anziani vennero assassinati, ma la crudele carneficina non durò per molto.


“Non sono il ragazzo detective, allora perché accadono incidenti ovunque vada? Beh, ho avuto una missione e non è poi così male...”


I membri della Lupo Bianco erano confusi, poiché un utente, e non un PNG, era apparso da un angolo del villaggio.


‘Chi è quella persona?’


Indossava un cappello a tesa larga, perciò il suo aspetto e il suo ID non erano riconoscibili. I membri della Lupo Bianco chiesero all’uomo.


“Chi sei?”


“Io?” L’uomo brandì uno spadone di giada fra le mani e rispose, “Stavolta sono l’Apostolo della Giustizia.”


<em>Puok!</em>


“Cosa?!”


Veradin strabuzzò gli occhi. Lo stesso uomo era comparso dietro ad un suo alleato e lo aveva trafitto?


“Un clone...!”


Non era un clone normale. Era la prima volta che ne vedeva uno capace di esercitare un tale potere.


‘Un utente di alto livello!’














Traduzione di MoonRoro29


Editing di Cecilia Orlando
                                


                                



