---
title: Capitolo 241
pubDate: 2025-03-12T09:08:35.677Z
tags:
    - overgeared
---


Probabilmente avrete già letto il capitolo 240 qualche giorno fa... Quindi ci sembra giusto lasciarvi in ogni caso qualcosa di nuovo oggi!


Kraugel stava camminando da solo. Non riusciva a pensare a nulla del suo atteggiamento che potesse aver messo in allerta. Perciò perché questa persona gli stava bloccando la strada? Il comportamento del contadino non aveva senso.


Kraugel ebbe dei dubbi prima di giungere a delle ipotesi ragionevoli.


‘È raro che qualcuno venga qui, quindi non sono abituati a questo.’


Reidan era un luogo isolato. Le attività svolte da Grid e dai membri di Overgeared potevano aver ridotto le dimensioni del deserto, ma l’accessibilità era ancora minima. Era quasi impossibile attraversare il deserto fino a Reidan a meno che non ci fosse un party di giocatori classificati.


‘Non ci sono forestieri qui, perciò… È naturale che i residenti siano cauti nei confronti degli stranieri.’


Karugel indovinò la ragione del comportamento del contadino e spiegò.


“Sono un semplice avventuriero. Non sono una persona sospetta, quindi non devi preoccuparti.”


La reputazione di Kraugel nel continente era al di sopra di 40.000. Da quando Satisfy era iniziato, aveva sempre mantenuto la prima posizione nella classifica, aveva ripulito i dungeon e fatto le missioni più velocemente degli altri, guadagnandosi una certa reputazione. Attualmente, Kraugel era l’unico che potesse fare uso del Negozio della Reputazione.


‘La mia alta reputazione conferirà fiducia a quel PNG.’


Kraugel pensò che il contadino avrebbe abbassato la guardia e si sarebbe fatto indietro. Ma cosa stava succedendo? Il contadino mostrò una reazione inaspettata.


“In base al tuo modo di camminare, non sei un semplice avventuriero.”


“…!”


Non ci fu alcun cambiamento nell’espressione di Kraugel. Sorrise come al solito. Ma la sua mente era abbastanza turbata.


‘La mia camminata è insolita? Si riferisce ai Passi di Luce Bianca?’


Passi di Luce Bianca era un’abilità che Kraugel aveva ottenuto dopo essere diventato uno Spadaccino Bianco. In pratica, aumentava la sua velocità di movimento e l’abilità ad adattarsi al terreno. Poteva anche essere utilizzata per correre o scappare. La luce bianca di solito non poteva essere vista, tranne che in situazioni di intensa luce solare o durante una chiara luna piena.


‘Non è un contadino normale.’


Il PNG di fronte a lui, Piaro, sembrava a tutti gli effetti un contadino. Indossava un cappello di paglia per proteggersi da sole, abiti da lavoro sporchi e teneva tra le mani un aratro e una zappa. Era difficile distinguerlo da un qualunque altro contadino.


Ma non si dovrebbero giudicare le persone dalle apparenze. Gli occhi acuti di Kraugel esaminarono Piaro.


“Chi sei veramente? Non sei un normale contadino, vero?”


Piaro voleva rispondere a Kraugel onestamente.


‘Ho sempre sognato un confronto con una persona forte come te, che desidera altrettanto raggiungere lo status di maestro di spada. Competi con me.’ Queste erano le parole che voleva dire.


“Io…”


“Piaro! È ora di fare una pausa! Hai lavorato sodo oggi, quindi mangia tanto!”


Un contadino non riuscì a cogliere la situazione e giunse urlando. Fu davvero un tempismo perfetto. Grazie a questo, Piaro si imbarazzò.


“Vai a mangiare da solo.” Disse Piaro con l’espressione corrucciata, prima di tentare di presentarsi di nuovo. “Io…”


“Piaro! L’amministratore Rabbit chiede se hai già trovato un’altra fonte d’acqua.”


Gli urlò un soldato.


‘No, che succede?’


Perché veniva infastidito ogni volta che tentava di presentarsi? Piaro provò un po’ di fastidio nell’essere disturbato. Ma in quanto potenziale maestro di spada, era divertente il fatto che si irritasse per qualcosa del genere. Sopportò pazientemente.


“Non è facile trovare una fonte d’acqua. Digli che ci vorrà del tempo.”


“Sì!”


“Io…”


Il soldato se ne andò e Piaro cercò di presentarsi ancora una volta. Tuttavia, Kraugel alzò una mano e lo fermò.


“Lo capisco anche senza che tu dica nulla. Non sei un geomante?”


Il compito principale di un geomante era di cercare cose basandosi sulla topografia. Gli occhi indagatori di Kraugel se ne convinsero.


“Non preoccuparti. Ho allenato molte abilità, ma non ho intenzione di attaccare Reidan. Vorrei solo fermarmi presso il negozio generale. Allora, adesso vado.”


“…”


Piaro perse completamente l’occasione per presentarsi. Piaro si imbarazzò per il fraintendimento di Kraugel. Ma si ricompose velocemente. Quindi, anche se era stato confuso per un contadino o un geomante? Era sufficiente se fosse riuscito a competere con qualcuno di forte.


“Non puoi entrare a Reidan a meno che prima non mi sconfiggi.”


La zappa di Piaro si mosse in una linea. Era un attacco a sorpresa, ma Kraugel aveva un’abilità passiva chiamata Sensi Scrupolosi. In risposta a Sensi Scrupolosi, utilizzò Passi di Luce Bianca ed evitò l’attacco. Ma la zappa sembrava un serpente vero. Cambiò direzione e ancora una volta puntò il bersaglio, che mancò.


Gli occhi di Kraugel divennero freddi. Aveva un talento naturale e si era allenato duramente, perciò non permetteva facilmente che lo attaccassero. Ci fu un lampo di qualcosa di argentato. Si trattava della spada ‘Zanna Bianca’ che aveva ottenuto da uno dei grandi demoni, Drasion, che fu sconfitto dal Maestro di Spada Muller.


<em>Chengkang!</em>


La zappa e Zanna Bianca entrarono in competizione sulla forza. Piaro si emozionò quando vide che Kraugel non veniva spinto dalla sua forza.


“Infatti…! Sul serio non sei normale!”


“Te ne pentirai.”


La voce di Kraugel era fredda. Di base, era una persona buona, ma non mostrava pietà ai nemici. Non poteva chiudere un occhio sulle azioni di Piaro.


<em>Kakakang!</em>


Zanna Bianca scivolò sotto la zappa e colpì la coscia di Piaro. Ci fu sufficiente slancio per tagliare una gamba intera. Piaro si difese con l’aratro nell’altra mano.


<em>Jeeeong!</em>


La forza repulsiva fece sì che il corpo di Kraugel venisse scagliato in alto, in aria. Dall’altra parte, i piedi di Piaro erano profondamente incastonati nel terreno. Piaro urlò in direzione di Kraugel, che ora aveva un’espressione terribilmente arrabbiata per qualcuno che ea stato solo gentile.


“Sono una persona alla ricerca del titolo di maestro di spada! Chiedo formalmente un duello!”


“Maestro di spada…?”


Tra i titoli che Kraugel si era guadagnato, c’era quello di ‘Candidato a Maestro di Spada’. Aveva ottenuto naturalmente il titolo, sviluppando la sua arte della spada attraverso la caccia e i raid. Dopo essere stato nominato come candidato a maestro di spada, Kraugel si sentì spronato ad aumentare sempre più di livello. Voleva ottenere una classe leggendaria diventando un maestro di spada.


Il suo obiettivo era di diventare il più forte, perciò aveva bisogno di una classe leggendaria. Nel frattempo, aveva avuto molte opportunità per ottenere molte classi nascoste. Ma si trovava ancora al terzo stadio della candidatura a maestro di spada. Erano necessari almeno cinque stadi per diventare maestro di spada, ma non era facile.


‘Un contadino sta cercando questo reame… No, lui è un geomante.’


L’orgoglio di Kraugel era turbato. La persona che aveva parlato di diventare un maestro di spada stava stringendo una zappa e un aratro invece di una spada! Prima di parlare del diventare maestro di spada, avrebbe dovuto iniziare con una spada!


“Non hai colto il soggetto.”


Le frasi di Kraugel divennero più corte. Era dovuto alla sua collera.


<em>Taack!</em>


Kraugel utilizzò un’applicazione differente di Passi di Luce Bianca e corse attraverso l’aria come una meteora. Il potere fece appiattire il grano della zona e fece affondare il terreno. Era la manifestazione di ‘Spada Meteora’.


‘Incredibile!’


Gli occhi di Piaro si spalancarono. Non era un’abilità facile a meno che le capacità fisiche del corpo non fossero portate al massimo. Fu qui che Piaro poté dimostrare le sue statistiche. Incrociò la zappa e l’aratro, formando una perfetta postura di difesa che Spada Meteora colpì.


<em>Peeeong!</em>


Gli abiti bianchi di Kraugel svolazzarono come una bandiera in una tempesta. L’espressione di Kraugel cambiò mentre un sorriso apparve sul viso di Piaro.


‘La mia spada è stata bloccata da attrezzi di agricoltura?’


‘Tutto il mio corpo è ridente! È una sensazione esilarante!’


<em>Chaaaeng! Chaeeeeng!</em>


<em>Syouk!</em>


La battaglia tra i due continuò, con Piaro che scompariva dalla vista di Kraugel. Poi comparve immediatamente dietro di lui e colpì.


<em>‘Velocità di Drasion…!’</em>


Drasion poteva essere stato sconfitto, ma non aveva completamente perso la sua fierezza in quanto uno dei 33 grandi demoni. Era il più forte tra tutti i boss contro cui Kraugel aveva fatto i raid. L’essere demoniaco di grado più alto non poteva competere.


Ma un geomante possedeva un’abilità simile a Drasion. No, era più di questo. Non era un geomante. Era un eremita. Sarebbe stato bello se avesse aiutato Kraugel, ma in realtà iniziò una sfida.


<em>Kaang!</em>


“Reagisci a questo!”


Piaro rimase compiaciuto quando Kraugel bloccò il suo attacco come avesse occhi dietro la testa. Piaro si agitò per il piacere. Avrebbe voluto cantare e ballare.


‘I miei occhi avevano visto bene!’


Sembrò un giorno qualunque. Aveva aperto gli occhi all’alba, si era allenato con la spada prima di uscire nei campi per lavorare. Si era goduto il piacere di sudare. Poi era apparso Kraugel. Piaro ne fu cosciente dal momento in cui vide l’uomo vestito di bianco camminare. Questa persona era più forte di chiunque avesse incontrato fino a quel momento.


“Ahahahah!”


Aveva fatto solo da supporto per Grid nella battaglia contro il doppelganger. Questo duello lo avrebbe sicuramente migliorato. Piaro era pieno di gioia e si tuffò verso Kraugel. La zappa volò verso il petto di Kraugel, che la evitò.


‘Mi sto adattando velocemente.’


C’era uno schema chiaro nelle tecniche di Piaro. Secondo uno specifico stile dell’arte della spada, la zappa e l’aratro venivano brandite come una spada lunga e un pugnale. Piaro colpì rapidamente ed in maniera efficace.


Si trattava di uno stile facile da leggere per Kraugel.


<em>Chaaeng!</em>


“Ah…”


Piaro si lasciò scappare un verso di ammirazione. Era incredibile vedere Kraugel attaccare e difendersi con la spada in un solo movimento. Kraugel provocò Piaro, che subì delle leggere ferite.


“Tu sei forte, ma non ti manca qualcosa per diventare maestro di spada?”


Esistevano molti titoli che i giocatori di alto livello avevano attribuito a Kraugel. Dio del Controllo, Signore del Contrasto, ecc. Aveva un motivo per essere così fiducioso. La mente rapida di Kraugel e le sue predizioni accurate erano in grado di individuare rapidamente gli schemi di attacco del nemico, mentre i suoi meravigliosi riflessi e i precisi movimenti gli permettevano di contrattaccare. Più la forma era ovvia, più facile era il contrattacco.


“Anche io conosco i miei limiti. Ecco perché ho richiesto un duello.” Fino a quel momento, Piaro aveva utilizzato l’arte della spada imperiale. Era la stessa di quando aveva combattuto brevemente contro Grid presso le Cascate di Loran. “Ma ora sarà diverso.”


Ching!


Piaro lasciò cadere la zappa e l’aratro. Poi afferrò la spada che era stata abbandonata da una parte sul campo e assunse la postura dell’Arte della Spada Suprema.


“Apri gli occhi!”


Swaeek!


Una velocità estrema. Il colpo fu come lo sparo di un proiettile. Kraugel aveva un buco scavato addosso, dal quale fuoriuscì sangue. Ma non lasciò che si trattasse di un attacco unilaterale. Zanna Bianca aveva virato verso l’esterno e neutralizzò leggermente il colpo. Individuò accuratamente il raggio limitato che rappresentava lo svantaggio di una pugnalata.


“Allora che mi dici di questo? Primo stile di Arte della Spada Suprema.”


Ci fu uno slancio grande quanto una montagna. Kraugel capì che non sarebbe riuscito a difendersi da questo attacco e tentò di utilizzare Passi di Luce Bianca, ma i suoi movimenti vennero limitati da una forza intangibile. Perciò, Kraugel rispose con un’abilità.


“Tempesta di spade!”


Kwa kwa kwa kwang!


La tempesta di lame bianche si scontrò nel fendente di Piaro. Una potente esplosione scosse la terra.


Traduzione di Blakriss


Editing di Cecilia Orlando
                                


                                



