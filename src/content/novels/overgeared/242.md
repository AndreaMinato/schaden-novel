---
title: Capitolo 242
pubDate: 2025-03-12T09:08:35.677Z
tags:
    - overgeared
---


“È particolarmente carico oggi.”


“Questo significa che il suo avversario è forte. È la prima volta che vedo qualcuno in grado di spingere Piaro a tal punto.”


“Ma chi è quella persona? Questa è la prima volta che lo vedo.”


“Penso che sia il nuovo subordinato del Duca Grid.”


Il campo di grano veniva distrutto ancora di più a causa del duello tra Piaro e lo spadaccino dai capelli corvini. Avevano già creato 50 metri di raggio di distruzione. Era tornato al tempo in cui era ancora una terra abbandonata.


Ma non c’era alcun senso di confusione o frustrazione nelle espressioni dei contadini che stavano guardando lo scontro. Erano abituati a questo. Piaro spesso duellava con i membri di Overgeared, perciò non era la prima o seconda volta in cui i campi venivano ridotti ad un disastro. Rabbit lo ammonì di cambiare luoghi di combattimento, ma Piaro rimase risoluto.


Se avesse distrutto il campo, allora avrebbe avuto molto più lavoro da fare. Era una logica bizzarra, ma i campi erano stati ufficialmente trasformati in zone di combattimento. Piaro era davvero uno stacanovista.


“Bland, quella non è la porzione di Piaro?”


C’era anche un nobile tra i contadini. Bland era stato beccato mentre mangiava lo snack di Piaro e strillò.


“Perché questa è la porzione di Piaro? Piaro ha detto che non lo avrebbe mangiato!”


“Non lo so…”


“Uhuh! Piaro l’ha detto! Quindi la persona che l’avrebbe mangiato per primo ne sarebbe diventato il proprietario!”


“…”


Bland si era completamente adattato alla vita da contadino. Era difficile da credere che fosse un nobile. Era ricoperto di sporcizia e masticava una patata. I contadini conoscevano le condizioni di un ostaggio e provarono compassione per lui.


Tuttavia, Bland era felice. Quelle giornate erano state 100 volte più libere e più godibili di quando doveva essere cosciente degli altri.


<i>Cra~!</i> 


Un uccello predatore volò in cielo. Possedeva un corpo massiccio e gli piaceva mangiare il grano. Un paio di giorni prima, il mostro aveva cercato di razziare il campo di grano. Ma prima di riuscire a raggiungere il campo, venne colpito mentre era ancora in aria. Si trattava della magia che Bland aveva perfezionato grazie ai continui duelli con Piaro. Il sangue schizzò fuori e il corpo del mostro cadde a un lato del campo di grano di Reidan.


Oggi questo posto era piacevole. Esistevano pochi posti sicuri come quello sul continente.
<p style="text-align: center">***</p>
Il potere di Maestria di Spada Avanzata di livello 7, la sua abilità passiva ‘Rinforzo della Spada’ e l’effetto di vari titoli, incluso Candidato a Maestro di Spada, si aggiunsero al potere di Tempesta di Spade e gli permisero di fare i conti con Arte della Spada Suprema.


Piaro rise quando Tempesta di Spade neutralizzò il suo attacco.


‘Uhuh, è stato contrastato.’


C’erano poche persone ad essere sopravvissute contro il 1° primo stile di Arte della Spada Suprema. Ma Kraugel riuscì a difendersi. Piaro pensò che Kraugel avrebbe almeno subìto una ferita profonda.


‘Le mie condizioni al momento non sono al meglio.’


In quanto grande spadaccino, non si affidava ad altre armi o alle armature. Non sentiva il bisogno di fare affidamento sugli oggetti. Ma in questo momento, se ne pentì. Se fosse stato armato con una spada migliore, il 1° stile di Arte della Spada Suprema sarebbe stato bloccato?


<i>Scuote, scuote.</i>


Piaro scosse la testa per liberarsi dai pensieri.


‘Muller non si sarebbe lamentato dei suoi attrezzi.<i>’</i>


Era divertente che una persona che puntava ad essere un maestro di spada si stesse lamentando dei suoi attrezzi. Lo scopo di questo duello non era una vittoria unilaterale. Ma si trattava di qualcosa che avrebbe favorito la sua crescita. Sarebbe stato felice se il suo avversario avesse resistito per parecchio tempo.


‘Questa tecnica è implacabile.’


I residui di tempesta di spade si attaccarono in modo persistente a Piaro. Quest’ultimo dovette perdere tempo per eliminare questi frammenti persistenti e Kraugel approfittò del momento. Usò Risalita della Talpa.


<i>Pahat!</i>


Zanna Bianca si mosse attraverso la terra. Neanche Piaro rimase fermo. Rispose con il 5° stile dell’Arte della Spada Suprema.


<i>Pachichik!</i>


Un’energia incolore si irradiò intorno a lui come una ragnatela. Distrusse i residui di Tempesta di Spade, mentre nello stesso istante, neutralizzò Risalita della Talpa e ricoprì Kraugel.


‘Nove<i>.’</i>


Kraugel individuò il numero dell’energia invisibile. Questo grazie al potere di Sensi Scrupolosi.


‘Non posso bloccarli tutti quanti.’


La velocità di pensare di Kraugel era senza eguali. Determinò velocemente le azioni da compiere e protesse i suoi punti vitali.






[Hai subìto 8,830 danni.]






[Hai subìto 9,200 danni.]






[Hai subìto 9,050 danni.]






‘Il danno è più grave di quanto mi aspettassi<i>.’</i>


L’armatura leggendaria e gli artefatti, che aveva raccolto durante i suoi molti raid contro i boss, non furono di grande aiuto. Piaro aveva un potere che rese la difesa inutile. Kraugel sopportò il dolore e non rimandò il suo attacco successivo. Era giunto il suo momento di strappare via un po’ di carne e ossa.


“Spada della Luna Risorta.”


Si trattava di un’abilità che esercitava tutto il suo potere sotto la luce della luna piena. Ma al momento si trovava in una situazione difficile e non poteva fare a meno di non usarla. La luna si spostò dietro al sole.


<i>Susuk. Sususuk.</i>


Kraugel agì più velocemente e attivò la funzione di furtività in piena luce solare. Era l’effetto della luce bianca, che sfruttava la rifrazione della luce. Kraugel aveva incredibili capacità di controllo delle abilità, così questa tecnica era perfetta nelle sue mani.


<i>‘Ah.’</i>


Piaro doveva concentrarsi per non perdere Kraugel che scompariva. Tuttavia, Kraugel non stava emettendo alcuna energia. Non appena scomparve dalla vista, Piaro non riuscì ad individuarlo. Fu il momento in cui l’uomo che aveva raggiunto il picco di 2 miliardi di utenti incontrò il più forte spadaccino del continente.


Piaro era inquieto. Era la prima volta che sudava da molto tempo. Zanna Bianca penetrò la sua difesa qi.






[Hai causato 12,400 danni al bersaglio.]






L’attacco colpì, ma l’espressione di Kraugel non era felice.


‘Riesco a causare solo questo danno, nonostante stia attaccando una persona senza armatura… Sono riuscito ad aumentare il mio potere solo del 30%.’


Kraugel si pentì di questo attacco. Ma pensò che sarebbe riuscito a cambiare la situazione. Si pose sull’offensiva. Tuttavia, il potere di Arte della Spada Suprema era spaventoso.


La spada di Piaro iniziò intenzionalmente ad armonizzare con la lama di Kraugel. Egli fu costretto dalla spada ad indietreggiare e a sentirsi come catturato in una ragnatela. Non riuscì nemmeno a mostrare la sua arte della spada.


‘Calmati. Non importa se il suo stile dell’arte della spada è più forte del mio.’


<i>Kwaduduk!</i>


Kraugel ne era cosciente. Il mondo era grande e c’erano molto mostri. Poteva essere il più forte tra gli utenti, ma sapeva che c’erano mostri ancora più forti e PNG che potevano calpestarlo. Era pronto ad assaggiare l’amaro sapore della sconfitta in ogni momento. Ma non si sarebbe mai sognato che un giorno sarebbe stato sconfitto da un contadino.


‘No, non è ancora deciso.’


Kraugel cercò di sopprimere il suo senso della sconfitta. Piaro utilizzò il 3° stile dell’Arte della Spada Suprema. Non si trattava di una velocità che poteva essere seguita con gli occhi. Una persona normale non sarebbe riuscita a reagire e sarebbe stata trafitta al cuore.


Ma Kraugel rispose con successo. Immediatamente rigirò Zanna Bianca.


<i>Jjejeong!</i>


Nel momento in cui si difese dall’attacco, Kraugel capì che aveva fatto uno sbaglio.


‘Forza palmare?’


<i>Peeng!</i>


Il qi venne trasmesso a Zanna Bianca. Dalla bocca di Kraugel fuoriuscì del sangue.






[Hai subìto 18,900 danni.]






Aveva perso metà vita. Fortunatamente, Piaro aveva abbandonato la sua spada. Se l’avesse avuta, allora non sarebbe finita bene.


‘Mi rimane metà mana.’


Aveva bisogno di riorganizzare il proprio potere. Kraugel possedeva molte potenti abilità di spada come Spada Meteora, Tempesta di Spade e Spada della Luna Risorta.


<i>Flash!</i>


Una delle ultime abilità di Spadaccino Bianco, Spada di Luce Bianca, generò una luce brillante. Piaro rimase deluso quando lo perse di vista. Lo aveva coperto una luce bianca. Piaro si sentì in crisi e urlò.


“4° stile dell’Arte della Spada Suprema.”


Accadde qualcosa di terribile. Zanna Bianca, che avrebbe dovuto trapassare Piaro, venne risucchiata verso qualcosa che sembrava un magnete. Lo slancio di Spada di Luce Bianca si spense naturalmente.


<i>Kudududuk!</i>


La spada abbandonata di Piaro aveva attratto Zanna bianca, usando una forza magnetica.


‘Non posso resistere a questa forza…!’


La forza magnetica era troppo forte e il controllo era inutile. Rimanevano poche opzioni a Kraugel. Non poteva perdere quest’arma, perciò fu costretto ad utilizzare ‘Squarcio del Cielo’. Squarcio del Cielo era un’altra delle mosse ultime dello Spadaccino Bianco. Consumava molto mana, perciò era riluttante ad usare questa abilità.


<i>Kwajajak! Kwajajajajajak!</i>


Zanna Bianca fu circondata dagli artigli di una bestia ed iniziò a resistere alla forza magnetica, squarciandola. L’abilità fece prova del motivo per cui si chiamava Squarcio del Cielo.






[La resistenza di Zanna Bianca è diminuita di 213.]






‘Questo non ha senso.’


La resistenza della sua arma era diminuita di due terzi in un colpo solo. La situazione si faceva pericolosa. Non era riuscito a ripararla per 10 giorni, perciò la bassa resistenza la fece illuminare di rosso. Si sarebbe distrutta se avesse continuato a lottare.


‘Anche il mana è al minimo. Mentre il mio avversario sta bene.’


Piaro aveva perso solo un quinto della sua salute per un attacco. Inoltre, sembrava avere ancora molti assi nella manica.


‘Dovrei continuare?’


Se avesse comprato Caramella Dolce dal Negozio di Reputazione, tutte le sue statistiche sarebbero aumentate del 30% per 10 minuti, ma la sua forza di combattimento complessiva sarebbe stata circa due volte più alta. Se avesse rivelato l’effetto ‘Super Sensibilità’, avrebbe potuto eguagliare Piaro.


‘No, forse potrei vincere.’


Ma non serviva arrivare a tanto.


‘Non c’è ragione di avere una sconfitta in una battaglia da cui non avrei nulla da guadagnare.’


La Caramella Dolce era un oggetto che aveva utilizzato nel raid per Drasion.


Muller aveva sconfitto Drasion, Hell Gao, Lepir e Kurson, perciò erano rimasti 29 grandi demoni. Non voleva sprecare la caramella che conservava per i raid contro i draghi o i 29 demoni.


Alla fine, Kraugel prese la decisione ragionevole. Ammise la sconfitta.


“È la mia sconfitta.”


Fu uno sviluppo assurdo. Mai si sarebbe immaginato che sarebbe stato sconfitto in una città in cui si era fermato per sistemare il suo bottino.


Piaro strinse la mano a Kraugel e disse, “È stato un bel combattimento.”


“Perché non mi uccidi?”


Chiese Kraugel facendo schioccare la lingua a Piaro.


“Non sono pazzo. Perché dovrei uccidere una persona senza motivo? Saresti morto se avessi voluto ucciderti.”


Possedeva l’abilità Destinato a Morire. Kraugel non riuscì a credere alle sue orecchie.


“Sembri essere pieno di un forte intento di uccidere.”


Piaro raccolse la spada che aveva lanciato da una parte e si scusò.


“Volevo che fosse un combattimento sincero. Mi dispiace.”


Kraugel gli domandò, “Che tipo di persona è Duca Grid? Perché una persona forte come te si comporta da contadino a Reidan?”


Andava bene se Piaro fosse stato più forte di lui. Sapeva che quella era la realtà. Tuttavia, non riusciva ad accettare il fatto che questa persona forte fosse il subordinato di qualcun altro. A parte il problema dell’orgoglio, sarebbe stato troppo pericoloso.


Piaro spiegò con sincerità a Kraugel, che aveva assunto un’espressione seria. “Non sono il subordinato del Duca Grid. Faccio lavoro nei campi come parte dell’allenamento e ricevo una ricompensa nel trovare l’acqua.”


“Lavoro nei campi come allenamento?”


Piaro fece una proposta che confuse Kraugel. “Perché non lo fai con me? Insieme, saremo in grado di crescere velocemente più forti.”


“Insieme…”


Cosa avrebbero fatto?


‘Non può essere.’


Kraugel fece un’espressione preoccupata. Piaro indicò i campi di Reidan. “Lavorare al mattino, duellare nel pomeriggio.”


“…”


“Diventerai davvero più forte. Vuoi provarlo per un mese?”


‘È diverso.’


Una finestra di notifica apparve davanti a Kraugel, che stava per rifiutare l’idea come assurdità.


[È stata creata una missione nascosta.]


‘Questa…’


La missione era incredibile. Se si fosse allenato insieme a Piaro, sarebbe stato più vicino a diventare un maestro di spada.


‘Un mese non è un breve periodo di tempo, ma…’


Questa era l’opportunità per superare la staccionata. Era un concetto diverso dal semplice aumentare di livello, perciò valeva la pena investirci del tempo. No, non poteva perderselo. Era la sola occasione della vita per fare jackpot.


“Lo capisco. Rimarrò con te al momento.”


[La missione è stata accettata.]


Quel giorno.


Un buon contadino si aggiunse a Reidan. Ma questa era un’inezia, perciò non venne riportato ai piani alti. Grid attualmente si trovava nell’impero, mentre i membri di Overgeared non erano presenti per la missione dello sviluppo della miniera o per dei raid.


Grid e i membri di Overgeared non sapevano che il primo giocatore in classifica stesse facendo crescere il cibo che avrebbero mangiato.




Traduzione di Blakriss


Editing di Libusemumei




                                


                                



