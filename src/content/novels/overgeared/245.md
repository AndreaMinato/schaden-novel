---
title: Capitolo 245
pubDate: 2025-03-12T09:08:35.678Z
tags:
    - overgeared
---


“Venite fuori!”


Il Conte Zebra corse nel suo enorme salone e urlò. Comparvero nove assassini. Il Conte Zebra aveva assoluta fiducia nel gruppo dei Black Arrows. Le abilità omicida di coloro che servivano da generazioni la famiglia del Conte Zebra non avevano eguali. Non c’erano precedenti di assassinii falliti.


Il Conte ordinò.


“Uccidete il ragazzo che è stato qui poco fa! Riportatemi gli Orecchini di Quarzo Nero!”


“Sarà fatto.”


Gli assassini sparirono improvvisamente. Anche il Conte Zebra, che li aveva di fronte, non era certo di averli visti svanire. Si sentì rassicurato dalle loro eccellenti abilità e sorrise malignamente.


‘Non ha importanza di che mostro sia quel ragazzo.’


Quali avversari non erano in grado di uccidere quegli assassini? Il Conte Zebra immaginò il momento in cui quella persona sarebbe morta e ne godeva. Mentre fischiettava...


“Miao.”


Un gattino entrò nell’enorme salone. Aveva una liscia pelliccia nera, con le zampe e la punta della coda bianche come neve.


‘C-carino!’


Il Conte Zebra pensò osservando il felino. Il suo fascino era talmente solenne che anche un umano folle ne sarebbe stato rapito. Il Conte per un attimo ne fu ingannato. Provò il desiderio di tenere quel gatto con lui per il resto della sua vita.


Ma fu soltanto per un istante. Il Conte Zebra riuscì a malapena a tornare in sé.


“Che cosa stanno facendo le guardie? Perché non riescono nemmeno a tenere fuori una bestiola? Volete davvero morire?”


“S-sono davvero mortificato.”


I soldati accorsi per il trambusto erano pallidi. Ovviamente erano rimasti scrupolosamente di guardia, tanto che sarebbe stato impossibile entrare anche per una formica. Come ci era riuscito un gatto?


“Perché state lì in piedi?”


Le guardie cercarono di sbarazzarsi del felino che tuttavia, nonostante fosse paffuto, si rivelò essere molto agile. Saltava per l’enorme salone come se fosse casa sua.


“Heok?”


Il Conte Zebra e i soldati spalancarono gli occhi; avevano assistito alla comparsa di piccole ali sul dorso del felino. Osservarono più da vicino e videro un piccolo corno sulla sua fronte.


“U-un mostro...!”


Il conte capì in ritardo l’identità del gatto e agitò le mani. Le sue mani intorpidite però non poterono evitare lo scatto aggressivo del felino.


“Kiyaaah!”


<em>Papat! Pa pa pa pat!</em>


Le piccole zampe del felino si muovevano alla velocità di un fulmine. Il Conte Zebra provò un dolore atroce. Sentì una sensazione di bruciore provenire dal suo volto.


“Kuaaaaak!”


Un urlo agghiacciante risuonò nel salone. Il viso del Conte Zebra era insanguinato come se fosse stato maciullato.


“H-hik.”


I soldati erano terrorizzati. Era ovvio che l’ira del Conte si sarebbe abbattuta su di loro, che non erano riusciti ad evitare che il mostro entrasse.


‘Ci torturerà terribilmente!’


‘C-cosa dovremmo fare?’


‘Perché è accaduto questo?’


Le guardie puntarono gli sguardi sulle loro lance mentre parlavano, poi strisciarono verso il Conte Zebra, agonizzante e pieno di dolori.


“V-voi...!”


L’uomo aveva vissuto una vita priva di sofferenze, semplicemente perché era nato di nobile discedenza. Oggi era la prima volta in vita sua che subiva una ferita grave, per altro per colpa dei suoi subordinati.


“Come avete osato ferire il vostro padrone! Non sapete che questo è un reato? Vi verranno amputati gli arti e morirete tutti!”


Il Conte Zebra strillava. Ma le minacce non funzionarono. I soldati innalzarono le lance. Il Conte, per evitare il peggio, cambiò rapidamente atteggiamento.


“Se abbassate adesso le vostre lance, sarete perdonati e vi darò una lauta ricompensa! Quindi per favore, calmatevi!”


Cercò di negoziare, ma non funzionò.


“Pensi che crederemo alle tue parole? Sappiamo che racconti un mucchio di bugie a coloro che torturi!”


“Ti abbiamo odiato sin dall’inizio! Tu, macellaio di esseri umani! È meglio sbarazzarsi di uno come te!”


“Una delle ragazze che hai incastrato e ucciso era una mia parente! Aveva soltanto 15 anni! Figlio di puttana.”


La rabbia che era stata repressa, adesso veniva a galla. Se non avessero ucciso il conte, sarebbero comunque morti. I soldati erano ben consapevoli che non potevano ormai tornare indietro. Infilzarono il Conte Zebra con le loro lance.


<em>Puk! Puk puk puk!</em>


“V-voi...! Voi! Kuheook!”


Era la fine dell’uomo che era stato più crudele e malvagio di un demone.


“Miao.”


Il gatto, colpevole di quella situazione, fuggì lentamente dall’enorme salone.








<p style="text-align: center">***</p>








“Era questo che volevi?”


Sulle mura esterne, Kiki riferì la situazione all’interno del castello dopo aver utilizzato la sua abilità ‘Occhi di Falco’.


Veradin scosse il capo.


“No. Volevo solamente ottenere le ossa del Macellaio.”


Veradin non poteva sapere per quale motivo Grid, un duca del Regno di Eternal, era venuto per far visita al Conte Zebra, ma poteva intuirlo a grandi linee. Il Macellaio era un mostro da taglia per molti utenti in classifica. Forse Grid era venuto qui per effettuare un raid in questo posto? Aveva previsto la sua comparsa e non lo aveva riferito al Conte. Come risultato, Grid aveva sconfitto il Macellaio.


Fino ad ora, tutto andava come programmato. Non aveva però idea che il Conte Zebra sarebbe stato ucciso. Infatti erano stati i soldati ad ucciderlo, anche se il gatto nero che aveva provocato l’incidente apparteneva ovviamente a Grid.


“Sorprendente.”


Grid si stava adoperando per gente appartenente ad un altro regno e che non aveva alcuna relazione con lui? Uno strano sorriso comparve sul volto di Veradin.


Kiki gli domandò, “Cosa dovremmo fare? Ci sarà una rivolta.”


L’impero non sarebbe rimasto in silenzio dopo l’assassinio di un nobile. Una numerosa squadra investigativa sarebbe stata inviata lì e l’atmosfera sarebbe diventata sanguinosa per un po’. Quello non era l’unico problema. Il figlio del Conte Zebra era ancora giovane e inoltre, essendo cresciuto osservando il suo folle padre, era emotivamente instabile. In sintesi, era facilmente manipolabile. Era improbabile che gli altri nobili avrebbero lasciato un territorio ad un ragazzino inesperto. Era più probabile che si sarebbe verificata una sanguinaria lotta di fazioni per il territorio.


“Veradin? A che cosa stai pensando? Non sarebbe meglio consegnare Grid adesso?”


“Esonerato.”


“Cosa?”


Kiki non riusciva a crederci. Grid era un nemico. Adesso non solo aveva ferito la loro gilda ma aveva danneggiato il territorio del Conte Zebra, la casa della loro gilda. Eppure Veradin aveva intenzione di lasciarlo andare?


Veradin spiegò il suo piano. “Arresteremo i soldati che hanno ucciso il Conte Zebra e otterremo un bel risultato, poi potremo aumentare la nostra influenza e far diventare il figlio del Conte un lord.”


Stava progettando un disegno più grande.


“Questa è un’opportunità per avanzare.”


Veradin credeva che questo lavoro gli avrebbe permesso, in futuro, di divorare il territorio del Conte Zebra. Avrebbe donato questa tenuta al suo padrone, Agnus.








<p style="text-align: center">***</p>








Alla periferia del castello del Conte Zebra.


Grid stava aspettando Noe.


‘Volevo ucciderlo io stesso.’


Il Conte Zebra era un uomo malvagio che non dovrebbe essere salvato. Grid aveva superato molte avventure, ma era la prima volta che vedeva una persona così brutale. Era troppo pericoloso, però, ucciderlo di persona.


Sarebbe stato difficile poter incontrare Asmophel se l’impero lo avesse cacciato, e avrebbe anche messo il Regno di Eternal in una posizione difficile. Se Grid avesse saputo che Veradin era un nobile dell’impero, non avrebbe toccato nemmeno la gilda Lupo Bianco. Grid, però, non sapeva la verità su Veradin, perciò non poté sentirsi sollevato dal non essere stato denunciato.


“Grid è una persona buona? Allora hai punito una persona cattiva?”


Randy cominciò a fare domande sulla divisione fra buono e cattivo. Grid provava soddisfazione nei confronti dell’amica che cresceva di giorno in giorno e le rispose.


“Io non sono buono.”


Esatto. Grid non era un uomo buono. Non avrebbe sacrificato la sua vita se non per i suoi compagni. Ma aveva un minimo di coscienza. Non poteva voltare le spalle a coloro che vivevano nella paura del Conte Zebra. Se gli fosse mancata la forza, forse avrebbe lasciato perdere per pensare a se stesso.


‘Non sono più un debole.’


Era disposto ad aiutare qualcuno se ne fosse stato in grado. Ma quella era una ipotesi basata sul presupposto che non sarebbe stato in pericolo. Questa era l’evoluzione di Grid. Non si trattava propriamente di giustizia. Tuttavia, non era davvero riprovevole.


“Piuttosto...”


Grid sentì la presenza di persone indesiderate che si avvicinavano al loro nascondiglio. Non era stato difficile rintracciarle perché aveva più di 1.400 punti di intuizione.


“Queste persone sono state mandate da Zebra.”


Il criterio che Grid usava per giudicare le abilità di un assassino era Faker. Questi assassini non erano al suo livello. In altre parole, Grid non riconosceva la maggior parte degli assassini del mondo. Non era soltanto arroganza.


La sua posizione era giusta. Le armi di un assassino dovevano essere discrezione e rapidità, ma era virtualmente impossibile per loro minacciare Grid, che aveva un’alta intuizione e un’assurda difesa. Avrebbero dovuto avere almeno le abilità di Faker per minacciarlo.


<em>Susuk.</em>


Gli assassini erano inconsapevoli del fatto che sarebbero stati rintracciati. Dopo aver gradualmente accorciato le distanze, puntarono i loro pugnali al collo di Grid. In quel momento...


<em>Chaaeng!</em>


Lame dorate volarono e bloccarono i pugnali degli assassini.


“Non usate trucchetti insulsi?”


“...!”


Le espressioni degli assassini non mutarono, ma erano incredibilmente sorpresi.


‘Ha notato il nostro attacco a sorpresa? Non può essere.’


Provarono a pugnalarlo ancora, ma fu inutile.


<em>Puok!</em>


“Kuaaaak!”


Le lame dorate vennero lanciate da qualcuno di sconosciuto e volarono di nuovo, infilzandosi nelle cosce di un assassino. Una finestra di notifica apparve davanti a Grid.






[Colpo critico!]






[Hai inflitto 1.590 punti di danno all’obiettivo.]






‘Fa solo questo gran danno, anche se è un colpo critico.’


Il pavranio era il minerale più forte. Se avesse creato un’arma usandolo, la potenza di attacco avrebbe superato quella di Failure. In quel momento però le lame di pavranio non potevano esercitare la loro piena potenza. Erano create con soltanto una piccola quantità del minerale, perciò la potenza di attacco non era molto buona.


‘Minor deve trovare velocemente i labirinti occidentali.’


Voleva assicurarsi più pavranio. Minor aveva una grande responsabilità. Mentre Grid pensava questo, gli assassini si insospettirono.


‘Ha un compagno!’


Grid era sicuramente da solo quando arrivò al castello. Adesso però c’era una ragazza con lui, e anche una guardia nascosta. Dovevano trovare la guardia che stava lanciando le lame dorate nascosta da qualche parte, ma non ci riuscirono.


Grid sorrise come se fossero divertenti e indicò il cielo.


“Su.”


“...?”


In quel momento. Gli assassini guardarono in alto nel cielo e videro le lame dorate muoversi da sole.


‘Un artefatto!’


Gli assassini, attoniti, si voltarono verso Grid.


“Keok…”


“Ugh…”


Tre di loro vennero trapassati da uno spadone blu.


“Cosa?”


Era troppo assurdo!


“Ci stanno dando la caccia?”


Il Grid del passato e quello di adesso avevano qualcosa in comune: non mostravano pietà verso i nemici.


“Morite, da bravi, senza perder tempo.”


Una maschera di ferro che copriva metà volto. A prima vista, sembrava stesse piangendo, ma adesso stava sorridendo. Gli assassini provarono il terrore più grande da quando erano nati.


Traduzione di MoonRoro29


Editing di Cecilia Orlando
                                


                                



