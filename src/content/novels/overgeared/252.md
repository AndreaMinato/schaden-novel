---
title: Capitolo 252
pubDate: 2025-03-12T09:08:35.679Z
tags:
    - overgeared
---


Sueron saltò dalla sorpresa. Invece di farsi prendere dal panico, il contadino...


'Sta ridendo? Perché è così disinvolto? Non può essere!'


Anche lui era un PNG identificato?


“Fermi!”


Seuron avvertì qualcosa e gridò con urgenza. Ma era troppo tardi. Tre membri dell'avanguardia si avvicinarono al contadino brandendo le loro spade. L'infausta previsione si rivelò vera.


<i>Kwakakakang!</i>


Il contadino bloccò gli attacchi provenienti da tre direzioni diverse con un singolo colpo di una piccola falce, lunga meno di 40 centimetri. Riuscì a prevedere dove l'avversario avrebbe attaccato e rispose con facilità. I membri della Gilda Dorata erano stupefatti. Sembrava leggesse le loro menti.


<i>Chaeeng!</i>


Il contadino spinse via le tre spade con la falce. Poi gli spadaccini furono costretti ad alzare in aria entrambe le braccia a causa dell'urto, esponendo un'apertura. Un contadino era riuscito a sopraffare da solo la forza di tre persone.


No, non solo. Quello era solo un trucco. Aveva massimizzato la sua forza impiegando la forza originale dei nemici.


<i>'</i>Questo ha senso?'


I membri della Gilda Dorata erano confusi. Sul palmo del contadino... No, era come se stessero danzando sul palmo di Buddha. Il contadino li attaccò.


<i>Puk!</i>


“Kuaaaak!”


La falce penetrò precisamente nelle aperture delle loro armature e ferì i membri della Gilda Dorata. Tuttavia, non causò nessun danno fatale. Il potere d'attacco era minimo paragonato a quello di Piaro, che stava uccidendo furiosamente i nemici.


“Tutto ciò non è all'altezza delle mie abilità.”, si lagnò Kraugel e abbandonò la falce. Poi estrasse una spada d'argento e tagliò la testa ai membri della Gilda Dorata. In quel momento Kraugel non mostrò nessuna pietà per i suoi nemici. I membri della Gilda Dorata morenti se la presero con Seuron.


'Chiamalo anello debole...'


'Maestro, e quello sarebbe un anello debole...? Maledizione...'


“Pazzesco!”


Quei tre persero la vita e Seuron imprecò. Non riusciva a capire. Che razza di posto era quello? Perché i contadini erano così forti? Era frustrante. Sembrava Alice nel Paese delle Meraviglie. Perse il senso della ragione e cominciò a urlare imprecazioni.


“Che sfiga! Chi diavolo è questo contadino? Significa che adesso anche i soldati possono essere degli ammazzadraghi? Dannazione! Tutto questo ha senso?”


Che magia aveva usato quel bastardo di Grid per attirare tutte quelle persone di talento? E perché lavoravano come agricoltori? Per quanto ci pensasse, non riusciva a capirlo. Non riusciva a venirne a capo. Sentiva che il cuore gli stava per esplodere.


Gli occhi gli si iniettarono di sangue quando il contadino gli suggerì:


“Il danno aumenterà solamente se mandi i tuoi membri. Non sarebbe meglio se il capo si facesse avanti direttamente?”


Aveva ragione. I tre membri dell'avanguardia erano di livello 230. Erano più potenti della media dei membri della gilda. Sarebbe stata una gran perdita se avesse lasciato che i suoi compagni affrontassero quell'uomo. Ma come poteva ritirarsi?


Non era possibile. Il nemico era lì di fronte a loro. Se il capo della gilda gli avesse voltato le spalle, avrebbe perso tutta la sua dignità e sincerità. Seuron doveva farsi avanti. Era convinto di poter battere il contadino. Era certamente più debole del mostro Piaro.


Seuron rispose al suggerimento: “Vieni avanti, ti ucciderò io stesso.”


Per prima cosa, avrebbe strappato al contadino quel cappello di paglia. Poi l'avrebbe guardato morire! Recuperò le anime dei membri della gilda morti con Sfruttamento dell'Anima ed evocò delle Frecce dell'Anima.


<i>Pepepeng!</i>


Scagliò tre frecce dell'anima che emanavano una luce verde. Avevano una velocità formidabile. Tuttavia, non raggiunsero la velocità delle frecce di Jishuka. Non erano ad un livello che potesse minacciare Kraugel. Difatti, Kraugel mosse semplicemente la testa per evitarle. 


Seuron non si lasciò prendere dal panico. Piuttosto, sorrise.


“Esplosione dell'Anima!”


<i>Kwa kwa kwa kwang!</i>


Le tre frecce dell'anima lanciate contro Kraugel esplosero. In quel momento venne attivata un'abilità unica che infliggeva danni in proporzione al potere d'attacco e al potere magico di chi lanciava l'attacco.


Seuron prevedeva che il contadino sarebbe stato fatto a pezzi. Tuttavia, il fumo dell'esplosione si disperse e il contadino aveva subito solo danni minimi. Avvertì Seuron: “La concatenazione delle tue abilità è lenta. È facile reagire. Vorresti fare un po' di pratica così riesci a legarle più velocemente?”


“Sciocchezze!”


Era impossibile velocizzare la concatenazione delle abilità. Era già abbastanza veloce. E il tempismo era perfetto. Gli avversari di solito morivano con quella combinazione di attacchi. 


'Sei proprio un tipo strano!'


Seuron trattenne a malapena quelle parole.


“Che fai, stai cercando di darmi lezioni?”


L'orgoglio di Seuron era ferito. Estrasse un'arma dall'inventario.


[Brutale Spada Pesante]


Era l'arma che aveva ottenuto dopo aver completato il labirinto di Vasco con i membri della sua gilda. Era una spada leggendaria ad una mano che aumentava allo stesso tempo la forza e l'intelligenza del portatore. Era ottima per lui, dato che le abilità di un Predatore di Anime erano influenzate sia dal potere d'attacco che dal potere magico.


Seuron brandì la spada con fermezza. Kraugel si difese con Zanna Bianca.


<i>Kaang!</i>


Scoppiarono scintille quando le armi dei due uomini si scontrarono.


<i>Chaaeng! Chaeeeeeng!</i>


I due si scambiarono ben 13 colpi a terra e per aria. Il mantello di Seuron e il cappello di paglia di Kraugel si incrociarono innumerevoli volte mentre veniva messa in scena una magnifica battaglia. Gli occhi di Kraugel brillavano.


'È un ottimo spadaccino e il suo livello di Maestria con la Spada è alto.'


Predatore di Anime. Il suo albero delle abilità sembrava quello di un mago, ma in realtà era più vicino a quello di uno spadaccino magico. Seuron si rinforzò con Trasferimento dell'Anima.


<i>Chaaeng!</i>


Il potere d'attacco rinforzato incrementò il momento di Seuron. La spada divenne molto più pesante di prima. Nonostante questo, non riuscì a sopraffare Kraugel. Quest'ultimo aveva imparato a gestire l'acciaio. Si mosse come acqua e sottomise Seuron.


“Eek!”


Seuron divenne furioso quando la lotta non prese la piega che voleva. Ma era basilare non perdere coscienza durante una battaglia. Cercò di restare il più calmo possibile. Era un conflitto tra ragione e sentimento. In quel momento, la ragione stava trionfando, anche se a malapena.


La spada di Seuron riacquistò la sua fermezza.


“Vincerò! Razzia dell'Anima!”


[Razzia dell'Anima]


Ruba parte dell'anima del bersaglio vivente. Per l'avversario che perde un po' della sua anima sarà difficile controllare il proprio corpo per un certo periodo di tempo.


'Una buona abilità.'


Kraugel l'ammirò prima che la pesante spada lo colpisse sulla spalla. In origine doveva essere un colpo al cuore, ma Kraugel minimizzò il danno.


'Si muove anche senza l'anima!'


Più Seuron ci pensava, più il contadino sembrava ancora più forte. Seuron cominciò a tremare.


'Pensavo di essere più forte...!' 


Il Predatore di Anime era una classe specializzata nel combattimento che possedeva un set di abilità di lotta molto utili.


Kraugel e Agnus non erano coinvolti in attività esterne, dunque erano esclusi. Tuttavia, se si paragonava agli attuali membri di Overgeared e a Grid, Seuron era convinto di essere il più forte.


Ma in quel momento realizzò che aveva ancora molta strada da fare. Un PNG lo stava mettendo in ginocchio. Forse era più debole di quanto pensasse.


'Devo concentrarmi sull'avanzamento di livello per un po', decise Sueron, mentre Kraugel si eccitava al vederlo ferito.


'È meglio di quello che si vocifera.'


Kraugel apprezzava molto la classe del Predatore di Anime e la maestria con la spada di Seuron. Bastava dire che Seuron era uno degli utenti più forti che avesse mai incontrato.


'Divertente.'


In origine, Kraugel non era interessato al PvP. I suoi soli interessi erano l'esplorazione, la caccia e gli assalti. Ma vivere con Piaro l'aveva cambiato. Era divertente combattere contro i più forti. Il PvP aveva un sapore diverso rispetto agli assalti. Questo percorso era chiaramente connesso col diventare un maestro di spada. Il prossimo anno, non sarebbe stato male partecipare nella Competizione Nazionale.


“Uhuhuhuh.”


“Che succede?”


Seuron guardò il contadino che sembrava impazzito, dato che aveva cominciato a ridere davanti al suo stesso sangue. Kraugel gli si avvicinò. Il cielo al di sopra del cielo. Questo titolo si riferiva ad una persona di vero talento che avesse raggiunto quell'immenso livello.


“Spada della Luna Risorta.”


“...!”


In quel momento, Seuron se ne rese conto. Il contadino di fronte a lui non aveva ancora usato nessuna abilità fino a quel momento!


<i>Susuk. Sususuk.</i>


C'erano due lune nel cielo notturno. Kraugel attivò la funzione di furtività mentre stava fermo sotto il chiaro di luna. Seuron dovette concentrarsi a fondo per non perdere di vista Kraugel, che stava scomparendo. Ma come poteva localizzare Kraugel, quando neanche Piaro ne era in grado?


Kraugel scomparve completamente. Seuron era spaventato, mentre consumava le anime di cinque membri della Gilda Snake e attivava Armatura dell'Anima.


<i>Pahat!</i>


Un'armatura verde trasparente rivestì l'armatura di Seuron. Ora era pronto per l'attacco che sapeva sarebbe arrivato.


<i>Jjeejeeeong!</i>


“Ku...heok!”


Sueron percepì una forte pressione da una zona invisibile. Avrebbe subito un colpo fatale se non fosse stato per l'Armatura dell'Anima. Riuscì a malapena a resistere all'offensiva e cominciò a sudare freddo.


'La mia Armatura dell'Anima è stata distrutta!'


Il massimo danno che l'Armatura dell'Anima Lv. 2 poteva assorbire era di 17,300. Era stata distrutta con un solo colpo e lui aveva persino subito un danno.


'È un mostro!' 


Seuron era in preda all'agitazione, quando apparve un cappello di paglia. Gli occhi che brillavano sotto il cappello furono abbastanza da mandargli un brivido giù per la spina dorsale.


“Risalita della Talpa.”


<i>Pahat!</i>


Una luce bianca si sollevò da terra. Seuron era sbalordito ma non riuscì a reagire. Si era mai sentito così indifeso da quando era diventato un Predatore di Anime? Assolutamente no. Quella era la prima volta.


“Merda! Tu! Chi diavolo sei tu?”, chiese Seuron a Kraugel, mentre sputava sangue.


A Kraugel tornò in mente la presentazione di Piaro e rispose: “Sono un contadino di Reidan.”


“Quel termine...!” L'aveva detto come se avesse lo stesso valore di “cavaliere” o “mago”.


“Non puoi essere solo un contadino!”


Kraugel annuì all'affermazione di Seuron.


“È così. Sono un contadino.”


Era vero. Per le successive due settimane, Kraugel sarebbe stato un contadino. Gli venivano garantiti tre pasti al giorno e uno snack, così come agli altri contadini. Gli veniva fornito anche un alloggio perché si trattava di un contratto a breve termine. Tuttavia, non c'era salario.


“Dannazione!”


Seuron era stanco di quello scherzo e usò 11 anime per attivare la Prigione dell'Anima nel tentativo di contenere Kraugel. Era la più potente abilità legante in suo possesso, e poteva intrappolare persino un boss di livello 280 per 5 secondi.


“Assaggia la tua morte inevitabile.”


Seuron spremette tutto il suo mana e creò 39 Lance dell'Anima. Poi le scagliò contro l'avversario. Una volta che avesse collegato Esplosione dell'Anima, il contadino sarebbe stato fatto a pezzi. In quel momento...


“Spada di Luce Bianca.”


La Luce Bianca di Kraugel brillò intensamente. La luce era abbastanza splendente da cancellare l'oscurità per un momento.


“Kuk!”


Fu come uno sparo lampeggiante. Seuron non riusciva ad aprire gli occhi. Era difficile controllare le Lance dell'Anima. I 200 membri della Gilda Dorata tentarono di aiutare Seuron, ma non riuscivano a muoversi. Erano bloccati sul posto. Hao e i membri della Gilda Hades, che stavano assistendo alla battaglia, furono costretti anche loro a piegare la testa.


Dopo un momento.


Quando la luce bianca svanì Seuron era morto e tutti aprirono gli occhi. Il suo cuore era stato trafitto dalla spada del contadino e gridò quando si dissolse in luce grigia.


“Scappate.”


Il giudizio di Hao fu rapido.


Traduzione di Martina Procida


Editing di Libusemumei




                                


                                



