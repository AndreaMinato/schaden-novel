---
title: Capitolo 257
pubDate: 2025-03-12T09:08:35.680Z
tags:
    - overgeared
---


L’obiettivo della Chiesa di Yatan era portare il caos nel mondo.


Creare un ambiente in cui la magia oscura venisse attivata tirando fuori il dolore e la disperazione di cuori delle persone, e poi portare sulla terra i 33 grandi demoni.


Era il volere del Dio Yatan.


***


Tre anni fa.


L’Imperatore Juander ingaggiò i migliori curatori e sacerdoti provenienti da tutto il continente, per salvare l’Imperatrice Aria, che si trovava in punto di morte. Nessuno però poteva salvarla. I curatori e i sacerdoti dissero che era impossibile a meno che non facesse la sua comparsa una Santa leggendaria.


L’oro si ammucchiava come una montagna e i tesori imperiali non erano d’aiuto. Aria, madre di principi e principesse imperiali. Juander doveva osservare la sua cara moglie morire.


Dopo la morte di Aria.


Juander, poiché l’aveva amata profondamente, cadde in una profonda tristezza. Trascurava gli affari dell’impero, beveva ogni notte e si ammalò. Fu la sua seconda Imperatrice, Marie, a confortarlo. Era la madre del Quarto Principe Imperiale, ed era di una bellezza intensa.


Grazie alla sua devozione, Juander riuscì a superare il suo dolore. Da allora il mondo di Marie si ampliò. Juander aveva superato la tristezza della perdita grazie a lei e per questo la favoriva, così il suo potere raggiunse le stelle.


Era il preludio di una storia comune. Marie fece ogni genere di cosa in modo da rendere suo figlio il prossimo successore. Usando la sua bellezza, il suo potere e i maghi neri al suo comando, compì ogni genere di atto maligno, incluso sciogliere i Cavalieri Rossi e i nobili che supportavano il Primo Principe Imperiale.


Adesso erano passati tre anni. Marie aveva una forte ed incomparabile base di supporto rispetto al passato. Numerosi nobili appoggiavano lei e il Quarto Principe, mentre i Cavalieri Rossi che si erano riorganizzati le erano fedeli.


Marie era soddisfatta. Non aveva dubbi che suo figlio sarebbe diventato il prossimo imperatore. Tuttavia, colui che la derideva era il suo più intimo mago nero, Dive.


Dive. Un mago nero che serviva la famiglia di Marie da prima che lei diventasse imperatrice. Infatti, era morto in passato per mano del Settimo Servitore Dark Bus. Esatto. Dark Bus al momento faceva finta di essere Dive. Era il migliore della Chiesa Yatan nell’arte delle maledizione, e la sua missione era confondere l’Impero Saharan.


“Non ci vorrà molto adesso.”


Una volta che il Quarto Principe, che mancava di adattabilità, fosse diventato il loro erede, le forze che supportavano il Primo Principe non sarebbero state in grado di sopportarlo e si sarebbe scatenata una battaglia sanguinosa nell’impero. Cosa sarebbe successo se l’Impero fosse caduto nel caos?


Molte persone si sarebbero disperate o sarebbero morte e la magia nera avrebbe preso vita. Sarebbe stato abbastanza potere magico per richiamare un grande demone!


“Presto verrò ricompensato per il mio duro lavoro degli ultimi tre anni.”


Erano stati davvero tre anni difficili. I maghi e i saggi dell’impero erano potenti, perciò aveva dovuto prestare maggiore attenzione per evitare di essere notato. Non poté mai rilassarsi. Adesso, però, le difficoltà erano terminate.


“Kulkulkul...”


Nel momento in cui la risata del vecchio uomo echeggiò nella stanza buia...


“Heok?”


L’ estesa protezione che aveva installato attorno alla villa di Asmophel era stata distrutta. Dark Bus lo percepì e andò nel panico.


“Un intruso?”


Asmophel era uno strumento utile. Una volta venne lodato per essere il pilastro dell’impero, e la sua disperazione emotiva era veramente forte dopo aver accusato Piaro di essere un traditore. Dark Bus era costretto a mantenere il lavaggio del cervello su di lui, e per questo rimaneva nella sua villa per controllarlo e proteggerlo.


Per diversi anni in passato era stato attento ad evitare che qualunque estraneo potesse mettere piede nella dimora di Asmophel. In questo momento però il suo amuleto era stato distrutto, permettendo ad un intruso di entrare.


‘Le mie protezioni sono state distrutte così facilmente?’


Era raro che qualcuno nel continente avesse questo potere. Di certo doveva essere una grande forza armata. Ma il suo potere magico rilevava soltanto una persona. Non doveva essere troppo agitato. Dark Bus recuperò la sua compostezza, andò in salone e trovò i cavalieri.


I Cavalieri Rossi avevano finito il loro turno e si erano dati il cambio con i Cavalieri Neri.


“Fantastico!”


Si trattava di una crisi e Dark Bus aveva bisogno di coloro di cui poteva fidarsi. Dark Bus trovava difficile gestire i Cavalieri Rossi, poiché erano troppo orgogliosi. Dark Bus era accompagnato soltanto dai Cavalieri Neri e lasciò la villa.


“Sull’attenti!”


I soldati di guardia al limitare dei giardini trovarono il gruppo di Dark Bus e salutarono. Non si erano ancora accorti della presenza di un intruso.


‘È un’intrusione sotto copertura...’


Ma era inutile davanti a lui. Poteva localizzare la posizione del nemico col suo potere magico.


<em>Ssik.</em>


Dark Bus sorrise e gridò ai Cavalieri Neri.


“Intruso! Raccogliete le vostre forze e mettetevi in posizione difensiva!”


Una volta ricevuto l’ordine, i soldati corsero all’entrata della villa. Erano presenti 120 soldati d’élite, due Cavalieri Neri e Dark Bus; era una visione veramente spettacolare.


<em>Paruru.</em>


Dark Bus usò il suo poderoso potere magico per localizzare l’intruso. Era 200 metri più avanti.


“Fatti vedere!”


Dark Bus gridò e rilasciò il suo potere magico, svelando l’identità dell’intruso. Era un uomo che indossava un bizzarro tipo di mantello e una maschera che gli copriva il viso.


‘Chi è?’


Capelli neri e occhi rossi brillavano nell’oscurità. Era una persona che non aveva mai visto prima.


“Chi sei?”


L’intruso, Grid, rispose alla domanda di Dark Bus. “Chi altro? Un nemico.”


Grid non parlò molto. Gli ci erano volute tre settimane per arrivare lì, quindi non voleva perdere tempo proprio quando aveva raggiunto la fine della missione.


<em>Tadat!</em>


Grid accorciò gradualmente i 200 metri di distanza dai soldati. Il corpo d’élite dell’impero era calmo. Sfoderarono le loro spade e si misero nella posizione della Scherma Imperiale. I soldati nel retro della via scoccavano frecce infuocate.


‘Niente male.’ Grid li ammirò. Sembrava che i soldati avessero un livello alto rispetto a quelli visti in precedenza. ‘E allora?’


<em>Chaeeeeeng!</em>


Usò lo Scudo Divino per difendersi dalle frecce, poi cambiò lo scudo con Failure.


<em>Jjeejeeeong!</em>


“Ku... Heok!”


Cinque soldati gemettero e vennero lanciati in aria mentre la Failure azzurrina si muoveva. La forza di Grid trascendeva quella di un orco, ed era ad un livello che i soldati non potevano permettersi di affrontare.


“Wahhhh!”


Gli altri soldati avanzarono, calpestando i propri compagni. Poi Grid usò un’abilità.


“Ira del Fabbro!”


Ira del Fabbro Livello 4 aumentava la potenza di attacco di Grid del 25%, e la sua velocità di attacco del 40%. C’erano anche gli effetti di Failure che aumentavano la potenza di attacco del 20% al buio.


<em>Seokeok! Kwajijik!</em>


Alla luce della luna, la spada fendeva le armature e gli scudi, danneggiando i corpi dei soldati. Era una danza travolgente. I colpi critici sarebbero continuati ad aumentare se avessero attaccato in uno o in due. Non c’era possibilità di vittoria. I soldati circondarono Grid e si scambiarono segnali per attaccare da ogni lato. Il fabbro rise mentre i suoi avversari si disposero in formazione circolare per isolarlo.


‘Posso sfondare con la forza.’


Il concetto di tattiche era diverso davanti ad una chiara differenza di potere. Avrebbe potuto uccidere più della metà di loro se avesse utilizzato Collegamento Trascendente. Tuttavia, Grid sapeva fosse una cosa stupida sprecare abilità contro questi avversari inferiori. Ma non voleva neanche consumare stamina combattendoli uno ad uno.


‘Prendiamocela comoda.’


Durante le ultime tre settimane, l’esperienza di Grid era aumentata grazie alla costante caccia ai mostri e all’aumento di livello.


La sua visione si era ampliata e adesso osservava l’intero campo di battaglia. C’erano aiuole, alberi e fontane per tutto il giardino. Il fabbro si spostò verso il terreno più intricato, in modo da rendere difficile il passaggio agli avversari.


La formazione dei soldati che lo seguivano si sgretolò lentamente. I due o tre soldati che lo inseguivano? Morivano per mano dello spadone prima che potessero avvicinarsi a Grid.


“Ugh!”


“Kyaak!”


I soldati non potevano trarre vantaggio dalla loro superiorità numerica poiché Grid correva attraverso il giardino. I soldati arretravano mentre il sangue dei loro compagni si disseminava ovunque. Non cercarono più di inseguire il loro unico nemico. I Cavalieri Neri capirono l’andazzo e chiesero a Dark Bus.


“Sir Dive, la prego, usi una maledizione magica.”


“Sì.”


Dark Bus rispose e disegnò rapidamente un cerchio magico rosso, il cui effetto era di aumentare drasticamente la velocità di evocazione della magia nera. Dark Bus lo completò e cominciò a lanciare maledizioni in successione.


“Amplificazione del Danno! Resistenza Abbassata! Benedizione Ridotta!”


Era il momento in cui maledizioni magiche dal potere tremendo – come aumentare il danno inflitto, ridurre la resistenza e le statistiche – colpirono tutte Grid.


“Andiamo.”


I Cavalieri Neri si mossero. Erano sicuri che avrebbero potuto distruggere l’intruso indebolito in dieci secondi. Dark Bus esclamò frettolosamente.


“A-aspettate un momento...!”


Le maledizioni magiche non avevano funzionato! Tuttavia, non ebbe il tempo di dirlo. I Cavalieri Neri che trascendevano le abilità fisiche umane erano già vicini a Grid. Grid davanti a loro gli indirizzò un sorriso inquietante.


“Arte della Spada di Pagma, Restrizione.”


Una paura sconosciuta dominò i Cavalieri Neri.


“Kuk...?”


“Che cos’è questo?”


I Cavalieri Neri erano confusi ed arretrarono. Grid si allontanò dalla fontana e ridusse la distanza fra loro usando gli agili movimenti di Assassinio.


Puok!


“...!”


I Cavalieri Neri, trafitti dallo spadone blu, non poterono nemmeno urlare. Una grande quantità di sangue fuoriuscì mentre caddero al suolo.


“Assurdo!”


L’altro cavaliere urlò mentre vide il suo collega venir colpito. Evitò a malapena l’influenza di Restrizione.


“Tu! Che tipo di magia nera usi?”


“Magia nera?”


Grid contemplò i Cavalieri Neri. La Localizzazione del Punto Vitale della Benda del Macellaio si attivò, e la luce rossa si fece più scura.


“Questa è una tecnica, non magia nera.”


Sette lame dorate apparvero alle spalle di Grid.


<em>Puuoooook!</em>


Era di una precisione ed una velocità impeccabile, a cui era difficile rispondere. Le lame dorate miravano insistentemente alle cuciture delle armature dei Cavalieri Neri, i cui movimenti erano rallentati quando queste si conficcavano nelle giunture, poi Grid usò Collegamento.


<em>Chaaeng! Chaaeng!</em>


Il Cavaliere Nero fece del suo meglio. Agitò la spada che impugnava. Resistere era inutile. Al momento Collegamento era al livello 5. L’abilità di un Cavaliere Nero di livello 255 non poteva resistergli.


10, 15, 20, 25, 30 volte. Decine di lame di energia trafissero da parte a parte il corpo del cavaliere in un istante.


“Cough...!


<em>Plop!</em>


Il Cavaliere Nero ormai a pezzi barcollò e cadde nella fontana. I soldati rimasero senza parole mentre osservavano il sangue diffondersi. Due dei Cavalieri Neri che rappresentavano l’impero erano morti in un istante? Che fosse un sogno impossibile?


I soldati pensarono di trovarsi all’interno di un incubo. Dark Bus era rimasto frastornato dall’inefficacia delle sue maledizioni magiche. Si rese conto solo adesso dell’identità di Grid.


‘Resistente alle maledizioni, con quello spadone blu e le lame dorate...! Sì! È l’uomo di cui mi aveva parlato Balak!’


Balak, il Quinto Servitore della Chiesa di Yatan. Aveva invaso Bairan insieme a Neberius, il Quarto Servitore, e fu sconfitto. In quell’occasione Balak disse che a Bairan si trovava un mostro che utilizzava uno spadone e un artefatto dorato. Aveva ucciso Malacus e Neberius. Si faceva chiamare...


“Templare...”


No.


“Overgeared!”


Perché quest’uomo si trovava qui? Doveva trovarsi nel Regno di Eternal, perciò per quale motivo era venuto nell’impero per interferire con Dark Bus?


“Intendi farmi sprecare tre anni di duro lavoro?”


Dark Bus era frustrato. Si domandò se il Dio Yatan non lo avesse abbandonato.




Traduzione di MoonRoro29


Editing di Cecilia Orlando
                                
                                



