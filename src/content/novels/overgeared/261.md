---
title: Capitolo 261
pubDate: 2025-03-12T09:08:35.680Z
tags:
    - overgeared
---


Piaro era un contadino leggendario? Assurdo. No, stava diventando paranoico. Era uno sviluppo che non avrebbe trovato neanche fra tutti i racconti in rete di terza categoria.


‘Piaro sognava di essere un maestro di spada, quindi perché dovrebbe essere un contadino?’


La ragione per cui Piaro aumentava le possibilità di un buon raccolto era…


‘Probabilmente aveva imparato una tecnica mentre coltivava per hobby.’


Era un’ipotesi ragionevole. Piaro era una persona davvero versatile, quindi non era impossibile.


‘Ho appena avuto una delusione assurda. ’


Temeva che Jude avrebbe riso di lui. Grid sorrise recuperando la calma. Quindi guardò Piaro e Asmophel. Avevano bisogno di tempo da soli.


“Andiamo via.”


Disse Grid e i membri di Overgeared lo seguirono. Damian era con loro. Piaro e Asmophel iniziarono una lunga conversazione una volta lasciati soli.


Quel giorno, entrambi fecero un voto. Il Duca Grid, che aveva risolto il loro fraintendimento e li aveva aiutati a vedere il vero obiettivo della loro vendetta. Giurarono eterna fedeltà all’uomo che li aveva salvati dall’inferno.








<p style="text-align: center">***</p>








La strada per il castello. Il paesaggio incredibile di una Reidan ben sviluppata catturò l’attenzione di Grid.


‘Ora è sicuramente superiore alla vecchia Reidan. ’


Ma era piuttosto lontana da Winston. Era grande più di due volte la somma delle due città, ma le comodità erano meno. Il problema era che la popolazione era poca dal principio. Il miglior amministratore, Rabbit, era attivo ma la velocità di sviluppo era lenta perché non c’era manodopera.


“Lauel, ci sono piani per occuparci della crisi della popolazione?”


“Come hai fatto prima, pianifichiamo di mettere al sicuro e spostare le minoranze che sono perseguitate ovunque nell’impero.”


Proprio come il caso del Clan UI. C’era però un limite ovvio in questo metodo. I membri di Overgeared avrebbero sofferto troppo. In più, era improbabile che l’impero avrebbe continuato a permetterlo.


“C’è un modo naturale per aumentare la popolazione?”


“Quello…”


Grid non lo sapeva ancora, ma Reidan era diventata famosa grazie all’invasione delle sette gilde. Molte persone stavano mostrando interesse per Reidan. Lauel era sicuro che in quel momento molti giocatori avrebbero cercato di muoversi verso Reidan. Ma il problema era che la barriera di entrata era troppo alta. Era sconosciuta per i molti che avrebbero voluto raggiungere Reidan.


“Non dovresti pensare troppo velocemente. Prima completiamo lo sviluppo delle miniere e colleghiamo le strade. Poi lo sviluppo delle truppe sarà più semplice e il numero di mostri diminuirà gradualmente… Possiamo solo aspettare fino ad allora.”


“Qual è la velocità di sviluppo delle miniere?”


“Non ci sono abbastanza lavoratori specializzati. In particolare, mettere in sicurezza i minatori è difficile. Sembra che ci vorrà più tempo di quanto avevamo previsto.”


“Minatori…”


Sarebbe stato ideale se Minor si fosse comportato da minatore, ma la ricerca del pavranio aveva la precedenza. In quel momento, era troppo presto per infilare Minor nelle miniere.


‘Non dovrei preoccuparmi troppo. Comunque, perché non ci sono state notizie da Minor?’


Minor era in missione per trovare tutti i labirinti in occidente. Grid era preoccupato che potesse aver incontrato un mostro e fosse in pericolo. No, quel ragazzo intelligente non sarebbe stato catturato così facilmente.


‘Non dovrei preoccuparmi.’


Grid cambiò argomento. “Poi, Lauel, le altre gilde hanno una divisione di cavalieri?”


“Divisione dei cavalieri? Non penso che ce siano molte. Se la gilda crea un’organizzazione specifica e la chiama divisione dei cavalieri, diventa una divisione dei cavalieri. Beh, è facile da produrre in massa.”


Sembrava che non sapesse del sistema separato chiamato divisione dei cavalieri.


‘Quindi sono il primo padrone di una vera divisione dei cavalieri?’


Probabilmente era così. Non era facile ottenere PNG famosi.


‘La prima divisione dei cavalieri.’


Dentro Satisfy, il significato di ‘primo’ era davvero importante. Era un obiettivo che spesso dava benefici speciali.


‘Quali benefici riceverò?’


Il cuore di Grid cominciò a diventare di nuovo inquieto. Ma non era un problema. Per prevenire la sofferenza e la frustrazione che aveva provato in passato, manteneva sempre una tensione adeguata.


“Sono felice che siate tornati sani e salvi.”


“Duca Grid! Benvenuto!”


L’entrata del castello. Grid venne salutato dall’Amministratore Rabbit e Jude, che erano stati informati del suo arrivo in anticipo. Grid li osservò con la Spada del Grande Signore e sorrise.


‘Anche loro sono migliorati.’


Rabbit aveva ottenuto molta intelligenza e potere politico, mentre Jude aveva guadagnato molta forza e stamina. Ciò dimostrava quanto fedelmente avessero preso in carico i loro ruoli.


“Avete affrontato molte difficoltà mentre ero via.”


Grid diede una pacca sulle loro spalle. L’Amministratore Rabbit s’inchinò umilmente, mentre Jude, compiaciuto, sbuffò come un toro. Accompagnarono Grid nel castello. Mille soldati nervosi salutarono all’unisono.


“L’eroe del regno! Il sole di Reidan! Salutiamo il grande Duca Grid!”


“Attenzione!”


Le urla scossero il castello. Grid li osservò mentre passava avanti.


“Non sono inferiori se comparati ai soldati dell’impero. ’


Era una tremenda percentuale di crescita. Era evidente che l’ignorante metodo di allenamento di Jude stava avendo un grande effetto. Era la potenza dell’abilità ‘Non ne ho idea’ (SS). Non aveva pensieri. L’abilità di Jude di migliorare i soldati faceva sorridere Grid.


Gli occhi di un uomo che lo guardava con attenzione brillarono. Era Damian.


‘Questo è il momento!’


Da quando Grid era arrivato a Reidan. Damian aveva aspettato il momento giusto per salutarlo e finalmente colse l’occasione. Grid sembrava di buon umore adesso!


“Grid! Ne è passato di tempo!”


Damian fece un passo avanti e lo salutò. Era nervoso, ma cercò di non mostrarlo a Grid. Si inginocchiò e chinò il capo.


Grid chiese. “Chi sei?”


“Heok.” Era una risposta inaspettata. “N-Non ti ricordi di me?”


Damian sembrò stare sul punto di piangere. Grid guardò la persona delusa di fronte a lui. Dal punto di vista di Grid, Damian non era più di un extra nell’attacco contro il papa. Era successo molto tempo prima.


Damian lo ricordò a se stesso e si presentò. “Sono Damian, un paladino della Chiesa di Rebecca e Agente della Dea. Circa un anno e due mesi fa secondo il tempo di Satisfy, ho potenziato Grid mentre tu attaccavi il Papa Drevigo.”


“Ah.”


Ora Grid ricordava Damian. Il paladino otaku. Non lo sapeva in quel momento, ma ricordando, l’abilità di potenziamento di Damian era straordinaria.


“Lo ricordo. Perché sei qui?”


Forse si voleva unire alla Gilda Overgeared? Grid era pieno di grandi aspettative quando Damian gridò all’improvviso.


“Per favore, salva la bella Isabel!”


“Isabel?”


Chi era?


‘Ah, ricordo.’ Una delle Figlie di Rebecca. Aveva i capelli biondi ed usava una lancia eccezionale. ‘Le è successo qualcosa? ’


No, perché questa persona stava chiedendo l’aiuto di Grid?


‘Ah giusto.’


Un brivido corse lungo la schiena di Grid. Ricordava quello che aveva fatto.


‘La lancia di Lifael.’


Era un’arma speciale per le Figlie di Rebecca che Pagma aveva sigillato. Lui aveva sciolto il sigillo. Poi aveva dimenticato di tornare.


‘Dannazione.’


Isabel stava morendo per colpa sua. Grid si sentì a disagio quando identificò la situazione. Si sentiva colpevole di aver messo la vita di qualcuno in pericolo ed era anche preoccupato che Damian avrebbe chiesto un risarcimento per i danni.


‘Non ho soldi.’


Damian implorò il nervoso Grid. “Ti darò tutte le mie risorse! Per favore… Ti prego, salva la piccola Isabel!”


“Eh?”


Grid pensava che Damian avrebbe chiesto un risarcimento per i danni, ma in realtà stava premiando Grid? E con dei soldi?


‘Un sempliciotto? ’


In quel momento, Lauel mandò un sussurro a Grid.


- <em>Damian è un candidato al ruolo di papa. Che ne pensi di aiutarlo? Se diventasse papa, Reidan sarebbe in grado di stringere un’amicizia con le potenti forze della Chiesa di Rebecca. I profitti di ciò non possono essere convertiti in soldi.</em>


‘Candidato al ruolo di papa…’


Infatti, Grid aveva intenzione di aiutare Damian dal principio. Più di ogni altra cosa, si sentiva dispiaciuto verso Isabel. In più…


‘La lancia di Lifael. ’


Un oggetto divino. Era una grande opportunità per osservarlo nei dettagli.


‘Finalmente. ’


Sarebbe stato possibile creare oggetti divini. Un’arma superiore a Failure. No, forse sarebbe nato un oggetto che avrebbe superato i lavori di Pagma. Un sorriso comparve sul viso di Grid.


“Quanto?”


“Huh?”


Damian andò nel panico alla domanda improvvisa di Grid. Grid spiegò al disorientato Damian. “Quanto mi darai in cambio del sigillo della Lancia di Lifael? Quanto?”


Grid doveva prendere tutto quello che poteva. Quella non era avidità senza vergogna. Era stupido perdere l’opportunità di ottenere qualcosa a meno che non fosse stato un sempliciotto.


‘Sono stato un sempliciotto in passato.’


Damian disse attentamente. “Ho preparato attualmente 530.000 monete d’oro…”


Era la somma che aveva preparato come deposito.


“Hrmm.”


A quanto corrispondeva in moneta coreana?


‘636 milioni di won…’


Grid calcolò nella sua testa. Damian si sentiva ansioso perché Grid non ebbe reazioni e disse velocemente.


“Se mi liberassi della mia residenza potrei aggiungere 1.2 milioni di monete d’oro.”


“Residenza?”


“Sì! È una piccola casa dove vivo a Tokyo, in Giappone!


‘Venderebbe la sua casa nella realtà per un PNG?’


In passato Grid avrebbe riso di Damian. Ma ora non più. Irene, Khan e Piaro. Grid aveva provato l’amore dei PNG quindi provò molta affinità verso Damian.


‘Non è una cattiva persona.’


Era un sempliciotto. E non era tutto. Damian era candidato al ruolo di papa. La possibilità che Damian potesse diventare papa andava tenuta a mente.


‘Devo pensare a una futura relazione piuttosto che essere avido di soldi ora. ’


Se avesse fatto questo favore a Damian, sarebbe stato un grande aiuto per Grid in futuro.


“Accetterò solo i 530.000 monete d’oro.”


“Heok?”


Anche Damian era consapevole di che persona avida fosse Grid. Era completamente determinato a salvare la piccola Isabel e si aspettava di spendere una grande somma di soldi. Era anche preparato a vendere i propri organi se avesse dovuto. Ma aveva frainteso. Grid non era cattivo. Piuttosto, una persona generosa.


“Grazie! Lo apprezzo davvero tanto!”


Grid aveva intenzione di aiutarlo! Damian era così emozionato che cominciò a piangere. Grid, che voleva cercare di risparmiare alla piccola Isabel della sofferenza, sembrava, in quel momento, agli occhi di Damian come un angelo. Dall’altra parte, Grid era eccitato.


‘È un’opportunità di osservare un’arma divina. ’


Era come se avesse trovato un carico di soldi sulla strada mentre andava a ritirare le sue vincite alla lotteria.




Traduzione di Sakuya


Editing di Cecilia Orlando
                                


                                



