---
title: Capitolo 264
pubDate: 2025-03-12T09:08:35.681Z
tags:
    - overgeared
---


{Ben tornato.}


{Sei venuto!}


{Ti sei riposato?}


I membri di Overgeared diedero il benvenuto a Grid non appena questo si connesse. Grid guardò la lista dei membri della gilda e chiese.


{Dove e cosa stanno facendo Pon e Regas?}


Erano collegati, ma la loro posizione era definita come ‘sconosciuta’. Era la prima volta che succedeva una cosa simile.


{Sono in quello stato da due settimane già. Non riesco a mettermi in contatto con loro, perciò sembra come se siano rimasti intrappolati in un insolito dungeon.}


{Dovremmo organizzare un gruppo di ricerca?}


{Gruppo di ricerca? Grid, sei preoccupato per quei due?}


{Non serve preoccuparsi per loro. Guarda i loro livelli. Sono saliti di un livello in sole due settimane.}


{Credo abbiano trovato un grosso terreno di caccia.}


{Non serve che ci preoccupiamo di quei mostri. Sarebbe uno spreco di emozioni.}


‘Sul serio?’ Pon e Regas erano al livello 307. Erano due livelli sopra a Faker. Fu una crescita rapida, considerando che c’era solo un livello di differenza tra di loro. ‘Dove hanno scoperto un terreno di caccia così grande?’


Dal livello 299, la quantità di punti esperienza necessari per ottenere un livello aumentava esponenzialmente. Ma loro erano al livello 306 ed erano saliti di un livello in sole due settimane… Grid, sbalordito, si riprese. Poi diffuse le ultime notizie.


{A proposito, la Gilda Cavalieri d’Argento si uniranno alla Gilda Overgeared.}


{La Gilda Cavalieri d’Argento? Che ne è di Peak Sword?}


Attualmente, i membri di Overgeared stavano rapidamente crescendo di livello e per questo avevano causato degli scompigli nelle classifiche. I giocatori presenti in classifica avevano perso almeno 5 posti, 20 in casi estremi. I membri di Overgeared avevano preso le loro posizioni.


Nel frattempo, Peak Sword salì in classifica. 15° nella classifica globale. Questo accadde durante l’assenza del miglior cacciatore chiamano Reidan. Questo significava che il livello della sua abilità era uguale a quella di Pon e Regas.


I membri di Overgeared mostrarono un certo interesse.


{Ehi, Peak Sword diventerà un nostro compagno? Non è confortante?}


{Peak Sword è un maestro nello sguainare la spada. Ho visto il suo video durante la guerra contro la Gilda Sakura di un anno fa.}


{Anche io ho visto quel video. Peak Sword è stato grandioso quella volta. Un membro della Gilda Sakura moriva ogni volta che sguainava la spada.}


{Avete visto come è scappato Yoshimura?}


‘… Peak Sword è così bravo?’


A Grid piaceva Peak Sword. Gli piaceva e rispettava la personalità di Peak Sword. Tuttavia, non riconosceva le sue abilità di combattimento. Al tempo del raid di Hell Gao, Peak Sword era stato solo un minatore e non era stato affatto di aiuto in combattimento.


‘Mi ha aiutato una volta quando sono stato in pericolo.’


Peak Sword aveva attirato l’attenzione di Hell Gao. Grazie a quel gesto, Grid riuscì a prendere incolume una pietra del fuoco. Proprio così. In seguito, Peak Sword non giocò alcun ruolo d’attacco.


‘Beh, quella volta, Peak Sword era solo una seconda classe.’


Le abilità di una classe di 2° avanzamento non erano riuscite a competere con Hell Gao. Ora Peak Sword aveva una classe di 3° avanzamento ed era molto più forte di prima.






{Ma perché la Gilda Cavalieri d’Argento sta cercando di unirsi a noi?}


{Loro controllano l’Isola di Cork. La loro gilda è enorme e detengono un’impressionante potere finanziario. Quindi perché l’unione?}


Grid spiegò la situazione ai membri Overgeared perplessi. Dopo aver ascoltato la storia, i membri ripensarono a ciò che sapevano di Peak Sword e se ne convinsero.


{Ah, ha senso trattandosi di Peak Sword.}


{Non sarebbe strano se sviluppasse una religione per Grid.}


{Lauel, per la questione della fusione…}


{Lascia fare a me.}


Lauel ne fu davvero felice. Piaro, Asmophel, Rabbit e la Gilda Cavalieri d’Argento… Era incredibile che Grid stesse radunando i poteri migliori. Grid era davvero un grande.


“Sembra che a loro piaccia.”


La finestra della chat di gilda era frenetica. Tutti erano eccitati per il fatto che la Gilda Cavalieri d’Argento si sarebbe unita alla loro.


La Gilda Overgeared si trovava in una situazione difficile. Aveva poca forza lavoro. Potevano essere i giocatori di livello più alto, ma includendo anche Grid erano solo 28 persone in gilda. Era difficile considerare quelle due (Ruby e Scolaretta Sexy), dato che non giocavano spesso. In questa situazione, assorbire la Gilda Cavalieri d’Argento rappresentava qualcosa di grosso.


Allora Piaro e Asmophel si avvicinarono a Grid.


“Duca Grid.”


Piaro. Un uomo che rispettava Grid ma non lasciava parlare. Si inchinò verso Grid. Lo stesso fece Asmophel.


“Dateci l’opportunità di servirvi.”


Alla fine, il momento era giunto. Grid fece un ampio sorriso.


“Con piacere.”


I raggi del sole, che penetravano dalla finestra, illuminarono il volto di Grid. Era un volto luminoso e maestoso. Piaro ricordò il giorno in cui incontrò la prima volta Grid nel Kesan Canyon. Allora era un giovane depresso e dal volto buio. Era davvero brutto.


‘Ma il suo potenziale è eccezionale.’


Piaro mai avrebbe potuto credere che Grid sarebbe cresciuto fino a tal punto.


***


La grande sala era ampia senza le decorazioni e rifletteva la condizione finanziaria di Reidan. In breve, faceva pena. Piaro e Asmophel giurarono fedeltà a Grid in questo luogo, mentre i membri Overgeared ne erano testimoni.


Grid sperimentò un nuovo sistema.


[Hai accettato Piaro come subordinato. L’effetto dell’istituto di ricerca delle tecniche di Reidan aumenta del 30%.]


[Possiedi persone che sono qualificate nel guidare la divisione dei cavalieri. Vuoi stabilire una divisione dei cavalieri?]


Non c’era motivo di titubare.


“Forma una divisione di cavalieri.”


[Indica un leader per la divisione dei cavalieri che verrà creata.]


- Lista delle persone che possono essere indicate come leader della divisione dei cavalieri -


[Piaro]


Piaro può condurre un totale di 50 cavalieri.


I cavalieri di Piaro avranno il loro potere d’attacco fisico aumentato del 10%, la velocità d’attacco del 3% e la velocità di movimento del 5%.


L’effetto è permanente finché la persona appartiene alla divisione dei cavalieri.


Abilità passive della Divisione dei Cavalieri: Rigenerazione della Salute (Alta) aumentata, Consumo di Stamina (Medio) Diminuita.


[Asmophel]


Asmophel può condurre un totale di 35 cavalieri.


I cavalieri di Asmophel avranno il loro potere d’attacco fisico e il potere magico aumentati del 5%. Il tempo di ricarica di un’abilità sarà ridotto dell’8%.


L’effetto è permanente finché la persona appartiene alla divisione dei cavalieri.


Abilità passive della Divisione dei Cavalieri: Rigenerazione della Salute (Media) aumentata, Consumo di Stamina (Basso) Diminuita.


Sembrava che le classi che si basavano sulle abilità stessero meglio nella divisione dei cavalieri di Asmophel.


‘Dei grossi potenziamenti.’


Si udì solo ammirazione. Grid istituì due divisioni di cavalieri.


“Piaro e Asmophel.”


[Le divisioni dei cavalieri di Piaro e di Asmophel sono state create.]


[Prego, dare un nome alla divisione dei cavalieri.]


“1° Divisione dei Cavalieri Overgeared. 2° Divisione dei Cavalieri Overgeared.”


“Aspetta! Aspetta un attimo!” Lauel si mosse di corsa dal punto in cui stava osservando nervosamente la scena. Poi supplicò tremando. “Per favore! Per favore, dai un nome fantastico!”


“Umm…”


Era troppo vergognoso distinguerle in uno e due? Grid provò un po’ di rimorso dopo aver visto le lacrime di Lauel. Perciò, Grid le rinominò.


“Divisione dei Cavalieri Overgeared. Divisione dei Cavalieri Magici Overgeared.”


“…”


Lauel era senza parole. Non poteva fare a meno di sentirsi infastidito dal modo in cui Grid dava i nomi. Ma mentre ci pensava, la barca non era già salpata quando la gilda era stata chiamata Overgeared? Considerando il nome della gilda, Divisione dei Cavalieri Overgeared. Divisione dei Cavalieri Magici Overgeared non erano così male.


‘Non è una buona cosa<i>.</i>’


I suoi gusti stavano incredibilmente assomigliando a quelli di Grid? Fu come un incubo per Lauel. Una finestra di notifica apparve davanti a Grid.


[Congratulazioni! Sei diventato il primo proprietario di una divisione di cavalieri!]


[Hai ottenuto ‘Mantello del Monarca’.]


Un mantello di un rosso brillante. C’era un’insegna dorata di un dragone sulla spalla. Era un mantello bello ed elegante che attirava lo sguardo di tutti.






[Mantello del Monarca]


Classificazione: Leggendario


Resistenza: Nessuna


* Verranno generate le abilità di ‘Ordine di Carica’, ‘Ordine Militare’ e ‘Voce del Monarca’.


Si tratta di un mantello che simboleggia il monarca qualificato a governare un esercito.


Peso: 33


[Ordine di Carica]


Garantisce l’abilità ‘Carica’ ai tuoi soldati.


Quando i soldati avanzano in direzione del nemico, la velocità di movimento e il danno aumenteranno del 200%, a seconda della distanza.


Tempo di Ricarica dell’Abilità: 5 minuti.


Non verrà consumato nulla dall’abilità.


[Ordine Militare]


Puoi cambiare la direzione della marcia dei soldati immediatamente.


Tempo di Ricarica dell’Abilità: 3 minuti.


Non verrà consumato nulla dall’abilità.


[Voce del Monarca (Passiva)]


La tua voce può essere percepita dai soldati in maniera chiara, ovunque essi si trovino.


‘Sono abilità da utilizzare in guerra.’


Erano semplici ma efficaci. Considerando che la maggior parte degli utenti di Satisfy erano persone normali che non avevano mai comandato un esercito prima, il valore di questo oggetto era astronomico.


Grid era stato nell’esercito, perciò riconobbe il valore del mantello.


‘Ordini rapidi e sicuri rendono un esercito ancora più forte. Sfortunatamente…’


Non c’erano altre caratteristiche. Sarebbe stato meglio se avesse avuto l’opzione di aumentare la difesa, la resistenza o le statistiche. Usò l’abilità di Valutazione del Fabbro Leggendario, ma non trovò caratteristiche nascoste. Forse se avesse utilizzato l’abilità Smontaggio del Fabbro Leggendario?


‘Magari c’è qualcosa.’


Grid non era ancora perfetto. Era pur sempre un Discendente di Pagma. Era difficile immaginarlo come una vera leggenda. Se si fosse specializzato nelle abilità del fabbro leggendario o avesse completato una missione…


‘Quando accadrà, il mio attuale me non sarà nulla in confronto. Forse imparerò le abilità di modifica.’


Se voleva che quel giorno giungesse, avrebbe dovuto impegnarsi più a fondo. Grid si decise e pose il Mantello del Monarca nel suo inventario. Poi parlò a colore che si erano riuniti nella grande sala.


“Ognuno di voi dovrà unirsi ad una divisione dei cavalieri e poi continuare la propria missione. Lauel coordinerà insieme a Rabbit, per dare a Piaro e Asmophel in aree separate. Ah, e per favore, occupatevi della fusione della gilda.”


“… Sì.”


‘Me ne occuperò io. Credi in me.’ Avrebbe voluto rispondere.


Ma per qualche motivo, quel giorno, non si sentiva particolarmente motivato. Forse era per la scritta ‘Divisione dei Cavalieri Magici Overgeared’ che fluttuava sulla sua finestra di stato.


“Sob sob.”


<i> </i>Lauel potè solo piangere. In quel momento, Grid si avvicinò a Piaro e fece una richiesta assurda.


“Piaro, posso unirmi alla tua divisione dei cavalieri?”


Voleva il potenziamento. Sfortunatamente, il lord non poteva unirsi alla divisione dei cavalieri.


“… Questo è impossibile.”


“…”


Grid voleva piangere proprio come Lauel.


***


Grid lasciò il resto nelle mani di Lauel. Huroi si unì a lui quando se ne andò.


“Vi accompagno, Mio Signore.”


Il drago rosso stava aspettando Grid in giardino. Huroi avrebbe fatto da autista a Grid. Erano pronti a partire per il Vaticano.


‘In ogni caso, questo è grandioso.’


Huroi era il compagno che avrebbe seguito Grid prima di chiunque altro, per questo la sua presenza era particolarmente speciale per Grid. Grid salì sul drago con desiderio e controllò il livello di Huroi.


’290.’


Ssik.


Sul suo viso apparve un sorriso significativo. Huroi non riuscì a fare a meno di provare curiosità nel vederlo.


‘A cosa sta pensando?’


Grid chiese ad un confuso Huroi, “Hai saputo cosa è successo tra me e Damian?”


“Sì, sono rimasto impressionato nel sentire che avete condotto un raid contro Papa Drevigo da solo.”


“Le persone di Rebecca mi conoscono bene. Vero?”


“Certo. Tutti apprezzano il Mio Signore. Solo…”


C’era una cosa. Damian stava lottando con gli altri candidati per diventare papa. Forse quei candidati sarebbero apparsi ostili a Grid. Salvare Isabel aveva significato diventare il guardiano di Damian. Huroi provò una sensazione inquietante.


‘Forse?’


I candidati a diventare papa che erano ostili a Lord Grid…


“Perché non partiamo? Non siamo diretti al Vaticano?”


“…”


Era certo. Il suo signore era pronto a provocare un bagno di sangue nel Vaticano.


Traduzione di Blakriss


Editing di Libusemumei
                                
                                



