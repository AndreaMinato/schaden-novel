---
title: Capitolo 265
pubDate: 2025-03-12T09:08:35.681Z
tags:
    - overgeared
---


Un soffitto dorato e mura esterne dipinte di bianco. Sulle colline di Rolling si trovavano tre edifici grandi e riccamente decorati, come fossero palazzi. Erano in armonia con il bosco ed il paesaggio. C’era una piccola cascata dietro a ciascun edificio. Una statua d’oro, raffigurante Rebecca, troneggiava nel mezzo.


Era il centro della Chiesa di Rebecca, la religione più importante del continente. Questo era il Vaticano.


“Isabel!”


Damian fece ritorno al Vaticano e cercò Isabel. Voleva assicurarsi delle sue condizioni.


“…”


La salute di Isabel non era migliorata. Anzi, era peggiorata. Sembrava aver perso completamente l’udito e la vista. Non ci fu alcuna reazione quando la chiamò, nonostante fosse proprio vicino a lei.


“Coff! Coff!”


Tossiva sangue. I fragili capelli di platino venivano via al solo tocco e la pelle intorno alla testa appariva molto tirata. Isabel si sedette sul letto sfatto, come una bambola senza anima.


Gli occhi di Damian tremarono a quella vista.


“Dannazione… Perché questa stanza è sempre fredda?”


“Sei venuto.”


Si avvicinò un prete dalla flebile presenza. Il suo sguardo, privo di emozione, emanava la sensazione di un cattivo presagio ma, nonostante il suo aspetto, ci si poteva fidare di lui.


Si trattava di Cassus. Si stava occupando di Isabel durante le assenze di Damian.


“La missione per distruggere la Chiesa di Yatan, ottenuta nella zona ovest dell’impero… Credevo l’avresti finita in 40 giorni e avresti poi fatto ritorno.”


Era una settimana in ritardo. Il Rappresentante della Dea, Damian. Forse le sue abilità non avevano incontrato le aspettative degli altri?


Damian spiegò al preoccupato Cassus. “Ho svolto la mia missione più di un mese fa. Ho prolungato la mia permanenza al Regno di Eternal.”


Più di un mese fa? Aveva trascorso solo pochi giorni a distruggere i templi della Chiesa di Yatan? Cassus si sentì elettrizzato.


“Ma perché il Regno di Eternal…?”


“Ho incontrato Grid.”


“Grid!”


L’unica persona in grado di sigillare la Lancia di Lifael. In passato, aveva salvato la Chiesa di Rebecca facendo cadere il corrotto Papa Drevigo.


“Sta venendo qui ora.” Proprio come aveva fatto in passato, avrebbe salvato Isabel. Lei avrebbe riottenuto il suo splendido sorriso. “Nel frattempo, inizierò a misurarmi con Pascal.”


Mancavano 42 giorni all’elezione del papa. Damian pensò fossero sufficienti. Grazie all’effetto di classe di Rappresentante della Dea, molti della chiesa avrebbero creduto in lui e lo avrebbero seguito.


‘Baserò la mia campagna su di loro, sconfiggerò Pascal e diventerò il papa.’


Pascal era il candidato numero uno proveniente dalla Chiesa di Judar. Era politicamente forte e aveva già esperienza. Aveva anche l’onore di essere il diretto discendente del 5° Papa Franz. Suo padre, inoltre, era un conte dell’Impero di Saharan.


‘Ma è corrotto.’ Voleva sfruttare la Chiesa di Rebecca per rafforzare il potere della propria famiglia. ‘Se diventasse papa, la Chiesa di Rebecca affronterebbe un percorso peggiore di quando c’è stato Drevigo in carica.’


Molti membri della chiesa conoscevano già la verità. Quei membri avrebbero scelto Damian per il futuro della chiesa.


L’innocente Damian ne era convinto.








<p style="text-align: center">***</p>








Assemblea degli anziani.


Era un’organizzazione che agiva durante la posizione vacante del papa. Era costituita da 23 anziani di alto rango.


Questi convocarono Damian per dargli degli ordini. “Un rapporto afferma che i seguaci di Yatan sono attivi nel Regno di Gauss. Damian, Rappresentante della Dea. Recati immediatamente nel Regno di Gauss, fai una ricerca e distruggi il Tempio di Yatan.”


“Rimangono 42 giorni all’elezione del papa. Io sono un candidato al ruolo. E voi volete che parta in un momento così importante della campagna?”


Damian aveva 30 anni. Aveva vissuto da solo perciò non aveva molta esperienza sociale. Non era abituato a delle pratiche tanto irrazionali.


Gli anziani risero del suo atteggiamento ingenuo. “Non puoi svolgere i tuoi compiti a causa dell’elezione? Stai ammettendo la tua incompetenza.”


“È un compito che dovresti svolgere in quanto figlio diligente… Tsk, patetico.”


“Non dovresti causare problemi al tuo lavoro solo perché ti sei registrato come candidato papa. Perché semplicemente non rinunci alla candidatura?”


“Altrimenti sarà Isabel a svolgere il lavoro.”


Essere ignorato, preso in giro, provocato e guardato con disprezzo. Era ovvio che l’assemblea degli anziani era ostile nei confronti di Damian.


‘Loro sono pienamente a favore di Pascal. Ma così è troppo.’


Damian rimase davvero scioccato. Aveva paura poiché si erano opposti a lui in maniera così chiara.


‘Sono stato un sempliciotto.’


Damian stava svolgendo le missioni di Isabel per salvarla. Dall’altra parte, l’assemblea degli anziani stava cercando di sbarazzarsi di Isabel. Volevano che Isabel morisse in modo da trovare un nuovo padrone per la Lancia di Lifael.


‘In questa situazione…’


Avrebbe dovuto trascurare la campagna per la missione di Isabel? Se Isabel avesse svolto questo compito, sarebbe morta. Non poteva permettere una cosa simile.


Damian voleva diventare un papa per le Figlie di Rebecca. Non poteva abbandonare Isabel solo per l’elezione.


“…Capisco. Andrò immediatamente nel Regno di Gauss.”


Era disperato. La missione richiedeva la ricerca del tempio. Non era sicuro di riuscire a trovare la Chiesa di Yatan prima del giorno dell’elezione del papa.


‘Innanzitutto, questo tempio potrebbe anche non esistere.’


Era ovviamente una trappola. Ma non aveva scelta. Era impossibile disobbedire all’ordine se voleva proteggere Isabel.


‘Isabel deve sopravvivere fino all’arrivo di Grid per sigillare la Lancia di Lifael.’


Quattro giorni. Era il tempo necessario per raggiungere il Vaticano da Reidan, correndo senza fermarsi. Grid aveva inviato un bisbiglio il giorno prima, dicendo che stava lasciando Reidan, perciò Isabel sarebbe dovuta sopravvivere altri tre giorni.


‘Ti prego.’


<em>Passo, passo.</em>


Damian lasciò la sala dell’assemblea con passi stanchi. Dentro di sé, si mise in ginocchio.


‘Ti prego, salva la piccola Isabel, Grid.’


Per quando sarebbe tornato, la salute di Isabel sarebbe migliorata. Avrebbe potuto rivedere di nuovo il suo sorriso.


<em>Creak.</em>


L’enorme porta della stanza si aprì da sola. Sembrava esortare Damian ad andarsene. Nel momento in cui Damian stava per varcare la soglia.


“Non andare.”


“…!”


Udì da fuori la porta la voce che desiderava ascoltare. Lo sguardo di Damian si sollevò da terra.


“Isabel …”


Aveva la Lancia di Lifael in mano mentre bloccava la porta. Stava da sola in piedi. Anche i suoi occhi erano chiari.


Questo era il potere della Trasformazione Bianca. Il trascendentale potere divino stava ristabilendo il suo corpo distrutto.


Certo, era solo una cosa temporanea. Ora che la lancia si trovava nelle sue mani, Isabel avrebbe sofferto ancor più di prima. No, lei sarebbe morta.


“Perché…? Perché? Perché sei qui?”


Tre giorni. Avrebbe potuto vivere se avesse atteso tre giorni.


“Quindi perché…?”


Mentre Damian provava frustrazione e disperazione, Isabel sorrise.


“Ti ringrazio ancora, Damian.” Aveva udito debolmente il suo pianto. Sapeva che lui stava combattendo da solo per entrambi. “Tu devi diventare il papa.”


Doveva succedere. Se Pascal fosse diventato papa, ci sarebbero state altre bambine infelici come lei.


“Non lo sai? Damian, non puoi perdere l’opportunità di diventare papa per colpa mia.”


“…”


Damian ne era ben consapevole. Se non voleva che nascesse una seconda o terza Isabel, sarebbe dovuto diventare papa. Ora era giunto il momento per Isabel di sacrificarsi.


‘Ma non voglio che tu muoia.’


Damian era confuso.


Isabel colpì la sua testa mentre questo ancora esitava.


“Andrò nel Regno di Gauss. Nel frattempo, tu diventerai papa. Per favore, abbi successo per Rin, Luna e per il mio successore. Assicurati di proteggere quelle bambine.


Gli scompigliò i capelli. Era una mano ossuta, ma era calda. Gli occhi di Damian iniziarono a riempirsi di lacrime mentre percepiva la mano di Isabel.


Poi un uomo rise di lui. “Qualcuno che vuole diventare papa sta versando lacrime in pubblico?”


Si trattava di Pascal. Toccò i suoi baffi fini e ridicolizzò Damian.


“Non possiedi affatto la dignità di un papa. Sarebbe una disgrazia per la chiesa se un piagnone simile diventasse papa. Non è forse vero, Anziani?”


“Esatto.”


“Damian è una nullità.”


“Pascal deve diventare papa.”


I 23 anziani intervennero in supporto di Pascal. Derisero Damian. Poi Isabel li fissò malamente.


“Osate denigrare il Rappresentante della Dea, non è come dire una blasfemia?”


“Hai un pessimo atteggiamento. Isabel, la Chiesa di Yatan è il tuo nemico, non noi.”


Pascal si avvicinò a Isabel che stringeva la Lancia di Lifael.


“Impara. Hai dimenticato la tua posizione. Sei la figlia della Dea Rebecca solo perché puoi maneggiare l’artefatto divino della nostra chiesa. Tu sei solo uno strumento. Un’arma da guerra che combatte per la dea e per la nostra chiesa.”


Gli occhi di Pascal furono freddi come il ghiaccio mentre affrontava Isabel. Non sembravano neanche gli occhi di una persona.


“Proprio come questa lancia, tu sei un’arma di distruzione. Non pensare e non parlare. Hai capito?”


“Silenzio!”


Fu l’esclamazione di Damian. Voleva prendere a pugni Pascal, proprio lì. Ma se lo avesse fatto, sarebbe stato immediatamente cacciato dalla chiesa. Avrebbe rovinato tutto.


Damian strinse i pugni mentre Pascal lo osservava.


“La Figlia di Rebecca, che tu ami così tanto, è stata maltrattata di fronte a te. Ma stai mandando giù la tua rabbia? Sei solo un codardo in grado solo di urlare.”


“Metti da parte questa misera provocazione.”


“…!”


Damian, Isabel e Pascal. Gli occhi di tutti si spalancarono.


“Ti stai divertendo con il discorso dell’arma. È bello molestare le persone?”


Alto 180 cm, un corpo massiccio. Capelli neri, occhi arguti. Con uno sguardo e la voce pieni di fiducia.


Il Discendente di Pagma, Grid. Stava giungendo dall’altra parte della sala.


“Diverse persone ne bullizzano una sola? Uh?”


“P-Perché sei qui?”


Pascal e gli anziani si sentirono turbati dall’apparizione di una persona inaspettata. Isabel rimase scioccata.


“Grid!”


Damian sorrise ampiamente. La sua apparizione avvenne con un tempismo perfetto. Grid diede delle pacche sulle spalle di Damian.


“Hai resistito bene.”


Grid era giunto al Vaticano molto più velocemente del previsto grazie al drago di Huroi. Dichiarò davanti ai perplessi Pascal e anziani.


“Da adesso, starò dietro a Damian.”


“… Dietro?”


Pascal non comprese a pieno le parole di Grid. Huroi le tradusse per lui. “Al momento, io, Duca Grid del Regno di Eternal, sono il guardiano di Damian, il Rappresentante della Dea.”


La voce dell’oratore Huroi era piena di carisma. Penetrò in tutto l’edificio spazioso e fece sentire male Pascal e gli anziani.


Grid dichiarò, “Non dategli fastidio. O ve la vedrete con me.”


“Se metterete ancora una volta in ridicolo il candidato papa Damian, verrete puniti di conseguenza.”


“Avete lamentele? Allora fatevi sotto, ammassi di punti esperienza. Io sono in una posizione diversa da quella di Damian, perciò posso avere a che fare con voi come meglio preferisco.”


“…”


Fu difficile da comprendere. Anche Huroi rimase senza parole mentre il silenzio riempiva la stanza.


Traduzione di Blakriss


Editing di Cecilia Orlando        


                                



