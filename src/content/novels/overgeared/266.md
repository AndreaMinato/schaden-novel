---
title: Capitolo 266
pubDate: 2025-03-12T09:08:35.681Z
tags:
    - overgeared
---


‘Sta bluffando.’


Grid. Era una persona molto speciale per la Chiesa di Rebecca. L’eroe che aveva salvato la loro chiesa punendo il corrotto Papa Drevigo.


La maggior parte dei membri apprezzò l’impresa di Grid. Con la sua dichiarazione di essere il protettore di Damian, fu inevitabile uno tsunami. Molto probabilmente, numerosi membri avrebbero supportato Damian.


‘Quel Damian, si stava preparando a perdere.’


Fu una mossa letale. Gli anziani mai si sarebbero immaginati che un ragazzo stupido avrebbe chiamato un pezzo grosso come Grid per aiutarlo.


‘È una situazione critica.’


L’elezione non era l’unico metodo con cui Grid avrebbe potuto aiutare Damian. Sigillando la Lancia di Lifael, era possibile rimuovere le debolezze di Damian.


‘Ah, è un bel dilemma.’


A differenza degli anziani, il viso di Pascal era rilassato. Aveva già incontrato Grid e avrebbe potuto trasformare questo momento critico in un’occasione.


‘Grid non è un eroe.’


Il motivo per cui Grid sconfisse Drevigo. Non lo fece per la Chiesa di Rebecca, ma per se stesso. Pascal conosceva la verità.


‘Ha detto di aver ucciso Drevigo perché aveva bisogno di benedire quello strano minerale chiamato pavranium.’


Grid era egoista e violento. Al tempo in cui il pavranium ricevette la benedizione di Dio Judar, Pascal aveva scoperto la natura di Grid.


‘Più una persona è egoista, più è facile gestirla<i>.</i>’


Perché Grid aveva dichiarato di essere il protettore di Damian? Perché ne avrebbe ricavato qualcosa di buono.


<i>Ssik.</i>


Pascal fece un sorriso ampio.


‘Grid, posso offrirti di più rispetto a Damian.’


Salute, potere e bellezza. Avrebbe dato a Grid qualunque cosa avesse voluto.


‘Perciò lascia Damian e vieni da me.’


Se fosse riuscito ad attirare Grid dalla sua parte, avrebbe potuto togliere il sigillo a tutti e tre gli artefatti divini e avrebbe vinto l’elezione. Sarebbe stata una grande opportunità per diventare papa con le più forti Figlie di Rebecca. Pascal, con questo in mente, ruppe il silenzio. “Ehi, ehi! Chi è arrivato? Il salvatore della Chiesa di Rebecca! L’eroe tra gli eroi! Se non è Grid!”


Pascal esclamò, sorridendo nel modo più luminoso possibile. Fece apprezzamenti su Grid con parole esagerate e strinse le mani con lui.


“Sono così felice di vedervi ancora.”


Grid si sentì confuso.


‘Questo ragazzo, dopo la mia sfacciata provocazione riesce a sorridere invece di provare rabbia?’


Fu una risposta inaspettata.


‘Era così in passato.’


Grid aveva preso il set di Luce Sacra che voleva Pascal. Ma piuttosto che essere ostile a Grid, Pascal gli aveva dato il benvenuto.


Aveva ringraziato Grid per aver punito Drevigo, aveva tenuto un banchetto e dato la benedizione di Dio Judar senza alcuna condizione. Era una persona che bisognava tenere d’occhio. Pascal era la tipica persona riluttante a farsi dei forti nemici.


‘Devo provocarlo ancora un po’.’


Grid pensò questo e rispose alla stretta di mano.


“È un piacere vederti.”


Lo spirito di Pascal si sollevò alla risposta di Grid.


‘È così. Non conosco gli altri anziani, ma lui non dovrebbe comportarsi male con me.’


Anche Grid ne doveva essere cosciente. Il fatto che Pascal sarebbe stato più d’aiuto di Damian. Pascal era pieno di fiducia e velocemente condusse la situazione.


“Siete un duca del Regno di Eternal? Siete veramente un eroe. Le vostre eccezionali abilità sono state riconosciute. Ora, spostiamoci. Preparerò un banchetto per celebrare una riunione, quindi andiamo a parlare dopo tutto questo tempo.”


Damian impallidì quando vide la situazione.


‘<i>Grid e Pascal si conoscono?</i>’


Era una cosa seria. Pascal era estremamente ricco. Grid poteva essere corrotto con i soldi. Mentre Damian si stava preoccupando, Pascal puntò sulla ciliegina.


“Sir Grid, vi preparerò molti doni oggi.”


“Oh, doni. Non vedo l’ora.”


Grid iniziò a provare interesse. Damian provò frustrazione, mentre Pascal mostrava un ampio sorriso. Accadde in quel momento.


“Ma Pascal, io sono un duca, giusto?”


<i>Kwack!</i>


Grid strinse la mano che stava scuotendo, con maggiore forza. Il viso di Pascal cambiò rapidamente.


‘Cos’è questa…?’


Fu una stretta incredibile. Pascal iniziò a provare dolore alla mano. Soffrì, ma Grid non lo lasciò andare.


“Non sei ancora un papa. Un candidato papa sta chiedendo una stretta di mano invece di salutarmi educatamente? Sembri prendermi in giro, Pascal. Hai mentito quando mi hai apprezzato come eroe?”


‘Sei solo il duca di un piccolo regno!’


Pascal era un nobile dell’Impero di Saharan. Considerava tutte le nazioni, ad eccezione dell’impero, piccole, e pensava che fossero abitate da barbari. Era un nazionalista che credeva che solo l’impero sarebbe dovuto essere benedetto dalla Dea Rebecca. Per Pascal, non c’era altra umiliazione peggiore dell’essere trattato in questo modo da un nobile di un piccolo regno.


“Cos’è questa violenza? Ugh?”


Pascal urlò, poi fu invaso da un grande senso di costernazione quando incontrò gli occhi di Grid.


‘Tu…!’


Non fu in grado di leggere le emozioni o misurare la profondità degli occhi di Grid. Non conosceva le intenzioni, ma Grid aveva uno sguardo così intenso. Gli occhi di Grid stavano mostrando un significato chiaro. Una provocazione. ‘Fatti sotto Pascal. Voglio distruggerti.’ Quegli occhi lo stavano dicendo chiaramente.


‘Una bestia!’


Mentre Pascal si sentiva agitato, qualcuno scese giù dal soffitto. Un cavaliere con indosso un’armatura rossa. Il suo nome era Kamiyan. Il 30° cavaliere dei Cavalieri Rossi, l’imperatore lo aveva affidato a Pascal con la speranza che Pascal diventasse papa.


“Lascialo andare.”


Kamiyan avvertì Grid, con la spada sul suo collo. Quest’ultimo sbuffò.


“E se non volessi?”


“Taglierò la tua mano.”


Kamiyan non mostrò alcuna esitazione. La sua spada si mosse verso la mano che stava stringendo quella di Pascal.


Pascal urlò, “Fermo!”


La spada di Kamiyan si fermò proprio sopra il polso di Grid. Gli occhi di Grid si strinsero nel punto in cui poteva invocare Failure dall’inventario.


‘Che peccato.’


Pascal a malapena riuscì a scappare dalla presa di Grid.


“Sir Grid, chiuderò un occhio per la vostra maleducazione di oggi.”


“Non dovete? Ve l’ho già detto. Se hai da lamentarti allora fatti avanti. Forza.”


“…”


La rabbia ormai ribolliva nel cuore di Pascal.


Era il figlio di un nobile di Saharan, che aveva ottenuto un alto grado dopo essersi unico alla Chiesa di Rebecca. Questa fu la prima volta che veniva trattato in questo modo. Pascal non riusciva più ad essere razionale o prudente. Nel suo cuore, voleva dire a Kamiyan di colpire immediatamente il collo di Grid. Ma doveva resistere. Aveva bisogno della forza di Grid per annullare i sigilli sui tre artefatti divini.


“Spero che potremo ridere l’uno dell’altro quando ci rincontreremo presto. Avrò sempre un dono per voi.”


Pascal si ritirò col viso rosso. Kamiyan e gli anziani lo seguirono. Il volto di Grid era pieno di risentimento mentre li osservava.


‘La sua resistenza è elevata.’


Grid non poteva attaccare per primo i PNG preti. Finché non fossero stati abbandonati dalla dea come accadde a Drevigo, sarebbero sempre stati protetti da lei. Se li avesse colpiti per primo, la dea lo avrebbe maledetto.






[Maledizione della Dea]






Verrà generata la statistica della sfortuna.


La statistica della sfortuna era vaga dato che non era una condizione di stato. Grid era riluttante a farsi maledire dalla dea. Ecco perché cercò di provocare Pascal, ma aveva fallito.


‘Beh, non innervosirti e aspetta.’


Dal punto di vista di Pascal, Grid era una spina nel fianco. Prima o poi avrebbe attaccato Grid.


Dopo che Pascal e gli anziani se ne andarono.


Isabel, che era rimasta in silenzio per tutto il tempo, si avvicinò a Grid.


“È passato molto tempo.”


Lo disse con tono insoddisfatto. Sembrava come se ci fosse qualcosa di cui volesse lamentarsi.


‘Ti odio.’


Isabel era afflitta da un terribile dolore a causa di Grid. Questa situazione era accaduta perché Grid si era dimenticato di sigillare la Lancia di Lifael.


“Mi dispiace.” Grid si scusò sinceramente.


Isabel digrignò i denti alla vista del ragazzo. “Perché ti dispiace? Ti stai scusando per non aver sigillato la Lancia di Lifael? Non farmi ridere. Sono riuscita a salvare i miei amici grazie a te che hai sciolto il sigillo. Grazie a te, l’intera chiesa è stata salvata. Perciò non scusarti.”


Lei era grata.


‘Allora perché è arrabbiata?’


Le lacrime riempirono gli occhi di Isabel mentre Grid rimaneva confuso.


“Fai sempre così. Perché ti fai vedere solo quando mi trovo in una situazione disperata? Come un principe su un cavallo bianco.”


Isabel aveva una cotta per Grid. Le sue emozioni furono incentivate dal fatto che era stata salvata poco prima di cadere nell’inferno. Ma Grid l’aveva già ignorata una volta. Sarebbe stato lo stesso anche questa volta.


“Comunque non mi accetterai, quindi perché ti comporti in questo modo…?” Isabel bisbigliò mentre inchinava la testa. Le sue parole non raggiunsero Grid. Il problema fu che la sua voce era stata troppo bassa.


‘La sua condizione è strana. In effetti, deve provare molto dolore.’


Grid guardò Isabel. I suoi bellissimi capelli di platino erano ora vicini al grigio e non brillavano così tanto. Le sue lucide labbra rosse erano pallide e la pelle del suo corpo sembrava come quella di un mummia. C’era un problema più grande.


‘I suoi seni sono diventati più piccoli.’


Fu la conseguenza della perdita di peso. La sua iniziale coppa B era ora diventata una coppa A. Fu davvero un peccato.


“D- Dove stai guardando? Pervertito!” Isabel si coprì il petto con le braccia e urlò.


“Cosa c’è da guardare?”


“Cosa c’è da guardare? Che significa?”


“Devo spiegare?”


“Va bene!”


Era passato davvero tanto tempo da quando Isabel era stata così energica. Damian guardò lei e poi Grid e sorrise.


‘Isabel-chan, ti è sempre mancato Grid.’


Sperava che il suo cuore entrasse in contatto con quello di Grid. Tifava sinceramente per lei. Damian non sarebbe stato un rivale per Grid.


‘È naturale per l’eroina sentirsi connessa all’eroe.’


Lui era solo qualcosa in più. Era troppo incompetente, quindi si sentì soddisfatto solo ad osservare da una parte le Figlie di Rebecca. Huroi si avvicinò a Damian e bisbigliò. “Non preoccuparti. Non risponde ai gusti del Mio Signore.”


“…”


La bellissima Isabel-chan non rispondeva ai gusti di Grid? Era sconvolgente. Damian stava facendo un’espressione sottile quando Grid lo sollecitò.


“Per quanto ancora resteremo qui? Portami ad un luogo adatto.”


Era il momento di capire come creare e sigillare la Lancia di Lifael.


Traduzione di Blakriss


Editing di Libusemumei


                                



