---
title: Capitolo 268
pubDate: 2025-03-12T09:08:35.681Z
tags:
    - overgeared
---


Ma qualcosa lo scrutava dall'ombra.


Noe.


Twitch, twitch. Twitch, twitch.


Scuoteva il suo sederino paffuto da una parte all'altra. Le corte zampe erano perfettamente pigiate contro il pavimento. La migliore bestia demoniaca dell'inferno si stava muovendo di soppiatto per catturare la sua preda.


'Questa è una postura di caccia bellissima, scientificamente studiata e perfettamente progettata! Nyang!'


“...”


Crow non fu in grado di avvertire la presenza di Noe al buio. Era un buon assassino, ma non era al livello di potersi accorgere della miglior bestia demoniaca dell'inferno.


<em>Suuk.</em>


Crow si arrampicò sul pianerottolo del terzo piano. Era lì che si trovava la stanza di Isabel.


'Presto<em>.'</em>


Crow immaginò di accoltellare Grid col suo pugnale. Fu in quel momento...


“Kyong!”


Noe si avventò su Crow. Le piccole zanne affilate luccicarono nel buio.


“...!”


Crow era confuso. Mai aveva pensato che sarebbe arrivato il giorno in cui sarebbe stato colto di sorpresa da un gatto.


'Non mi sono accorto di un gatto che mi seguiva?'


Provò la peggior vergogna della sua vita. Ma fu solo un momento. Recuperò subito la sua compostezza. Crow era un professionista. Era sopravvissuto a molte crisi e aveva assassinato ben 89 uomini. Nel corso del suo processo di crescita, si era reso conto di una cosa. Doveva rimanere calmo in ogni caso. L'esperienza gli permetteva di non farsi troppi problemi per l'apparizione improvvisa di un gatto.


<em>Paang!</em>


Crow bloccò la zampa del felino, che cercava di graffiarlo, col suo pugnale. Poi esitò, mentre stava per contrattaccare.


<em>Snap.</em>


Dopo il colpo non riusciva a muovere il polso adeguatamente.


'Perché questo gatto è così forte?'


Non era un gatto normale. Crow notò le peculiarità di Noe: aveva delle piccole corna sulla fronte e delle corte ali sulla schiena. Una bestia demoniaca di alta classe.


'Come fa questa bestia demoniaca a trovarsi qui?'


Si trovavano al Vaticano, un luogo che traboccava di potere divino. I mostri non potevano avvicinarvisi: se solo uno avesse provato a mettere piede in quel luogo, sarebbe morto all'istante a causa del potere divino.


Quello era il problema. Al momento, Noe non riusciva ad usare adeguatamente le sue abilità.


'È una cosa seria.'


Il maestro gli aveva dato un ordine: sii pronto per ogni eventuale nemico, mentre il Maestro si concentra. Se un nemico ci invade, non esitare a correre da Grid per portargli la notizia. Ma il problema era...


'Ho agito senza pensare.'


Noe si considerava un essere razionale, ma la realtà era diversa. Era ancora giovane e fedele ai suoi istinti. Quando si era presentato uno sconosciuto, muovendosi silenziosamente nell'oscurità, lo aveva attaccato istintivamente. L'aveva fatto senza volerlo e la situazione presente ne era il risultato.


Noe ne risentì. Non riuscì a raccogliere più alcuna forza nel suo corpo. Il potere divino del Vaticano della Chiesa di Rebecca era terribile. Ma come poteva la miglior bestia demoniaca dell'inferno perdere contro un umano?


“Nyaang!”


Ancora una volta Noe diede un colpo di zampa.


<em>Chukak.</em>


Gli artigli affilati squarciarono le orecchie di Crow, che avvertì un brivido quando riuscì a malapena a sfuggire ad un colpo mortale.


'È veloce...! Una bestia demoniaca di alta classe!'


Il gatto era chiaramente una bestia demoniaca. Forse non ne aveva l'aspetto, ma doveva essere un mostro fortissimo. Forse aveva le abilità di un demone di livello intermedio. Altrimenti, non sarebbe riuscito ad entrare in Vaticano, che era colmo di potere divino.


'Devo prenderla seriamente.'


La ragione per cui quella bestia demoniaca si trovava lì non era importante. Era solo un bersaglio in più da fare fuori.


<em>Clink.</em>


Crow, che fino a quel momento aveva combattuto solo con un pugnale, estrasse una spada corta. Il pugnale nella mano destra e la spada corta nella sinistra. Il suo atteggiamento cambiò quando agguantò la seconda arma. Adesso sì che aveva l'aspetto del famoso Crow.


“Kiyong!


'Niente forza.'


Crow si difese dai graffi di Noe con la sua spada corta. Assestò un fendente diagonale. Poi diede una coltellata col pugnale. Una ferita superficiale apparve sul petto di Noe. La spada corta era andata lievemente a segno, mentre il pugnale era stato evitato.


L'espressione di Crow si contorse.


'L'ha evitato?'


Noe mostrò le zanne.


“Nyaang!”


<em>Jjejeong! Jjeejeeeong!</em>


“Kuk.”


Le zanne di Noe erano diventate più rapide e più forti. Crow trovò difficile evitarle e provò a difendersi incrociando la spada corta e il pugnale. Poi si rese conto del vero potere di Noe.


'Un demone anziano!'


Era possibile? In origine le bestie demoniache non erano subordinate ai demoni? Crow era scioccato e tirò fuori l'asso nella manica che si era conservato. Le pareti, il pavimento e le ombre sul soffitto cominciarono a tremare. Era stata attivata una tecnica ombra.


Gli occhi di Noe si spalancarono per la sorpresa di quella strana sensazione, mentre Crow sorrideva di soddisfazione.


“Va' all'inferno.”


Crow era convinto della sua vittoria e aprì bocca per la prima volta. Allo stesso tempo, le ombre si mossero e cambiarono forma mutandosi in spine.


<em>Pa pa pa pat!</em>


Sei spine sfrecciarono da direzioni diverse e trafissero il corpo di Noe. La bestia demoniaca capì di trovarsi in pericolo e usò Fluidificazione.






[Fluidificazione]






Era un'abilità che impediva ai danni fisici di avere effetto sul suo corpo. Tuttavia, Noe non poteva usarla adeguatamente a causa dell'influenza del potere divino. Non poteva usare neanche Ingestione dell'Anima. Sfortunatamente, Fluidificazione non funzionò e Noe subì un danno.


<em>Puok!</em>


“Cosa, nyang?”


Una delle sei spine penetrò nel piccolo corpo di Noe, che emise un grido di dolore e cadde a terra.


'Non è giusto, nyang.'


Il problema più grande era che Noe non poteva usare l'abilità di Ingestione dell'Anima. Odiava il Vaticano.


Crow calpestò il ventre sporgente di Noe. La creatura spalancò il muso. Ne emerse un suono doloroso. Crow gli rise in faccia. “Questa è la fine della bestia demoniaca.


<em>Clink.</em>


Crow mirò al volto di Noe con la spada corta.


“Muori.”


“Guarda qui.”


“...!”


Improvvisamente, si udì una voce. Crow, sorpreso, voltò in fretta la testa, ma non vide nessuno. C'era solo oscurità tutt'intorno.


'Un'allucinazione?'


Non poté fare a meno di cadere preda del dubbio. Non c'erano segni di una presenza. Doveva essere una furtività che andava oltre ogni limite umano.


“Eh?”


Gli occhi di Crow ebbero un tic quando avvertì qualcosa. Stava perdendo il controllo delle ombre.


<em>Pahat!</em>


Le ombre sorsero come un'onda. Crow cercò di evitarle, ma era impossibile. Erano troppo veloci.


<em>Kwack!</em>


Il suo corpo era pressato dalle ombre.


“Kuak!”


Crow impallidì quando fu catturato dalle ombre e lanciato in aria.


'La rapidità di controllo sulle ombre è ridicolmente alta...!'


La tecnica dell'ombra poteva evolversi fino a quel punto? Non riusciva a crederci. Mentre Crow era in preda alla confusione, le ombre continuavano a stringersi attorno al suo corpo. Cercava di lottare ma il dolore peggiorava. Chi mai poteva sopraffarlo così facilmente? Le domande di Crow si moltiplicavano, quando un uomo emerse dalle tenebre.


“T-Tu...!”


Era un uomo dalla pelle nera. Il suo corpo era asciutto e le sue braccia erano insolitamente lunghe. C'era una sola persona che poteva essere associata a quelle caratteristiche.


Crow gridò: “Kasim!”


Qualcuno che poteva controllare le ombre ben oltre semplici attacco e difesa. Era capace di creare dei soldati dall'ombra. L'assassino che guidava un esercito. Il suo soprannome...


“Il Re delle Ombre!”


Perché quel mostro era lì? Crow aveva ancora più domande. Ma l'unica risposta che gli giunse fu la morte. Le ombre premettero su di lui con maggior forza e quando morì non riuscì nemmeno a gridare. Kasim rimosse il corpo di Crow affinché non restassero tracce. Le ombre invasero l'area e persino le macchie di sangue svanirono.


“Più lo guardo e più lo trovo carino.”


Kasim lanciò un'occhiata a Noe, che aveva perso conoscenza, e scomparve nell'ombra.






***






<em>Chirp! Tweet!</em>


Gli uccelli rumoreggiavano. Il calore del sole avvolse il suo corpo.


“Nya.”


Noe si svegliò dal suo sonno sereno. Poi si guardò intorno.


“Heok! Che succede? Kyak!”


Era l'alba. Stava combattendo contro un umano selvaggio. Poi era stato colpito da una tecnica vile ed era finito k.o. Noe ci ripensò e trovò ridicolo tutto quello che gli era successo. Come poteva la miglior bestia demoniaca dell'inferno essere battuta da un umano?


“È una disgrazia! Nyang!”


Era inaccettabile, anche se il luogo era il Vaticano. Perché il suo corpo maestoso, che avrebbe potuto schiacciare l'umanità con le sue zampe, doveva subire un tale oltraggio? Noe tremava di rabbia e, con qualche ritardo, si chiese:


“Perché sono vivo? Nyang?”


Se era stato messo k.o. da un umano, non avrebbe dovuto essere ucciso? Noe ci pensò su e arrivò a una conclusione.


“È stato un sogno! Nyang!”


Esatto. Ciò che era accaduto la notte precedente non era reale.


“Nyahahat! È così! Come può la miglior bestia demoniaca dell'inferno essere battuta da un umano? Nyahahat!”


Noe ne era sicuro.


Difatti, non aveva altra scelta che pensarla a quel modo. Altrimenti, come poteva spiegare il fatto di essere ancora vivo? Grazie alla sua tremenda capacità di recupero, le ferite che si era procurato il giorno prima erano completamente sparite, dunque i pensieri di Noe erano giustificati.


<em>Ttiring-</em>


Lo stato di Noe cambiò da frustrazione ad auto-gratificazione. Ma Grid non aveva alcun interesse per lui. Era troppo occupato con la Lancia di Lifael e non vide affatto la finestra del suo compagno animale.






***






'Sono fregato.'


Grid si sentiva nervoso. Aveva osservato la Lancia di Lifael, ma nonostante fossero passati due giorni, non riusciva trovare un modo per sigillarla.


'Pensavo in modo troppo semplice?' Aveva forse lasciato che le sue vittorie recenti gli dessero alla testa?


'Non riesco a capire cos'è che connette le diverse parti della lancia.'


L'area di connessione era troppo liscia. Grid non era neanche sicuro di quali tecniche fossero state usate.


'È impossibile farla solo con la forgia. Tuttavia, non è un oggetto composto da un unico pezzo...'


Se avesse smontato e rimontato la lancia, avrebbe potuto carpire il segreto di come le due parti erano collegate. Ma non poteva farlo a causa di Isabel. Grid continuò ad osservare la lancia mentre cercava di capirne logicamente la struttura.


Il giorno dopo, giunse un ospite non invitato. Era Pascal.


“Voglio darti un regalo.”


Pascal gli porse una scatola contenente un milione di monete d'oro. Era quasi il doppio delle 530,000 monete d'oro di Damian. Erano 1,2 milioni di won in denaro reale.






[Vuoi prendere il regalo di Pascal?]






[Se ricevi il dono, dovrai per forza accettare una delle richieste di Pascal.]






“Stai scherzando? Questo è il prezzo del tuo dono? Sparisci.”


Grid non era più così stupido da aggrapparsi al profitto ad ogni costo. Adesso guardava sempre avanti. Non avrebbe permesso all'impero di inghiottire la Chiesa di Rebecca solo per un milione di monete d'oro.


Passarono altri due giorni. Grid allontanò Pascal e decise di cambiare il suo punto di vista mentre osservava la Lancia di Lifael.


'Forse il segreto non sta nella tecnica, ma nei materiali?'


Il componente principale della Lancia di Lifael era l'adamantio. Si trattava di un materiale argentato ma il colore dell'area di connessione era blu.


'Non sono stati usati altri minerali oltre all'adamantio. Sembra che sia stato mischiato a qualcos'altro.'


Chiaramente c'era qualcosa.


'Questo... Forse?'


In quel momento, un'idea attraversò la mente di Grid.


Traduzione di Martina Procida


Editing di Libusemumei
                


                                



