---
title: Capitolo 269
pubDate: 2025-03-12T09:08:35.681Z
tags:
    - overgeared
---


'Questo... Forse?'


In quel momento, un'idea attraversò la mente di Grid.


'Essenza della Dea!'


L'Essenza della Dea era un oggetto sconosciuto rilasciato da Papa Drevigo. L'aveva trascurata per più di un anno. Grid la estrasse dal suo inventario.


'È improbabile che Drevigo abbia lasciato un oggetto inutile.'


Drevigo non era un boss tipico. Era una figura che aveva grande influenza sulla storia di Satisfy. L'uomo che aveva rovinato la prima religione di Satisfy, la Chiesa di Rebecca. Qual era la probabilità che il liquido che aveva lasciato fosse semplice acqua?


'Nessuna.'


Anche solo il nome la identificava come qualcosa di speciale. Grid ci pensò. La ragione per cui aveva dissigillato la Lancia di Lifael. La causa dell'apparizione di Pascal. Il motivo per cui gli anziani simpatizzavano con la causa di Pascal...


Tutto era dovuto a Drevigo.


'È altamente probabile che l'oggetto da lui droppato sia la soluzione a tutto questo.'


Dopotutto si trattava di un gioco. Gli oggetti lasciati dal boss finale erano spesso indizi per superare gli stalli disperati.


“Dovrei controllare.”


Grid si decise e sollevò il tappo della piccola bottiglia di vetro. Poi fece cadere una goccia del liquido sulla Lancia di Lifael.


<em>Tok.</em>


Nel momento in cui la Lancia di Lifael fatta di adamantio e l'Essenza della Dea si incontrarono...


<em>Swaaaah!</em>


Si sprigionò una brillante luce blu che riempì la piccola stanza.


“Ah!”, esclamò Isabel.


Grid ammirò quella luce bellissima, prima di voltarsi verso di lei. Una finestra di notifica spuntò davanti a Grid.






[Le informazione sull'Essenza della Dea sono state aggiornate.]








<p style="text-align: center">***</p>








Erano passati cinque giorni senza alcuna notizia da Crow. Kamiyan fu costretto ad ammetterlo.


'Crow è morto.'


Inizialmente, Kamiyan era in dubbio. Le tecniche d'assassinio di Crow erano le migliori. Era difficile immaginare che avesse fallito nella sua missione. Ma il quinto giorno, era ovvio supporre che non ce l'avesse fatta.


'Stupido, parlavi in modo così convinto.'


Ad ogni modo, le cose si erano fatte chiare.


'La forza di Grid è allo stesso livello della mia. Non c'è dubbio.'


A maggior ragione.


'Devo essere cauto.'


Grid non aveva annunciato che c'era stato un attentato. Era come se non avesse mai ricevuto alcuna minaccia di morte. Era un chiaro segno della sua volontà di rimanere calmo fino a che non avesse scoperto chi c'era dietro.


'Credevo fosse ridicolo quando ha trattato Pascal e gli anziani in quel modo, ma in realtà è una volpe.'


Un bastardo scaltro. Essere elogiato dai membri della chiesa e allo stesso tempo avere un potere individuale...


'I tentativi di Pascal con i doni falliscono ogni giorno. Non è un bene trascinare questa cosa ancora a lungo.'


Kamiyan spostò lo sguardo fuori dalla finestra. Damian e Huroi stavano ancora facendo campagna. Erano una seccatura.


'Specialmente quel tipo di nome Huroi...'


La sua abilità nel parlare era fuori dal comune. Aveva rapidamente preso il controllo dei cuori dei membri della chiesa. Alcuni dei preti anziani comprati da Pascal adesso sembrava favorissero Damian. Se Huroi avesse detto che la merda di cane era una medicina, loro ci avrebbero creduto.


'Me ne occuperò personalmente.'


Nel giro di una settimana si sarebbe tenuto l'evento che aveva luogo esattamente 30 giorni prima dell'elezione del papa. I papabili avrebbero tenuto dei discorsi ai sacerdoti della Chiesa di Rebecca sparsi su tutto il continente, così come ai nobili.


In quel momento, il Conte Chirita dell'Impero Sahariano vi si stava recando. Il padre di Pascal era diverso dal figlio. Si era sbarazzato di ogni rischio.


'Devo avere il suo supporto per colpire Grid.'


Riconosceva che il potere individuale di Grid era superiore. Tuttavia, il suo potere complessivo non era granché. Consisteva di una Figlia di Rebecca, Damian, che sarebbe potuto morire quel giorno stesso, e dell'oratore Huroi. Sarebbe stato facile sistemarlo se Kamiyan avesse unito le sue forze al Conte Chirita.








<p style="text-align: center">***</p>








[Essenza della Dea]






Un liquido che contiene il potere divino della Dea Rebecca. È un semplice liquido per la gente comune, ma è un veleno per quelli che possiedono il potere della magia nera e una cura miracolosa per quelli che servono la dea.


Se mischiato con dei minerali, massimizzerà la loro viscosità e migliorerà le funzioni uniche di ogni minerale. Per di più, infonderà potere divino.


Peso: 0,1.






'Massimizzerà la viscosità? Intende come l'argilla? Questo renderebbe più facile modellare l'oggetto.'


Il segreto della composizione della lancia era nascosto proprio lì.






[La tua comprensione della Lancia di Lifael aumenterà del 40%.]






[Hai scoperto il segreto nascosto dell'oggetto! Un grande risultato!]






[L'Intuizione è aumentata di 30.]






[L'Intelligenza è aumentata di 30.]






[L'abilità Valutazione del Fabbro Leggendario è migliorata. Quando osservi un oggetto, la tua comprensione aumenterà.]






“Wow. Fantastico.”


Grid era deliziato. Era contento di aver scoperto lo scopo dell'Essenza della Dea e il segreto di come la lancia era stata composta. Adesso aveva anche ricevuto dei bonus.


'Ancora meglio.'


Grid si voltò a guardare Isabel. Il suo aspetto era migliorato notevolmente. Era l'effetto curativo dovuto alla reazione che si era verificata quando l'Essenza della Dea aveva toccato la Lancia di Lifael.


'Per prima cosa, salva Isabel.'


Era fondamentale. Isabel doveva essere in salute per poter essere separata dalla Lancia di Lifael.


'Poi posso procedere col processo di smontaggio e montaggio.'


La missione era chiara. Grid si alzò dal suo posto. Porse l'Essenza della Dea a Isabel, che l'ammirò.


“Bevi.”


Isabel si rifiutò: “N-Non voglio.”


“Perché?”


“Non posso ricevere una cosa così preziosa.”


“Non sei al limite tra la vita e la morte? Bevi e basta.”


“Non voglio.”


“Perché no? Solo una goccia.”


C'era un solo millilitro di Essenza della Dea. Il volume di una goccia era di 1/20 di millilitro, dunque c'erano 20 gocce. La salute di Isabel era migliorata grazie ad una sola goccia risonante con la Lancia di Lifael. Sarebbe potuta guarire se avesse bevuto una goccia direttamente.


Grid era fiducioso. Ma Isabel era testarda.


“Apprezzo la cortesia, ma non voglio più essere in debito con te.”


“No, non è solo una goccia?”


“Non voglio.”


Negli ultimi cinque giorni Isabel aveva avuto molte conversazioni con Grid mentre erano soli. Nel corso di una di queste, aveva scoperto qualcosa. Grid era già sposato. Non poteva più guardarlo allo stesso modo. Doveva sopprimere i suoi sentimenti per lui. Per farlo, doveva mettere dei paletti. Non voleva più ricevere alcuna gentilezza da parte sua.


Grid scrollò le spalle quando lei abbassò il capo. “Isabel, non mi stai mica fraintendendo?”


“...?”


“La ragione per cui ti ho aiutato è che giova anche a me. Non è bontà incondizionata. Quindi non travisare e bevi adesso. Ho da fare.”


Era troppo imbarazzata per rifiutarsi ancora dopo le parole di Grid.


“Avanti.”


“...”


Isabel accettò la piccola bottiglia di vetro. Poi la sollevò esitante alla bocca. Aveva paura di bere più gocce accidentalmente.


'È diventata molto timida.'


In origine, Isabel era stata una ragazza molto ostinata. Ma aveva sofferto per via di Drevigo e Pascal. Era uno strumento, non un essere umano, e sarebbe morta... Aveva ascoltato quelle parole a lungo e le era difficile dimenticarle. Era davvero una ragazza sfortunata.


Grid sospirò e le prese la bottiglia. Fece cadere una goccia di liquido sul suo dito e lo avvicinò alla bocca di Isabel.


“Lecca.”


“Eh...”


Il viso di Isabel arrossì. Un uomo. Per di più, quell'uomo voleva che lei gli leccasse il dito. La sua mente andò in confusione.


“Ah sul serio, devo imboccarti io direttamente?”


Grid infilò il dito tra le labbra di Isabel.


“Ah...!”


Combinata con gli effetti dei suoi titoli, la destrezza di Grid era oltre 2.300. Isabel tremò quando il dito di Grid le entrò in bocca. Le sensazioni che provò per la prima volta risvegliarono il suo corpo e la lasciarono frastornata.


“Ah...!”


Il dito spesso e solido toccò l'ugola di Isabel...


Omesso.


Dopo un momento.


“Ah... Ah...”


Isabel, esausta, collassò sul letto. Una calda luce blu avvolgeva il suo corpo. L'Essenza della Dea fu subito efficace. I suoi capelli di platino ricominciarono a splendere meravigliosamente, mentre la sua pelle ruvida tornò trasparente e liscia.


“Davvero carina. Ora se potessi recuperare anche il tuo vecchio fisico.”


La faccia di Isabel si fece ancora più rossa al complimento di Grid. Si coprì il volto con entrambe le mani e respirò affannosamente, mentre Grid rimuginava:


'Il suo stato è strano.'


Si stava riprendendo. Ma perché sembrava ancora più stanca?


<em>Dok. Dok dok.</em>


Mentre Grid si interrogava perplesso, un piccione picchiettò sulla finestra. Era un piccione viaggiatore mandato da Irene. Grid ricevette la lettera prima di prendere la Lancia di Lifael.


“Hai detto che c'era una fucina qui? Ci sto andando, tu riposati qui.”


“Sì...”


Isabel aveva gli occhi umidi mentre scrutava Grid dall'apertura tra le sue dita. Sembrava fosse impaziente per qualcosa. Il suo sguardo fu abbastanza da ricordargli Irene nel suo letto.


<em>Gulp.</em>


Grid deglutì involontariamente. Era per liberarsi delle sue fantasie sconce.


'Sembra che il processo di farle recuperare la salute sia piuttosto piacevole.', pensò Grid e lasciò la stanza.


“Nyang.”


Noe stava prendendo il sole sul davanzale nel corridoio. Grid guardò il gatto, che si rotolava sul suo stomaco grassottello, come fosse un essere patetico.


“Tsk tsk, io gli ho dato un lavoro da fare e lui se ne sta lì a dormire.”


Grid non sapeva che un assassino era andato a cercarlo cinque giorni prima. Era un peccato per Noe.






[Trasformazione Bianca è stata attivata.]






[Non hai alcun potere divino. L'attivazione di Trasformazione Bianca è fallita. Il tuo corpo subirà degli effetti collaterali.]






[Hai resistito.]






La finestra di notifica continuava a spuntare.


Prima di dirigersi alla fucina, Grid si fermò nel giardino e mise giù la Lancia di Lifael. Poi si sedette su una panchina e aprì la lettera.






[Sento i movimenti del nostro bambino nella pancia. Ogni giorno è un mistero e un divertimento. Voglio poter condividere questa felicità con te al più presto. Caro Marito, a cosa vuoi che si interessi il tuo bambino quando crescerà?]






[Rispondi alla domanda di tua moglie. Questo influenzerà le abilità del bambino quando nascerà.]




<ol>
         <li>Voglio che il bambino si interessi alle arti marziali.</li>
         <li>Voglio che il bambino si interessi alla magia.</li>
         <li>Voglio che il bambino si interessi alla conoscenza.</li>
         <li>Voglio che il bambino si interessi alla teologia.</li>
         <li>Voglio che il bambino si interessi alla tecnica.</li>
         <li>Voglio solo che il bambino sia sano.</li>
</ol>




'Non mi piace il numero quattro.'


Grid aveva una cattiva opinione della religione a causa di Drevigo e di Pascal.


'Non voglio neanche il numero sei. Il bambino potrebbe diventare come Jude.'


Tra le opzioni rimanenti, la più attraente era...


'Tecnica.'


Grid pensò che suo figlio sarebbe diventato la forza lavoro della proprietà quando loro sarebbero invecchiati, e cominciò a scrivere. Scrisse che amava Irene e poi diede la sua risposta.


'Tornerò da lei una volta finito il lavoro qui.'


Grid terminò la lettera e la legò alla zampa del piccione viaggiatore.


<em>Kwaduduk.</em>


Il piccione volò verso Sud-Ovest. Era la direzione per Winston. Mentre Grid lo guardava allontanarsi, qualcuno si avvicinò.


Traduzione di Martina Procida


Editing di Cecilia Orlando
                                


                                



