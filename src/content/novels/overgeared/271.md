---
title: Capitolo 271
pubDate: 2025-03-12T09:08:35.682Z
tags:
    - overgeared
---


Combattimento. In particolare, riguardare le battaglie in cui si era stati sconfitti era un grosso incentivo alla crescita.


Kamiyan chiuse gli occhi e ripercorse lo scontro.


'Quando Grid ha deciso di infilzarmi con la lancia.'


Che sarebbe successo se non si fosse difeso, ma avesse avanzato invece?


'Sarei stato colpito comunque. Se Grid mi avesse colpito sul lato, il risultato sarebbe stato lo stesso.


E se avesse indietreggiato?


‘Ugualmente, sarei stato colpito. In quel momento, Grid stava già accorciando la distanza tra noi con la sua falcata massima.'


Indipendentemente da come la guardasse, la difesa era la scelta migliore. Tuttavia, il problema era stato che la sua maestria con la spada non gli aveva permesso di difendersi da quell'attacco.


'Gli ci è voluto solo un istante per cambiare la traiettoria dritta in una circolare.'


La lancia, che un attimo prima volava in linea retta, si era immessa su un'orbita circolare giusto prima di colpire la sua spada. Ad essere onesti, quell'attacco gli aveva dato i brividi. In quel momento si era reso conto che Grid era un esperto con la lancia.


'Devo rispondere con un'abilità.'


Se avesse usato Super Armatura, avrebbe potuto difendersi da quell'attacco. Poi sarebbe riuscito a contrattaccare mentre Grid veniva spinto indietro.


'E poi sarei stato io il vincitore.'


Aveva esitato ad usare il suo asso nella manica nel suo primo scontro. Non aveva usato l'abilità e il risultato era stato la sconfitta.


“Maledizione... Non pensavo che avrebbe fatto così male.”


Indossava l'Armatura Rossa, ma non era riuscito a sopravvivere neanche ad un solo colpo. Il potere d'attacco della Lancia di Lifael era oltre ogni immaginazione. Era davvero un artefatto divino.


'Era un combattimento sbagliato fin dall'inizio.'


Kamiyan non si aspettava che Grid avesse potuto usare la Lancia di Lifael. Perciò, non era stato vigile e non aveva reagito quando Grid ne era entrato in possesso. Da lì, il flusso era passato a Grid. Era ingiusto.


'Non è uno spadaccino?'


Diversi membri della chiesa avevano assistito al combattimento di Grid contro Drevigo. C'erano anche degli anziani tra loro, che avevano poi spiegato cos'era successo. Dicevano che Grid usava uno spadone. Allora come poteva usare una lancia ora?


'Per di più, è la Lancia di Lifael!'


Non era un'arma che poteva essere usata solo da poche 'donne' che avevano ricevuto il messaggio divino della dea?


“È davvero seccante.”


La causa più grave della sua sconfitta era stata “avere informazioni sbagliate”. Quelle informazioni soggette ad errore avevano piantato in lui degli inutili preconcetti e l'avevano portato a perdere.


'Avrei dovuto presumere che Grid fosse in grado di usare la Lancia di Lifael.'


Così non sarebbe stato colpito così duramente!


<em>Kwaduduk!</em>


Kamiyan digrignò i denti. Era una cosa che lo faceva uscire pazzo. Ribolliva di rabbia. La sfogò con la spada, mentre si allenava.


“Grid! La prossima volta sarà diverso! Starò all'erta! Ti mostrerò il vero potere dei Cavalieri Rossi!”


I suoi nemici ritenevano che gli attuali Cavalieri Rossi fossero più deboli che in passato. Era inevitabile. I precedenti Cavalieri Rossi potevano contare sul grande spadaccino Piaro, dunque i Cavalieri attuali, senza di lui, venivano considerati di un livello più basso. Il Duca Limit non aveva mai vinto contro Piaro. Ma quella era una storia passata.


'Lord Limit è superiore a Piaro adesso.'


Era chiaro che anche i Cavalieri Rossi addestrati sotto la guida del Duca Limit lo avessero ormai sorpassato. Per dimostrarlo, i Cavalieri dovevano rimanere imbattuti. Kamiyan era determinato a battere Grid.


“Presto te la farò vedere!”


<em>Kwajak!</em>


La spada di Kamiyan era avvolta da un'aura e frantumò una grossa pietra. Era diventato ancora più forte.








<p style="text-align: center">***</p>








“Pagma.”


Il fabbro leggendario e il miglior spadaccino dopo il Maestro di Spada Muller. Si diceva fosse in grado di maneggiare ogni tipo di arma. Lo stesso era vero per Grid, che aveva ereditato il suo potere. Ma poter usare persino i tre artefatti divini della chiesa...


“Tutto ciò è davvero frustrante.”


Pascal doveva scegliere velocemente il successore di Isabel. Pianificava di innalzare la sua posizione nominando una ragazza che aveva preso segretamente in affidamento come nuova Figlia di Rebecca. Ma il problema era che Grid non avrebbe certo restituito la Lancia di Lifael.


“...Damian, quel bastardo.”


Doveva essere un trucco di Damian. Aveva chiesto a Grid di proteggere la Lancia di Lifael per frenare Pascal.


“Non mi farò fermare da un giochetto del genere.” Pascal andò ad incontrare gli anziani. Fece scrivere loro un ordine per Grid di restituire la Lancia di Lifael. “Grid, neanche tu puoi violare un ordine ufficiale della nostra chiesa.”


E se avesse disobbedito a quel comando?


'Allora non si potrà evitare. Verrai considerato un nemico... Uh?'


Pascal teneva l'ordine in mano, mentre si dirigeva alla fucina.


“Pascal?”


“Damian!”


Pascal si imbatté in Damian, che stava facendo campagna. Stava infiammando l'atmosfera con l'aiuto di quel tipo di nome Huroi, che era un ciarlatano. Pascal rimase turbato quando vide Damian.


“Tu! La Lancia di Lifael è un artefatto divino della nostra chiesa! Come hai potuto darla illegalmente a Grid? Devi chiarire questa faccenda o verrai punito!”


Damian non capì. “Di che stai parlando? L'attuale proprietaria della Lancia di Lifael è la piccola Isabel. È lei che l'ha ceduta direttamente a Grid...”


“Sta' zitto!”


“...”


“Isabel è già morta! Quindi la proprietà della Lancia di Lifael è tornata agli anziani... Heok?”


Improvvisamente Pascal ammutolì. Sembrava avesse visto un fantasma. Il suo aspetto era peggiore persino di quando aveva creduto che Grid fosse una donna. Aveva appena visto avvicinarsi una ragazza con degli splendenti capelli di platino.


“Qual è il problema?”, chiese lei. Era Isabel.


“C-Che significa?”


Isabel non era morta? Invece di morire, il suo colorito era tornato alla normalità e camminava perfettamente da sola. Damian domandò a Pascal, che era stupefatto: “La piccola Isabel, morta? Ti sei forse rimbambito?”


“Incredibile!”


Come aveva fatto a recuperare la salute dopo che era morta?


'Le cose stanno andando terribilmente male!'


Delle azioni sconosciute si stavano verificando in un luogo che non riusciva a vedere. Era un problema serio. Pascal si mise le mani in testa, cercando di capire la situazione. Poi vide qualcosa cadere. Erano capelli. Lo stress che aveva sopportato da quando era apparso Grid lo aveva portato a perdere i capelli.


<em>Hwaduk. Hwaduuk.</em>


“...”


Una ciocca gli cadeva ogni volta che si toccava la testa, facendolo infuriare ancora di più.


“Gridddd!”


Quel tipo. Le cose avevano cominciato ad andare male nel momento in sui era apparso lui. Pascal non poteva più tollerare neanche la presenza di Grid. Strappò nervosamente l'ordine che aveva appena scritto.


'Grid! Adesso sei il mio nemico!'


Era deciso. Damian e Isabel provarono un senso di catarsi dopo aver visto lo stato in cui era Pascal e applaudirono.








<p style="text-align: center">***</p>








[Ruota di Luce]


Pugnalare, fare a pezzi, tagliare, etc.


Qualunque tipo di attacco verrà collegato ad un attacco circolare. Il bersaglio non riuscirà a sfuggire a questo attacco irregolare.


* Il tasso di successo è del 100%.


* Contiene l'attributo luce.






Quell'abilità conferiva alla Lancia di Lifael un tasso di successo del 100%. Non c'era consumo di risorse né tempo di ricarica. Aveva un'elevata possibilità di attivarsi durante un attacco generico e il suo potere era davvero fraudolento.


“Pensavo non fosse granché perché non c'era alcun danno addizionale.”


Era un errore di calcolo. Grazie al danno base straordinariamente elevato della Lancia di Lifael, l'opzione del tasso di successo al 100% diventava fenomenale. Era abbastanza da buttare giù un famoso Cavaliere Rosso con un colpo solo. Era un risultato inaspettato perfino per Grid.


'Lancia di Lifael. Questa è la maestosità di un'arma con classificazione Mitica.'


Ma c'era un fatto sfortunato.


“La lancia non è adatta a me.”


Quando l'Arte della Spada di Pagma Livello 3 veniva disattivata, faceva aumentare il potere d'attacco di Grid del 32%, la possibilità di un attacco critico del 22% e il danno inflitto da un attacco critico del 15%. Quando era attiva, gli permetteva di usare abilità offensive come Assassinio, Collegamento e Trascendenza.


Tuttavia, ciò valeva a condizione che usasse una spada come arma. L'abilità non veniva attivata quando equipaggiava armi diverse dalla spada. Era un fatto triste per Grid.


'Devo rinunciare a usare la Lancia di Lifael.'


Tuttavia, programmò che venisse inclusa nel set di Grid. Era per Pon, per i membri della gilda e per i soldati che usavano la lancia come arma principale. Esatto. Grid pianificò un giorno in cui i membri della gilda e i soldati avrebbero indossato il set di Grid.


“Uhuhuhuh! Puhahah!”


Il Regno di Overgeared! Grid avvertì un brivido al pensiero che la gente avrebbe elogiato quel nome fighissimo, mentre i soldati del suo magnifico regno avrebbero indossato il set di Grid.


“Quel tipo... Non è un po' spaventoso?”


“Vero? Lo penso anch'io.”


“Non sembra normale...”


La fucina all'interno del Vaticano. I fabbri parlottavano tra loro, sentendo un'energia negativa provenire da Grid. I loro occhi non erano benevoli mentre lo guardavano. Ma a Grid non importava degli sguardi degli altri. No. Ad essere precisi, non c'era bisogno di preoccuparsene. La sua mente era concentrata solo sulla Lancia di Lifael.


<em>Ttang! Ttang!</em>


La lancia venne completamente smontata nel corso di due giorni. Grid tentò di comprendere la struttura segreta della lancia attraverso il processo di rimontaggio. Passò un paio di giorni nella fucina, a studiare la lancia.


Ripeté instancabilmente il processo di osservazione, smontaggio e montaggio. Grazie al suo talento naturale in 'Tenacia' e 'Concentrazione', Grid riuscì a immergersi in quel processo tedioso senza arrendersi. Il risultato...






[La tua comprensione della Lancia di Lifael è ora al 100%!]






[Hai acquisito Progetto: Lancia di Lifael.]






[Sperimentare ogni dettaglio di un'arma con classificazione Mitica farà salire le tue abilità al prossimo livello!]






[Il livello di tutte le abilità relative alla produzione aumenterà di uno.]






[L'abilità Maestria del Fabbro Leggendario (Testimone dell'Arma di Dio) si è evoluta in Maestria del Fabbro Leggendario (Comprensione delle Armi di Dio).]






“Ottimo!”


Incluso il tempo che aveva passato nella stanza di Isabel, era riuscito nell'impresa in 11 giorni. Le abilità nascoste non erano ciò che si era aspettato, ma aveva compreso come usare l'Essenza della Dea e varie abilità erano state rinforzate. No, non era tutto. Aveva anche acquisito il design di un'arma con classificazione Mitica.


Grid era felice come quando aveva ottenuto Piaro e Asmophel.


“Prima di tutto.”


Al momento, non aveva alcun materiale per fare una Lancia di Lifael. Ma...


Grid fece un sorriso pieno di significato e afferrò di nuovo il martello.


Traduzione di Martina Procida


Editing di Cecilia Orlando
                                


                                



