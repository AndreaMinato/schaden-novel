---
title: Capitolo 276
pubDate: 2025-03-12T09:08:35.683Z
tags:
    - overgeared
---


Yura era elogiata come una delle più belle donne del mondo. La sua bellezza trascendeva le razze e i gusti delle persone. Era cento volte più bella dal vivo che sulla TV o sulle foto. Sembrava come se si potesse diventare ciechi al solo guardarla.


Era così sorprendente che tutti rimasero in silenzio.


“…”


Il direttore rimase affascinato dalla bellezza di Yura e si fece avanti. Aveva 45 anni. Aveva sposato il suo primo amore 20 anni prima e non l’aveva tradita neanche una volta. Ma questo era successo prima di affrontare un momento di crisi.


“Uhm! Uhm! Uhm!” Il direttore riprese la sua lucidità. Si schiarì la voce e fece un sorriso smagliante. “È il giorno più fortunato per questa emittente grazie alla presenza di Yura-ssi. Ma perché sei venuta qui?”


“Sono venuta a reclamare la commissione di Youngwoo-ssi.”


“Youngwoo…?”


Gli venne in mente un uomo.


‘<i>Grid.</i>’


Il suo vero nome era Shin Youngwoo. I membri della squadra si agitarono.


“Grid vi ha dato il permesso di trasmettere in diretta?”


“Quale permesso? Innanzitutto non sapevamo si trattasse di Grid.”


“Uh, potreste trovarvi in grossi guai se non fate attenzione.”


“Perché Yura si è fatta avanti per Grid?”


“Le voci che dicono che lei è una persona vicina a Grid sono vere.”


“… Grid non è insieme a Jishuka? L’ultima volta, non ci fu uno scandalo?”


“C’è stato uno scandalo anche con Yura.”


“…”


L’uomo tremò. Invidiavano davvero Grid. Al punto che volevano piangere.


‘Nella mia prossima vita, devo nascere come Grid.’


Avrebbero sbattuto la testa al muro e si sarebbero messi a piangere per il rimorso se fossero nati come Grid, ma questo non lo sapevano.


“Andiamo da qualche altra parte.”


Il direttore condusse Yura nel suo ufficio. L’ufficio del capo direttore. Mentre prese posto sul divano, Yura emanò tutta l’eleganza. Anche il modo in cui teneva la tazza di tè ricordava un nobile. Yura sorseggiò il tè prima di arrivare al punto.


“Paga a Youngwoo-ssi il 30% del ricavato delle pubblicità generato da questa trasmissione. Poi Youngwoo-ssi si dimenticherà che hai trasmesso senza il suo permesso.”


“30% del ricavato delle pubblicità?”


Era assurdo. Era sufficiente per distruggere il sistema delle trasmissioni.


“Questo scherzo è durato fin troppo.”


Al momento, in Corea del Sud la star migliore era Yura. Neanche a lei veniva data una parte dei ricavi delle pubblicità per una trasmissione. Grid era una moda popolare, ma le richieste di Yura erano troppo irrealistiche.


“Darò 350 milioni di won.”


Era una somma che lo poneva allo stesso livello di Yura. Era anche più del dovuto. Ma non era vicina a soddisfare Yura.


“Sai che puoi essere considerato responsabile se usi senza permesso i video di gioco di un’altra persona per scopi commerciali.”


“…”


“Sono state mostrate molte cose crudeli in questa trasmissione, perciò la Commissione delle Comunicazioni probabilmente ci andrà giù pesante con voi. Diventerà un problema. L’eccessiva avidità è solo un veleno.”


Yura era una delle persone più ricche della Corea del Sud. Aveva i migliori avvocati. Il direttore ne era cosciente. Ci pensò attentamente e rispose, “So che siamo in una posizione di svantaggio. Ma il 30% è troppo.”


Era stato calcolato che le entrate pubblicitarie di questa trasmissione in diretta sarebbero state vicine a 15 miliardi di won. Si trattava di un record per l’industria. Ma darne un terzo ad un individuo? Era un’assurdità e non poteva prendere questa decisione da solo.


“Innanzitutto, abbiamo trasmesso senza sapere che l’uomo in maschera fosse Grid. Non c’è motivo di credere che abbiamo sfruttato intenzionalmente Grid. Inoltre, Grid non ha rivelato direttamente il suo volto, perciò non infrange i diritti sulla sua immagine. Oltre a ciò, il luogo delle riprese riguardava un evento pubblico. Abbiamo il diritto di trasmettere tutto ciò che accade in una strada pubblica…”


Infatti, la Stazione OGC non si trovava in svantaggio. Tuttavia, la persona che teneva il coltello dalla parte del manico era Yura.


“Vi prego di gestire la cosa in maniera flessibile. Se mi mostrate la vostra sincerità, potrei organizzare i miei impegni con la OGC. Chi lo sa? Anche a Youngwoo-ssi  potrebbe piacere la OGC grazie a questo lavoro.”


“Ah…!”


Non era il momento di guardare il profitto immediato e le perdite. Grid e Yura. Questa non era forse l’occasione per costruire una relazione con le due migliori stelle che rappresentavano la Corea del Sud? Se fosse riuscito a pianificare una trasmissione con loro, la OGC sarebbe stata in grado di generare in maniera costante dei profitti come quel giorno.


“Ti contatterò dopo aver fatto una riunione. Se dovessimo trasferire le entrate pubblicitarie, avremo bisogno di redigere alcuni contratti separati che spero controllerai.”


“Va bene, ora la conversazione si sta facendo piacevole.”


Yura fece un sorriso smagliante per la decisione intelligente presa dal direttore. Poi il direttore le fece una domanda cauta mentre la ragazza si alzava dal divano.


“Comunque… Di recente sei scomparsa dalle classifiche. È perché hai ottenuto una classe nascosta come stanno supponendo tutti?”


“Magari un giorno lo spiegherò in una intervista con la OGC.”


“Oh cielo! Se fosse vero… Sono felice solo al pensiero!”


Un sorriso enorme. Le labbra sollevate del direttore non avevano intenzione di abbassarsi. Scortò Yura fuori dall’edificio.


<i>Click.</i>


Yura entrò in una limousine con un’espressione raggiante. Era davvero molto soddisfatta, perché le negoziazioni si erano svolte più facilmente di quanto si fosse aspettata.


‘Sarebbe stato diverso se si fosse trattato di una emittente maggiore.’ Fortunatamente, l’avversario fu la OGC. In quanto emittente che si occupava solo del genere dei ‘giochi’, avevano riconosciuto il valore di Grid. ‘Youngwoo-ssi non sarà contento?’


Quella dello Sterminatore di Demoni era una classe ostile alla Chiesa di Yatan e a chi era di stirpe demoniaca. Perciò, non aveva avuto altra scelta che costruire una relazione con la Chiesa di Rebecca. Per questo motivo Yura si interessò ai candidati a papa. Guardò la trasmissione in diretta dell’OGC dei discorsi.


Ma cosa era successo? Il protagonista della trasmissione era cambiato in Grid. Yura si preoccupò quando guardò la diretta. Grid ancora non sapeva nulla sul mondo delle trasmissioni e questo lo avrebbe potuto ferire. Se ne interessò lei e agì immediatamente.


Fece visita all’OGC e fece in modo che Grid ottenesse un enorme profitto piuttosto che una perdita.


La sua motivazione era semplice: Yura voleva fare bella figura agli occhi di Grid. In quanto giocatrice 5° classificata, era ben consapevole dell’importanza di Overgeared e desiderava unirsi a loro. Aveva bisogno in un posto su cui fare affidamento finché non avesse recuperato il suo livello.


Erano coinvolte anche delle emozioni personali.


***


Il Vaticano.


“Che persona patetica.”


Magari Kamiyan non aveva esperienza, ma Fulito non aveva mai pensato che sarebbe stato ucciso con un pugno. Era la vergogna dei Cavalieri Rossi. Fulito non pianse la morte di Kamiyan. Anzi, lo maledì.


“Mi trovo in questa situazione imbarazzante per colpa di quel verme.”


Successivamente al tradimento di Piaro verso l’impero. I nuovi Cavalieri Rossi, migliorati da Limite della Spada del Duca, erano reputati avere un cuore nero. Schernirono gli abitanti dell’impero, definendo debole chiunque non facesse parte dei Cavalieri Rossi. In un contesto simile, un Cavaliere Rosso era stato ucciso dal pugno di un uomo? La dignità dei Cavalieri Rossi era stata scossa fin dalle radici.


Fulito fu obbligato ad intervenire in questa situazione.


“Aspetta la fine dell’evento.” Grid sarebbe stato in grado di usare le armi una volta che l’evento fosse terminato. “Sarà allora che ti batterò e riconquisterò la dignità dei Cavalieri Rossi.”


“Oh.”


Queste erano belle notizie per Grid. Il potere di combattimento di Fulito non poteva essere misurato. Era molto più forte in confronto a Kamiyan. Non era una persona che poteva essere facilmente sconfitta solo facendo affidamento alla Lancia di Lifael. Grid non era certo su come occuparsi di lui, perciò era un bene che Fulito gli stesse dando una possibilità.


Gli spettatori esultarono.


- <i>Wow, Fulito dei Cavalieri Rossi è un po’ spaventoso. Ha dato a Grid il tempo per ammazzare di botte il suo compagno.</i>


- <i>La sua fiducia era incredibile. È un numero singolo?</i>


- <i>No, i cavalieri a numero singolo hanno delle spalline dorate.</i>


- <i>Hmm… Allora deve essere tra i primi 10.</i>


- <i>Anche il 20° cavaliere è decine di volte più forte del 30° cavaliere.</i>


I siti di scommesse illegali stavano facendo il botto con ogni sorta di speculazione.


[Grid vs. Cavaliere Rosso Fulito]


 I giocatori d’azzardo cominciarono a scommettere su chi avrebbe vinto lo scontro. Sorprendentemente, molti scommisero sulla vittoria di Fulito. Con tranquillità, aveva osservato Kamiyan mentre veniva ucciso da Grid. Considerando che aveva anche dato a Grid il tempo di usare le armi, Fulito doveva essere forte. Ad ogni modo, Fulito sembrava certo di essere più forte di Grid, perciò il vincitore dello scontro sarebbe stato naturalmente lui.


-<i> È ora che arrivi il mio pollo.</i>


- <i>Il mio è arrivato 5 minuti fa e ho già mangiato due cosce di pollo.</i>


- <i>Sigh… quando inizia? Mi sarò ubriacato con una bottiglia di soju</i><i> nel frattempo.</i>


- <i>Ci sono molti candidati a papa noiosi.</i>


- <i>Ah ㅋㅋㅋㅋ mi sono appena ricordato che questa trasmissione all’inizio riguardava l’evento in cui i candidati a papa dovevano fare un discorsoㅋㅋㅋㅋ </i>


Mentre Grid attendeva la fine dell’evento, gli indici di ascolto dell’OGC avevano superato il 43%. Iniziò a diffondersi la notizia che presto sarebbe iniziato il confronto tra Grid ed il Cavaliere Rosso. Milioni di spettatori stranieri affluirono sul canale web dell’OGC, quasi paralizzando il server.


Mentre l’intero mondo faceva da spettatore,






[L’evento per il discorso del candidato a papa è terminato.]






[Le armi che erano state disabilitate per questioni di sicurezza, sono ora ristabilite.]






[Hai equipaggiato Failure +9.]






[Hai equipaggiato lo Spadone del Doppelganger +8. Verrà applicato solo il 50% del potere d’attacco dell’arma a causa della penalità.]






Grid stringeva i due spadoni in entrambe le mani. I giocatori erano emozionati.


- <i>Lo stile a due spade?</i>


- <i>È un principiante? Come può usare lo Stile a Due Spade con degli spadoni? Davvero stupido ;;</i>


- <i>Sarà molto limitato nel brandire due grandi armi nello stesso momento. La sua postura verrà fatta crollare facilmente.</i>


- <i>Aish, dovresti usare un solo spadone quando combatti. Così è solo per sembrare fighi.</i>


La comunità del sito di scommesse precipitò nel caos. I giocatori d’azzardo, che avevano scommesso su Grid, iniziarono a lamentarsi.


- <i>Ah, che schifo.</i>


- <i>Ho creduto stupidamente in lui. Ah…</i>


- <i>Mi sono sbagliato quando ho pensato che fosse diventato migliore rispetto a prima.</i>


- <i>L’incubo ha di nuovo inizio…</i>


- <i>Lo sa che è ridicolo?</i>


Grid attaccò Fulito senza dire una singola parola.


<i>Jjejeong!</i>


Quando l’attacco dello Spadone del Doppelganger fu bloccato…


<i>Papat!</i>


Venne brandita Failure. A differenza di Sensi Scrupolosi di Kamiyan che era un’abilità attiva, i movimenti di Fulito venivano influenzati da un’abilità passiva, perciò era difficile colpirlo. Fulito evitò il contrattacco di Grid e utilizzò un’abilità.


“Spada Leggera.”


Il potere di questa abilità era incomparabile a ciò che prima Kamiyan aveva utilizzato. Era ovvio che Grid avrebbe subito molti danni nel momento in cui si fosse difeso e l’orbita era così sopraffina da non poter essere evitata. Allora Grid cosa avrebbe dovuto fare? Il maturo Grid sapeva come far fronte a questa situazione.


“Arte della Spada di Pagma, Rotazione.”


<i>Peeeeeong!</i>


Si innescò un contrattacco con un tempismo perfetto. Il potere dell’abilità crebbe anche grazie allo Spadone del Doppelganger. Del sangue schizzò dal petto di Fulito.


‘<i>Cosa?</i>’


Fulito rimase scioccato. Grid era molto più forte di quando aveva sconfitto Kamiyan. Era ovvio.


L’Arte della Spada di Pagma aumentava il potere d’attacco, le possibilità di un colpo critico e il danno di un attacco critico, e anche ogni sorta di abilità passiva. Ma questo si applicava solo quando veniva equipaggiata un’arma di tipo spada.


Se armato con uno spadone, Grid era sufficientemente forte da superare il limite che Fulito si era immaginato.


-<i>Wow, è apparso davvero lo Stile a Due Spade.</i>


- <i>Kyah~ esattamente Dio Grid.</i>


Come sempre, il cambio di opinioni degli spettatori fu repentino. Le persone che fino ad un minuto prima avevano ignorato Grid, ora lo stavano apprezzando.


Attualmente, gli indici di ascolto della OGC erano al 45%. Raggiungere il 50% non era un sogno. Si trattava di un record nei decenni della trasmissione coreana. Grid, ancora una svolta, stava scrivendo una nuova leggenda.


Traduzione di Blakriss


Editing di Libusemumei                                


                                



