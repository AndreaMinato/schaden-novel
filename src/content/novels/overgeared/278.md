---
title: Capitolo 278
pubDate: 2025-03-12T09:08:35.683Z
tags:
    - overgeared
---


[Hai sconfitto Fulito, il 19° Cavaliere Rosso dell’Impero di Saharan, che ha annientato minorità etniche sotto il loro vessillo.]


[Se la notizia raggiungesse l’impero, questo ordinerebbe il tuo assassinio.]


[Hai ottenuto 43,908,500 punti esperienza.]


[Hai ottenuto l’Armatura Rossa.]


[Hai ottenuto il Libro dell’Abilità: Aura Festival.]


[Armatura Rossa]


Classificazione: Unica


…


…


Restrizioni per l’utilizzo: Livello 300 o superiore. Maestria dell’Armatura Pesante Avanzata di livello 5 o superiore.


[Libro dell’abilità: Aura Festival]


Classificazione: Unica


Lancia un’aura che provoca una grossa esplosione.


Maggiore è il livello dell’abilità, migliore saranno il raggio e la potenza.


Condizioni per l’ottenimento: Bisogna essere in grado di utilizzare aura.


L’armatura rossa era troppo pesante e aveva un miglioramento dell’elevata resistenza e della difesa piuttosto che degli effetti aggiuntivi. Mostrava delle mancanze per essere usata dai membri di Overgeared.


‘Ma posso venderla ad un prezzo piuttosto alto.’


I membri di Overgeared pensavano che all’Armatura Rossa mancasse qualcosa perché avevano Grid che creava gli oggetti per loro, ma per gli altri giocatori era diverso. Per questi ultimi, l’Armatura Rossa era un oggetto di grado S. Era un fattore importante, nonostante non potessero indossarla.


‘Ma sarebbe meglio venderla dopo avere apportato delle modifiche.’


Se la ricostruzione avesse avuto successo, il valore dell’oggetto avrebbe avuto un’impennata. Magari sarebbe anche stato sufficiente per essere usato dai membri di Overgeared.


‘Il libro dell’abilità…’


Era incredibile. Aura Festival. C’era un motivo per cui fosse così pericoloso.


‘Un’abilità unica.’


Le abilità potevano essere usate in maniera permanente una volta imparate. Il valore di un libro di abilità unico era simile o addirittura superiore al valore di un oggetto leggendario.


‘Dovrei venderlo a Pon o a Ibellin.’


Dopo parecchio tempo, avrebbe guadagnato una gran quantità di soldi. Stava vivendo come un barbone dopo aver versato tutti i suoi soldi nella costruzione dell’edificio. Ora aveva di nuovo qualcosa da parte.


‘Prenderò la pizza per celebrare.’


Aveva intenzione di mangiare una pizza con il cornicione ripieno di formaggio, che sarebbe costato 3,000 won in più. Avrebbe anche aggiunto un po’ di Parmigiano e della salsa piccante per un extra di 700 won ciascuno.


“Kukuku.”


Grid sprizzava gioia da tutti i pori. L’espressione sorridente, sotto la maschera piena di sangue, fece venire i brividi a chi lo stava guardando.


‘Un momento.’


Grid smise di ridere e volse il suo sguardo verso la telecamera.


‘Non ci sono un po’ di persone a guardare?’


La OGC era riconosciuta come un canale di gioco professionale. Grid suppose che ci fossero almeno 100,000 persone a guardare la trasmissione in quel momento.


‘Una trasmissione realizzata in maniera inaspettata.’


Avrebbe dovuto sfruttarla al meglio. Grid iniziò a promuovere la sua gilda.


“La Gilda Overgeared sta arruolando nuovi membri che abbiano classi secondarie come quelle di addetti alle pulizie, cuochi, sarti, operai edili, fabbri, alchimisti, ecc. Per maggiori informazioni, vi prego di contattare Lauel.”


Ad eccezione di Grid e di Euphemina, i membri di Overgeared erano totalmente dedicati al combattimento. Anche la Gilda dei Cavalieri d’Argento, che si sarebbe presto unita, contava una percentuale maggiore di classi di combattimento. Per poter sviluppare la sua tenuta, aveva bisogno di assumere una gran quantità di classi secondarie.


‘<i>M</i>agari ci saranno 100 persone che chiederanno di unirsi. Tra loro, troverò qualche talento che possa sfruttare.’


Grid non lo seppe mai, ma l’indice di ascolto della OGC aveva superato il 55%. Il picco era stato di quasi 63%. Un record stabilito dopo mezzo secolo. Fu la prima volta, dalla chiusura nel 2011 dei canali a pieno titolo, che un singolo canale nella Corea del Sud monopolizzasse gli spettatori.


15 secondi di pubblicità vennero venduti per circa 3 miliardi di won. Ora che la trasmissione aveva raggiunto il suo apice, Grid si stava promuovendo gratuitamente di fronte a milioni di persone. L’impatto fu tremendo. Attualmente, decine di centinaia di utenti stavano scrivendo delle lettere a Lauel per chiedere di unirsi alla gilda.


Lauel si trovò così occupato che iniziò a non avere tempo per dormire. Grid, senza volerlo, gli aveva affidato un sacco di lavoro.


Poi comparve davanti a Grid una nuova finestra di notifica.


[È stata generata la missione di attacco a tempo ‘Distruzione della Prova.]


[Distruzione della Prova]


Livello di Difficoltà: AAA


Il fatto che tu abbia sconfitto i Cavalieri Neri e i Cavalieri Rossi dell’Impero di Saharan ti comporterà una inevitabile situazione di crisi.


Distruggi i nemici rimasti e uccidi o tranquillizza i leader dell’incidente.


Condizioni per Completare la Missione: Eliminare i Cavalieri Neri sopravvissuti (0/4). Uccidi o riconciliati con i Leader di questo incidente, Pascal e gli anziani.


Ricompensa per il Completamento della Missione: Le voci su di te non si diffonderanno nell’Impero di Saharan.


Fallimento della Missione: L’Impero di Saharan emetterà un ordine per la tua morte.


Periodo di tempo: 2 ore.


“Huroi.”


“Sì.”


Huroi aveva ripristinato la sua salute sotto la protezione della Lancia di Lifael, mentre Grid stava combattendo contro Fulito. “Uccidi i Cavalieri Neri rimasti.”


Avrebbe così avuto l’opportunità di vendicarsi per la sua umiliazione e per ottenere un po’ di esperienza. Huroi era emozionato quando ne comprese il significato e rispose, “Lasciate fare a me.”


“Va bene.”


Grid abbandonò immediatamente il posto. La sua destinazione era la sala riunione degli anziani. Dopo essere rimasto da solo, i Cavalieri Neri circondarono subito Huroi. Sorrisero per la soddisfazione.


“Grid, è così stupido. Lasciarti da solo.”


“Ti uccideremo, poi torneremo nell’impero per accusare Grid!”


“Non nominate il nome del Mio Signore con le vostre luride bocche.”


“Una persona che morirà presto dovrebbe chiudere la propria bocca!”


I Cavalieri Neri si presero gioco di Huroi. Avevano precedentemente visto le sue abilità ed erano terribili. Non lo aveva detto anche Grid? Huroi era debole. I Cavalieri Neri erano il secondo gruppo di cavalieri più influente del continente. Erano quattro contro uno, perciò il combattimento sembrava a vantaggio dei Cavalieri Neri.


“Muori!”


I Cavalieri Neri attaccarono all’unisono. Lo slancio fu travolgente. Tuttavia, Huroi non indietreggiò. Tirò fuori la più piccola versione a una mano di Dainsleif e si difese dagli attacchi dei quattro cavalieri.


“Tu…!”


“Non sei tu il nostro avversario!”


I Cavalieri Neri aumentarono la loro forza e cercarono di attaccare ancora. Poi, sopra di loro comparve un’ombra enorme.


<i>Kuwoooooh!</i>


Un drago rosso ruggì. Si diceva che solo 100 dei 2 miliardi di giocatori possedessero un drago. Questa era la vera identità di Huroi.


“Io sono debole, ma solo se confrontato al Mio Signore.”


“Q- Questo…!”


<i>Kwaaaaah!</i>


Si diffusero delle fiamme. Huroi sconfisse i Cavalieri Neri uno dopo l’altro. Il Compagno dell’Apostolo della Giustizia diede inizio alla propria furia.


- <i>Wow…</i>


Un oratore stava uccidendo i Cavalieri Neri? La comparsa di Huroi diede un’ulteriore scossa agli spettatori.


***


Un’ora prima che l’evento del discorso dei candidati a papa avesse inizio.


Pon e Regas, che erano rimasti irrintracciabili per un mese, finalmente fecero ritorno a Reidan. Avevano avuto successo nel ripulire il dungeon? No. Fu un fallimento. Il duo più forte di Overgeared era morto senza neanche raggiungere il boss. La città dei vampiri contava innumerevoli potenti vampiri.


“Non è un dungeon inteso per soli due giocatori. Devono esserci almeno 10 classi di terzo avanzamento nel party. Probabilmente sono necessari più di 20 persone se vogliamo ripulire il dungeon in quattro giorni.”


“L’abilità di evasione dei vampiri è stata programmata in modo da annullare tutti gli attacchi ad eccezione di quelli di classe divina. Se vogliamo cacciarli nel modo più semplice, abbiamo bisogno di armi e di abilità con potere divino.”


“Abbiamo tentato di raggiungere il boss per ottenere delle informazioni prima di morire, ma non è stato sufficiente.”


“I nostri preparativi non sono stati adeguati. Abbiamo terminato pozioni e cibo e la resistenza degli oggetti è precipitata, perciò l’esito era inevitabile.”


E così via.


Pon e Regas condivisero le informazioni riguardo la città dei vampiri con i membri della gilda. Lauel analizzò la situazione complessiva.


‘Ci sono almeno 13 città di vampiri nella zona ovest del Regno di Eternal.’


La città era classificata come dungeon e l’ingresso veniva bloccato per 10 secondi dopo l’entrata delle persone. Non sarebbe stata creata l’uscita finché il boss non fosse stato sconfitto. L’unico modo per scappare era cacciare il boss o morire.


‘Nella 13° città, i vampiri hanno un livello che va almeno da 280 al 350. Sono sensibili all’odore,al sangue e alla luce e possiedono eccellenti capacità di leggere le espressioni facciali. Le loro principali abilità sono la magia oscura e l’evasione agli altri attributi. Alcuni di loro utilizzano la spada come arma. Gli oggetti che si ottengono da loro sono gioielli di vario genere e armature in tes<i>suto.</i>’


Nel caso di ‘vampiri puri’, che erano classificati come mostri di grado quasi boss, si potevano ottenere libri di incantesimi e elisir.


‘Eliris… Un bel bottino.’


Gli elisir aumentavano permanentemente le statistiche. Ovviamente, il loro valore era astronomico. Una città di vampiri rappresentava una bella piattaforma di crescita per una gilda, se si riusciva a monopolizzare.


‘Le informazioni sul boss sono ancora sconosciute.’


<i>Seuk, seuk.</i>


Le mani di Lauel si muovevano velocemente mentre scriveva un rapporto a Grid. Era concentrato quando udì battere alla porta.


“Avanti.”


“Ne è passato di tempo.”


Lauel era un conte del Regno di Eternal e finto lord di Reidan. C’era solo una persona, ad eccezione dei membri di Overgeared, che lo trattava in questa maniera. Era Minor, famoso per la sua indifferenza.


Circa 3 mesi prima. Grid aveva ordinato al ragazzo, che localizzava i minerali, di cercare il pavranium ed era finalmente ritornato sano e salvo.


“Sigh, veramente. È stata una ricerca difficile.”


Lauel non obiettò il comportamento maleducato del ragazzo, che intanto si era seduto sul divano senza permesso. Lauel valutava le persone per le loro capacità, non per il loro carattere.


Ecco perché aveva deciso di seguire Grid.


“Sono felice di vederti sano e salvo.”


Lauel lo disse col sorriso, facendo alzare le spalle a Minor.


“Non ne sono molto contento.”


“Ahahah! Sei sempre il solito. A proposito, hai scoperto i labirinti dei golem?”


“No. Non esiste alcun labirinto qui nell’ovest.”


L’espressione di Lauel si irrigidì. “Niente pavranium…? Duca Grid ne rimarrà molto deluso.”


“Chi ha detto che non c’era alcun pavranium? Ho solo detto che non ci sono i labirinti dei golem.”


“Cosa stai dicendo?”


Minor passò una mappa al confuso Lauel. “Riesco a percepire l’energia del pavranium dai dungeon marcati qui.”


Una mappa dell’ovest. C’erano 15 luoghi marcati con una X e sfortunatamente, uno coincideva con la città dei vampiri.


‘Questo, forse…?’ Lauel chiese, “Agli ingressi dei dungeon ci sono forse dei formicai?”


“Eh? Come lo sai?”


C’entro. I luoghi che Minor aveva segnato sulla mappa erano le città dei vampiri.


“Kukuku…”


Lauel si coprì il viso con le mani e le spalle iniziarono a scuotersi mentre rideva. Mormorò, mostrando il bianco dei suoi denti.


“Questo, questo… Se il pavranium è sigillato nelle città dei vampiri… La Signora Fortuna che ho amato nella mia precedente vita non mi ha dimenticato e mi sta offrendo un grande aiuto. Per poter tornare da lei, dovrei recuperare i ricordi della mia vita passato che ho sigillato. Allora potrei darle un bacio sulla guancia.”


‘È pazzo.’


Minor era un giovane ragazzo, ma si rendeva conto che era difficile trovare delle persone normali vicino a Grid. Era naturale. Grid stesso non era normale.


‘Non appartengo a questo luogo. Dovrei essere il genio che fa da braccio destro all’imperatore.’


Sognò un luogo di grande fama.


“Uhuhuhuh…”


“Kukukuku…”


Lauel e Minor risero profondamente mentre erano assorbiti nei loro pensieri.


“Umm.”


Jude provò una strana sensazione mentre si avvicinava all’ufficio di Lauel per fare rapporto.


Traduzione di Blakriss


Editing di Libusemumei
                                


                                



