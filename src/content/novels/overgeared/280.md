---
title: Capitolo 280
pubDate: 2025-03-12T09:08:35.683Z
tags:
    - overgeared
---


<i>Kwa kwang!</i>


<i>Kukwakwang!</i>


Era come essere colpiti da uno tsunami di lame nere di energia. La sala riunioni degli anziani fu ridotta in rovine in un istante.


'Danni enormi!<i>'</i>, pensarono Pascal e gli anziani. 


Le prostitute che tremavano nell'angolo erano protette dalla Lancia di Lifael, ma gli anziani potevano fare affidamento solo l'uno sull'altro...


“Scudo Sacro!”


“Resisti all'Oscurità!”


Pascal e gli altri incrementarono la loro resistenza fisica e la resistenza alla magia nera prima di curarsi a vicenda. Non c'era bisogno di preoccuparsi del Mana. La loro priorità era di resistere e sopravvivere a quell'attacco aggressivo.


“I paladini subentreranno quando il trambusto crescerà! Guadagnate tempo fino ad allora!”


“Non smettete di curare!”


<i>Flash!</i>


La luce verde che guariva le loro ferite e ripristinava la loro salute continuò a brillare senza sosta. Era come guardare l'aurora. Si trattava di cure utilizzate dai più alti prelati della Chiesa di Rebecca. Potevano persino resistere al respiro di un drago per qualche tempo. Ma la realtà, in quel momento, era diversa.


'Il ritmo di ripresa non riesce a star dietro ai danni!'


'Gli umani non possono esercitare un tale potere distruttivo! Grid è senza dubbio di stirpe demoniaca!'


Failure +9. Era un'arma che aveva un potere d'attacco paragonabile ai tre artefatti divini della Chiesa di Rebecca. La Spada del Doppelganger +8. Il potere d'attacco non poteva essere sfruttato al massimo a causa della penalità, ma aveva l'opzione di incrementare il danno inflitto dalle abilità del 20%.


Il potere delle abilità leggendarie esercitate da quelle due spade era maggiore di quanto si immaginasse.


<i>Kwa kwa kwa kwang!</i>


“Kuaaaaak!”


I 23 anziani avevano un livello medio di 300. Due di loro erano ancora sacerdoti di secondo avanzamento, con un livello di 290. Erano quelli feriti più gravemente.


La magia nera era l'antitesi del potere divino.


Quelle persone erano al limite.


I sette anziani erano a pezzi. La luce rossa di Grid rilevò la loro debolezza.


'Devo finirli il più in fretta possibile.'


La durata di Oscuramento era di soli cinque minuti. Se non avesse vinto in quell'intervallo, non sarebbe riuscito a gestire la capacità di ripresa delle tecniche di cura di Pascal e degli anziani.


“Ira del Fabbro.”


[Il potere d'attacco aumenterà del 25% e la velocità d'attacco aumenterà del 40%.]


Ira del Fabbro era ora al livello 4, dunque la sua durata era maggiore. 35 secondi. Era un'opportunità d'oro per Grid.


<i>Teong!</i>


Saltò sul tavolo rotondo quasi distrutto. Si mosse cautamente, di modo che le prostitute non venissero ferite.


“Collegamento.”


<i>Pit! Pipipipipit!</i>


Varie dozzine di spade nere di energia volteggiarono attorno ai sette anziani mentre Grid accorciava le distanze. Si formarono delle immagini residue a causa della sua elevata velocità.


'Cosa?'


Gli anziani non si accorsero nemmeno di essere stati danneggiati.


<i>Puhahak!</i>


Rimasero frastornati per un momento. Poi il sangue cominciò a scorrere simultaneamente dalle membra dei sette anziani.


Hueok!”


“A-Aiuto...!”


Quelli che erano stati colpiti non lo sapevano neanche. Quanto era raccapricciante? Gli anziani terrorizzati usarono di nuovo Guarigione. Tuttavia la velocità d'attacco di Grid era molto maggiore della velocità di formulazione di Guarigione. Per prima cosa, non avrebbero dovuto permettergli di avvicinarsi.


<i>Seokeok!</i>


<i>Puok!</i>


“Kyaak!”


I “5 Attacchi Congiunti” allegati ai Guanti della Luce Sacra e l'abilità “Dimezzare” allegata a Failure ridussero gli anziani in cenere.


[Hai sconfitto l'anziano corrotto Huda.]


[Hai guadagnato 12,910,300 punti esperienza.]


[Hai ottenuto gli abiti del sacerdote avanzato.]


[Hai ottenuto un anello di smeraldo di alta qualità.]


[Hai ucciso un umano nello stato di mezzo demone, quindi il potere magico demoniaco è aumentato di 10.]


[Hai sconfitto l'anziano corrotto Furell.]


[Hai guadagnato 12,552,000 punti esperienza.]


[Hai ottenuto le scarpe del sacerdote avanzato.]


[Hai ucciso un umano nello stato di mezzo demone...]






…


…


…


Grid smise di far caso alle finestre di notifica che continuavano a comparire dopo aver ucciso i sette anziani di secondo avanzamento. Gli oggetti ottenuti non erano niente di speciale, ma la quantità di punti esperienza era significativa. Tuttavia, il fatto che il potere demoniaco aumentasse ogni volta di 10 punti mise Grid a disagio.


L'aumento del potere demoniaco faceva crescere le sue possibilità di finire all'inferno, ma era davvero tutto lì? Avrebbe potuto finire per diventare una specie di demone.


<i>Chaaeng!</i>


Una luce verde colpì Grid, mentre era in preda all'ansia. Era una Guarigione di Pascal. Aveva preso perfettamente la mira dopo che Grid aveva sistemato i sette anziani.


[Hai subito l'effetto di Grande Guarigione.]


[L'Armatura della Luce Sacra fa aumentare il potere della magia di recupero del 300%.]


[Grande Guarigione è un veleno mortale per un mezzo demone!]


[Hai subito un danno di 23,640 punti.]


“Kuak!”


L'Armatura della Luce Sacra dava a Grid un potere assoluto. L'armatura più potente in circolazione era ora diventata la sua debolezza. La sua barra della Salute si ridusse di due terzi in un colpo solo. Pascal attestò il danno subito da Grid e rimase confuso.


'Cosa? È stato più efficace di quanto mi aspettassi?'


Perché? Pascal non conosceva la ragione esatta, ma l'interpretò a modo suo.


'La dea mi sta benedicendo!'


Certo! La Dea Rebecca sperava nella morte di Grid! Pascal ne era convinto e il suo slancio crebbe.


“Adesso! Riversate le vostre Guarigioni su di lui! Infliggete la punizione della dea a quel demone maligno, che sta cercando di ingannare tutti!”


<i>Flash!</i>


Tutti i 16 sacerdoti sopravvissuti erano di terzo avanzamento. Il potere della loro Grande Guarigione era diverso da quella usata dai sette sacerdoti appena morti.


<i>Chaaeng! Jjejeong!</i>


16 raggi di luce verde colpirono Grid. Inizialmente, cercò di evitarli, ma si bloccò sul posto non appena uno degli attacchi lo raggiunse. Grid fu catturato dalla luce e colpito da diversi incantesimi di cura. Pascal e gli anziani sorrisero di soddisfazione a quella vista.


'Sorprendentemente facile!'


'Ha venduto la sua anima al demonio!'


'Grid è morto!'


Nel momento in cui Pascal e gli anziani furono convinti della loro vittoria...


“Arte della Spada di Pagma.”


Piuttosto che morire in quella luce, Grid ricominciò a muoversi.


“Cosa?”


<i>Teong!</i>


Grid si avvicinò a Pascal, che era rimasto stupefatto. Si muoveva a una velocità tremenda, grazie a Movimenti Rapidi, che era l'abilità allegata al Pugnale Perfetto +8. Emise una luce blu in linea retta.


“Assassinio!”


<i>Peeeeeong!</i>


Il Sacro Scudo Divino di Pascal fu distrutto in un colpo solo. Questo nonostante fosse tre volte più potente di un comune Scudo Divino.


“T-Tu! Perché sei vivo?”


Anche Grid era ridotto male. Era profondamente ferito dappertutto e perdeva sangue a profusione. Aveva un foro sul petto. Non sarebbe stato strano se fosse morto. Tuttavia, Grid possedeva un'abilità passiva.


[Una leggenda non muore facilmente. Puoi resistere a tutti gli attacchi per 5 secondi con la salute al minimo.]


Grid aveva sempre fatto affidamento sull'Invincibilità e adesso era furioso.


“Sudici bastardi! Con che faccia attaccate insieme un persona sola?”


“Ma che...? Non sei tu che sei venuto ad affrontarci tutto da solo?”


Pascal si rese conto che Grid era un essere ridicolo, mentre usava Guarigione su se stesso. Allo stesso tempo, il suo Sacro Scudo Divino cominciò a ripararsi. Era una doppia formula. Grid non rimase a guardare. Aveva attivato Lacrime di Sangue dello Spirito Maligno e il suo potere d'attacco aumentò.


Dopo aver usato Onda per rallentare la velocità di Pascal e degli anziani, riuscì a collegare Giustizia Inviolabile senza perdere neanche un secondo, non dando a Pascal la possibilità di completare la riparazione dello scudo. Poi usò direttamente la sua tecnica più potente.


“Assassinio Collegato!”


<i>Puk!</i>


Un colpo al cuore di Pascal.


<i>Puok</i>!


Il secondo colpo.


<i>Puoook!</i>


Il terzo. Gli spadoni lo pugnalarono nello stesso momento. Grid fece schioccare le labbra.


'Sarei riuscito a ucciderlo se avessi avuto a disposizione altri due colpi.'


Il numero di colpi inflitti da Assassinio Collegato era casuale. Non poteva essere controllato deliberatamente. Era una sfortuna. Pascal fu colpito al cuore e avvertì un dolore terribile.


“T-Tu, bastardo crudele...!”


Grid non si era accigliato neanche un istante mentre mirava persistentemente al cuore. Adesso sembrava che lo trovasse delizioso; certamente non era normale.


“Che diritto hai di condannare e punire me, quando tu sei altrettanto crudele?”, gridò Pascal a Grid, con un'espressione di ingiustizia sul volto.


“Il diritto dei forti.”


Quello fu abbastanza. Pascal aveva calpestato molte persone deboli solo perché era più forte. Adesso raccoglieva ciò che aveva seminato. Pascal si sentì come se fosse stato colpito dietro la testa.


Non ci fu nessuna obiezione apparente, quindi Grid brandì Failure. Gli anziani usarono Guarigione per salvare Pascal, ma non fu abbastanza. Venne colpito in pieno da Assassinio Collegato e perse quasi tutta la sua salute. Il potere demoniaco si infiltrò anche nel suo corpo, perciò Guarigione non riuscì a svolgere adeguatamente il suo effetto.


“Questo tipo!”


Le vene sulla testa quasi calva di Pascal si gonfiarono, e gli occhi gli si iniettarono di sangue. Un solo mese! Nel giro di un mese sarebbe potuto diventare papa e regnare su più di 80 milioni di persone!


“Perché mi sei comparso davanti...? Tuuuu! Kuaaaak! Non morirò da solo! Sfolgorio di Luce!”


Pascal era al livello 330. Il suo potere divino era inferiore a quello del precedente Papa Drevigo, ma il suo livello era molto più alto. I PNG identificati crescevano proporzionalmente al livello medio degli utenti. La magia che usava non poteva essere ignorata.


<i>Peeng!</i>


<i>Pepepepeong!</i>


Pascal causò un'esplosione divina, sparando dozzine di raggi magici contro Grid.


'È roba da poco!'


Gli restavano ancora due secondi di Invincibilità. Grid attaccò, senza fuggire dai raggi di potere magico.


“Pazzesco!”


Pascal non riusciva più a capire la situazione. Aveva avuto intenzione di far morire entrambi, quindi perché quel tipo non perdeva slancio?


“Anche se sei uno zombie, non riuscirai a sopravvivere a questo! Furore della Dea!”


Pascal non aveva più alcun posto in cui rifugiarsi. Consumò tutto il suo potere divino e la sua salute per lanciare l'incantesimo. Fu la sua decisione finale: eliminare Grid, che gli aveva rovinato la vita.


<i>Papat! Pa pa pa pat!</i>


Due grandi cerchi dorati, approssimativamente di 3 metri di diametro, apparvero dietro le spalle di Pascal. Era l'incantesimo che Papa Drevigo aveva usato in passato. Le dimensioni dei cerchi magici erano molto più ridotte rispetto a quando li aveva usati Drevigo, dato che gli mancava il potere divino. Tuttavia, aveva comunque abbastanza potere contro l'attuale Grid.


<i>Kuwaaaang!</i>


I cerchi emisero uno sfavillante lampo di luce. Tutta la stanza tremò e si formarono delle crepe nelle pareti. Quella era la magia della dea, che sorpassava persino Collegamento Trascendente in termini di potenza. Quando la luce venne sparata contro di lui una finestra di notifica apparve nel campo visivo di Grid.


[La durata di Invincibilità è finita.]


Sarebbe morto?


'No.'


La forza di Pascal, con l'aiuto di quegli shuttle della guarigione che erano gli anziani, andava oltre le aspettative di Grid. Ma il risultato non sarebbe cambiato. Grid lo sapeva fin dall'inizio.


'Vincerò.'


Erano passati un anno e tre mesi dalla caduta di Papa Dravigo. Nel frattempo, Grid aveva fatto progressi considerevoli. Indipendentemente dalle variabili in gioco, era impossibile che Grid venisse sconfitto da Pascal, che era allo stesso livello di Drevigo.


“Movimento Libero!”


Era l'abilità allegata al titolo “Eroe Segreto”. Il raggio d'azione era limitato e il tempo di ricarica era di un'ora. Tuttavia, si trattava di una delle abilità più sofisticate, che gli permetteva di evitare tutte le tecniche non mirate fino a che non avesse raggiunto il suo bersaglio.


<i>Teong!</i>


Grid si precipitò contro Pascal. Ruotò in aria ed evitò due lampi di luce dal Furore della Dea.


<i>Kuoooooh!</i>


Il suo furente potere demoniaco si concentrò su Failure e sullo Spadone del Doppelganger.


“Tutto ciò è ridicolo!”


La sua magia non riusciva a colpire il bersaglio che aveva di fronte? Gli spadoni si abbatterono sul confuso Pascal.


“Cuspide!”


[Il livello di Arte della Spada di Pagma: Cuspide è aumentato.]


[La quantità di danno inflitta al bersaglio e il consumo di Mana aumenteranno.]


<i>Seokeok!</i>


“Kuk...! Kuaaaaak!”


Pascal gridò. Gli anziani capirono di non poterlo più salvare e rivolsero Guarigione contro Grid.


<i>Flash!</i>


Invincibilità e Movimento Libero si erano appena esauriti. Gli rimaneva un solo punto salute e 16 raggi di luce verde puntavano contro l'indifeso Grid. Sarebbe morto ora? No. Grid non era più la persona indifesa che aveva assaggiato la morte infinite volte.


Era cauto e intelligente... No, era solo buon senso. Era facile da calcolare.


[Gli Orecchini del Bus Oscuro sono stati disattivati.]


[L'effetto di Oscuramento svanirà.]


[Sei stato colpito da Grande Guarigione.]


[L'Armatura della Luce Sacra fa aumentare il potere della magia di recupero del 300%.]


[La tua Salute è stata ripristinata.]


[La tua Salute è stata ripristinata.]


[La tua Salute...]


“Cosa...?”


Fino a poco prima di morire, Pascal era stato felice di sapere che avrebbe condiviso il suo viaggio verso la morte con Grid; ma poi la sua espressione si distorse. Grid stava per morire, per poi essere curato dalla Guarigione degli anziani.


“Questo è pazzesco!”


Fu l'ultimo grido di Pascal, prima che si tramutasse in cenere.




Traduzione di Martina Procida


Editing di Libusemumei


