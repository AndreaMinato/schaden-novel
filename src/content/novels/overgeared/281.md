---
title: Capitolo 281
pubDate: 2025-03-12T09:08:35.683Z
tags:
    - overgeared
---


Il terzogenito del Conte Chirita, Pascal. Era ben consapevole dell'irragionevolezza del mondo, solo perché non era nato tra i primi della linea di successione. Sentiva frustrazione e risentimento contro il mondo?


No. Pascal ce l'aveva messa tutta. Dopo aver cercato la sua strada, aveva tenuto duro di fronte alle sfide e aveva servito solo la Dea Rebecca. Di conseguenza, il suo destino era cambiato. Presto sarebbe potuto diventare papa.


'Ora è il mio turno di regnare!'


Era pronto a godersi la fine di quel mondo assurdo.


Poi si intromise Grid.


'Grid! Mi hai rovinato la vita!'


Si sentiva amareggiato. Gli sembrava che il cuore gli stesse per esplodere. Cominciò a perdere sangue dagli occhi.


“Kuaaaaaak!”


Mentre cominciava già a scomparire, lo sguardo risentito di Pascal trafisse Grid. Quello sguardo era carico di maledizioni, ma Grid non aveva paura.


'Maledirmi? Provaci se vuoi.'


Aveva già vissuto e superato una vita d'inferno. Anche se quella maledizione avesse spalancato un nuovo inferno, avrebbe vinto anche quello. Era questa la ferma convinzione di Grid, che maturava ogni giorno di più.


“Questo tizio!”


Pascal notò lo sguardo irremovibile di Grid e non poté nascondere la sua rabbia, persino mentre scompariva. Il suo grido echeggiò nella stanza, poi una serie di nuove finestre di notifica apparve nel campo visivo di Grid.


[Hai sconfitto il candidato papa Pascal, che ha causato dolori strazianti a tante persone.]


[Hai guadagnato 725.477.950 punti esperienza.]


…


…


L'esperienza ottenuta era una quantità immensa, 720 milioni! Pascal valeva davvero molto in termini di esperienza, come boss identificato di alto livello. Ma Grid non era soddisfatto. Sembrava deluso.


'Pensavo sarebbero stati almeno due livelli.'


Fino a quel momento, Grid aveva sempre guadagnato più di un livello ogni volta che sconfiggeva un boss. Ma adesso era al livello 296, dunque le cose erano diverse. Il problema era che la quantità di esperienza necessaria per avanzare di livello aumentava drasticamente. Nonostante avesse guadagnato più di 700 milioni di punti, la barra dell'esperienza non si era riempita neanche per metà.


Quello era un risultato inaspettato.


'Adesso è impossibile avanzare di livello solo con gli assalti.'


Grid aveva fatto passi da gigante col suo livello cacciando boss da solo, ma adesso quel metodo aveva raggiunto un limite. Adesso era necessario polverizzare orde di mostri. Preparare pozioni, andare su terreni di caccia, uccidere mostri e ripetere. Era ora di sperimentare quei compiti ripetitivi. Naturalmente, i suoi primi bersagli di caccia erano...


“Heok.”


I 16 anziani rimasti sussultarono quando incontrarono lo sguardo avido di Grid.


“Tutti voi.”


L'effetto Oscuramento, collegato agli Orecchini di Dark Bus, poteva essere usato solo ogni 12 ore. La durata era di cinque minuti e il tempo di ricarica era di 12 ore. A differenza della Trasformazione Bianca, allegata agli artefatti divini, l'Oscuramento di quell'artefatto era incompleto. Non era efficiente.


Adesso Grid non poteva contare sul potere demoniaco. Fronteggiò i 16 anziani con potere puro.


“Missile Sacro!”


“Onda Sacra!”


“Grande Guarigione!”


Gli anziani provarono a resistere a Grid. La loro determinazione a non soffrire come Pascal rafforzò la loro concentrazione. La velocità con cui lanciavano gli incantesimi era maggiore rispetto a prima.


“Collegamento!”


Grid aveva acquisito uno dei pezzi nascosti 'Abilità Sigillata' e il tempo di ricarica delle sue abilità si era ridotto del 10%. Adesso era in grado di usare l'Arte della Spada di Pagma più spesso. Dopo aver squarciato rapidamente due anziani, finì con Giustizia Inviolabile. E questa fu seguita da Assassinio.


<em>Puok!</em>


Nonostante i suoi compagni stessero usando Guarigione su di lui, l'anziano sputò sangue sulla Felpa con Cappuccio e Zip. Fissò sbalordito lo spadone blu che gli trapassava il petto.


“K-Kuack...!”


[Hai sconfitto l'anziano corrotto Haiber.]


[Hai guadagnato 45.908.230 punti esperienza.]


[Il tuo potere demoniaco è aumentato di uno.]


[Hai sconfitto l'anziano corrotto Sairus.]


[Hai guadagnato 46.441.000 punti esperienza.]


[Il tuo potere demoniaco è aumentato di uno.]


[Hai sconfitto l'anziano corrotto Raid.]


…


…


L'esperienza ottenuta dai sacerdoti di terzo avanzamento era spaventosa. Era di una quantità almeno dieci volte superiore a quella ottenuta dai normali mostri. Ciò era possibile perché si trattava di PNG semi-identificati. Grid accolse la cosa con piacere, ma la situazione attuale non era buona.


Dopo aver esaurito Oscuramento, Grid non aveva inflitto molti danni agli anziani. Era impossibile ferirli senza usare un'abilità. Era bloccato con le abilità in ricarica, dunque gli anziani riuscirono a tener duro con Guarigione, mentre continuavano ad attaccare Grid con la magia.


<em>Pepeng!</em>


<em>Pepepepeng!</em>


Il bombardamento di luce continuò. Il numero di ferite sul corpo di Grid aumentò. L'Armatura di Luce Sacra si era tinta di sangue ed era ridotta in pezzi.


‘Non può andare avanti così.'


Decise Grid e richiamò il pavranio che stava proteggendo le prostitute. Era una scelta inevitabile.


<em>Jjejeong! Jjejejeok!</em>


La lancia dorata cominciò ad assistere Grid. A volte lo difendeva, a volte attaccava il nemico, facendo raddoppiare il potere d'attacco di Grid.


“Kuaack!”


La Lancia di Lifael frantumò lo Scudo Sacro e poi Grid attaccò, facendo diminuire la salute degli anziani. Prendeva delle pozioni di Mana e usava le abilità ogni volta che il tempo di ricarica terminava, affrontando gli anziani uno alla volta.


'È difficile resistere!'


Gli anziani erano in preda al panico. Per prima cosa, i sacerdoti erano più adatti in ruoli secondari piuttosto che in prima linea. La loro abilità, da sola, non poteva infliggere ferite fatali a Grid.


“Ohhhhh!”


La furia di Grid divenne sempre più selvaggia. Le sue abilità fisiche superavano di molto quelle degli anziani. Naturalmente, ci fu un momento di crisi, ma l'Anello di Doran lo salvò. Cinque secondi di invincibilità e l'anello di Doran.


Era come se Grid avesse tre vite. Era una combinazione quasi fraudolenta della sua classe e dei suoi oggetti.


'Dannazione!'


Rimanevano otto anziani. Alla fine ricorsero ai mezzi peggiori. Presero in ostaggio le prostitute, che erano rimaste a tremare nell'angolo.


“Non muovere neanche un muscolo. Se ti muovi, le uccido!”


Prostitute innocenti. Avevano assistito ad un massacro e adesso venivano anche minacciate. Era riprovevole. Gli anziani sorrisero quando Grid esitò.


'In effetti, ha funzionato!'


'Adesso dobbiamo solo resistere fino a che non arrivano i paladini!'


Grid aveva protetto le prostitute con la lancia dorata. Perciò gli anziani avevano supposto che lui tenesse alle loro vite. Ma.


“Uccidetele.”


“Cosa...?”


Grid ricominciò a camminare. Non gli importava che gli anziani rivolgessero il loro potere contro le prostitute.


“Non subirò alcun danno, anche se muoiono.”


Naturalmente, si sentì da schifo. Era una questione morale. Potevano anche chiamarlo psicopatico, ma chi avrebbe accettato che una persona innocente venisse tolta di mezzo a causa del trambusto che aveva causato. Perciò Grid fece del suo meglio. Si preoccupò di non danneggiare le prostitute e sostenne la Lancia di Lifael.


Era abbastanza. Non voleva fallire la missione per colpa loro.


'Questo è meglio.'


Le prostitute erano dei testimoni. Dato che avevano visto Grid cacciare Pascal e gli anziani, c'era la preoccupazione che avrebbero potuto testimoniare contro di lui. Era meglio che morissero loro, invece di Grid.


<em>Step, step.</em>


Gli anziani spaventati cominciarono a gridare quando Grid si avvicinò.


“N-Non avvicinarti! Le uccido davvero!”


<em>Yiing.</em>


Il potere sulla punta delle dita degli anziani, puntate contro le prostitute, si fece più intenso. Grid sbuffò. “Le uccidete?”


<em>Teong!</em>


Grid balzò in avanti. Gli occhi degli anziani si spalancarono quando Grid estrasse la spada.


“Le uccido davvero!”


<em>Kwa kwa kwa kwang!</em>


I corpi delle prostitute impaurite furono spazzati via da un'esplosione di luce. Lo sguardo di Grid si spostò verso il basso, dove identificò le loro ceneri.


“Onda.”


<em>Chaaeng!</em>


Un'onda di energia colpì gli otto anziani. La loro velocità crollò e furono tagliati dalla spada blu. Dopo circa dieci minuti di combattimento...


“Pant... Pant...”


Adesso erano rimasti solo Grid e il Conte Chirita nella stanza.


“P-Per favore! Per favore risparmiami!”


Il Conte Chirita barcollò e supplicò mentre si avvicinava a Grid. Aveva assistito a quello che era successo all'indifeso Pascal e agli anziani, ed era quasi andato fuori di testa. Grid parlò freddamente, “Te l'ho detto. Sono l'unico che uscirà vivo da qui.”


<em>Puok!</em>


“Cough...!”


[Il Conte Chirita dell'Impero Sahariano è stato sconfitto.]


[Hai guadagnato 3.110.400 punti esperienza.]


[Hai ottenuto 2.000 monete d'oro.]


[Il tuo potere demoniaco è aumentato di uno.]


“Questo è un altro raccolto inaspettato.”


2.000 monete d'oro. Erano 2,4 milioni di won. Il Conte Chirita aveva lasciato cadere una grossa somma d'oro dai suoi abiti lussuosi.


[Hai completato la missione d'attacco a tempo 'Prova di Distruzione'.]


[Le voci su di te non si diffonderanno fino all'Impero Sahariano!]


<em>Kurururu...</em>


A causa delle conseguenze della battaglia, la stanza cominciò a collassare. Grid riuscì a vedere il soffitto che cadeva e i pilastri che si spaccavano, prima di lasciare in fretta quel luogo.


“Padrone! Perché hai questo aspetto? Miao!”


Grid fuggì nella stanza di Isabel. Noe si preoccupò per lui, quando si distese sul letto. L'atmosfera era cupa. Grid accarezzò Noe sulla testa, sentendosi colpevole riguardo alle prostitute che erano morte per causa sua.


“Non è così importante.”


Se ne dimenticava a volte, a causa del suo amore per Irene, ma alla fin fine si trattava di un mondo videoludico. Era giusto avere a cuore dei PNG, ma quel fatto poteva anche diventare un veleno. Grid controllò il suo cuore. Poi guardò uno ad uno gli oggetti lasciati da Pascal.


[1 Essenza della Dea.]


[5 Pietre Sacre di Potenziamento dell'Arma.]


[7 Pietre Sacre di Potenziamento dell'Armatura.]


[11 Pietre Magiche d'Alta Classificazione]


[Chiave del Deposito Segreto di Pascal.]


Non aveva lasciato alcun oggetto d'equipaggiamento. Era un po' deludente, ma Grid era abbastanza soddisfatto.


[Essenza della Dea]


Era un materiale essenziale per realizzare i tre artefatti divini della Chiesa di Rebecca (Riproduzione). Era solo una piccola quantità d'essenza, ma era contento che Pascal l'avesse lasciata.


[Pietre Magiche d'Alta Classificazione]


Ognuna valeva 4.000 monete d'oro e poteva essere usata per creare oggetti magici.


'Più pietre di potenziamento ho, meglio è.'


Nessuno degli oggetti lasciati da Pascal era irriconoscibile. Tra di essi, Grid era particolarmente interessato alla chiave dorata.


[Chiave del Deposito Segreto di Pascal]


La chiave per aprire il deposito segreto di Pascal.


C'era una montagna d'oro e d'argento accatastata nel deposito di Pascal.


'Una montagna...!'


Quante ricchezze dovevano esserci lì dentro per arrivare a parlare di una “montagna”?


'Diventerò ricco!'


Grid si alzò, tutto eccitato. Poi ricevette un bisbiglio da Damian.


<em>- C'è un macello qui! Qualcuno ha ucciso Pascal e gli anziani!</em>


<em>- Li ho uccisi io.</em>


<em>- Uh?</em>


Grid chiese a Damian, che era confuso:


<em>- Sai dove si trova il deposito di Pascal?</em>


Damian rimase perso nei propri pensieri per un momento, prima di rispondere:


<em>- Un deposito...? Non lo so, ma Pascal usa sempre la prima stanza di preghiera.</em>


‘La prima stanza di preghiera’


Grid non perse tempo. Corse dritto verso la prima stanza di preghiera.


<em>Clink.</em>


Aprì la porta del deposito inserendo la chiave.


<em>Swaaaah!</em>


La luce brillante dell'oro riempì il suo campo visivo. Feriva gli occhi.


“Fantastico...”


L'oro era davvero ammucchiato come una montagna nell'immenso deposito. Era il modello per il covo di un drago.


“È tutto mio?”


Se avesse preso tutto, avrebbe avuto decine di miliardi di won. Era così eccitato che i muscoli dello sfintere gli si contrassero.


“Puahahah! Diventerò ricco! Ricco!”


Il gioioso Grid!


La finestra di notifica che spuntò fu come un fulmine a ciel sereno.






[Il sistema di sicurezza del deposito segreto non è riuscito a rilevare il potere divino di Pascal e si è attivato.]


[Il deposito esploderà tra tre minuti!]


[Affrettati a raccogliere più ricchezze possibile in questi tre minuti.]


“Maledizione!”


Era stato troppo bello per essere vero. Che cosa doveva fare per arraffare più oro possibile in tre minuti? Pensò Grid frettolosamente, mentre riversava le monete d'oro nella bocca del confuso Noe.


“Convocazione del Cavaliere.”


Il sistema che non aveva mai usato in momenti di crisi, per non sprecare esperienza, venne attivato.


“Ho risposto alla chiamata del Mio Signore.”


“Per favore, datemi un ordine.”


“Grid!”


Piaro, Asmophel e dieci membri di Overgeared emersero dalla luce. Grid urlò. “Prendete i soldi! I soldi!”


“...”


La loro prima missione storica, in passato era stata di fungere da pilatri dell'impero, adesso era raccogliere monete d'oro. Emozioni complesse attraversarono i volti di Piaro e Asmophel.




Traduzione di Martina Procida


Editing di Cecilia Orlando
                                


                                



