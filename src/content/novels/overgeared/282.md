---
title: Capitolo 282
pubDate: 2025-03-12T09:08:35.684Z
tags:
    - overgeared
---


'Voglio vederlo.'


L'arciera esperta Jishuka.


Stava attendendo ai suoi doveri come governatrice di Bairan. Quando Bairan era ancora in via di sviluppo, lei assaltava regolarmente il Guardiano della Foresta e distribuiva le risorse ottenute dall'incursione. Non era un'esagerazione dire che Reidan era riuscita a tener duro grazie ai suoi sforzi.


Tuttavia, Jishuka si sentiva irritata. Non incontrava Grid da sette mesi. Moriva dalla voglia di vederlo. Veniva considerata la più bella donna del Sud America ed era corteggiata dagli uomini migliori del pianeta, eppure lei era irritata a causa di Grid.


“Ah.”


Sospirò, con la voglia di lasciar perdere tutto per poter correre al fianco di Grid.


[Il tuo signore “Grid” ti ha convocata. Vuoi accettare la convocazione?]


“Oh mio...?”


La finestra di notifica che aveva tanto aspettato finalmente apparve al momento giusto.


'Sapevi che volevo vederti proprio adesso?'


Deve essere telepatia. Jishuka sentì che era destino, e il suo cuore cominciò a battere all'impazzata. A causa della sua inesperienza con gli appuntamenti, le sue illusioni presero il sopravvento.


'Convocarmi senza neanche un preavviso...'


Aveva forse preparato un evento a sorpresa?


“Jishuka, anch'io volevo vederti. Ho sognato la tua bellissima figura ogni notte e ho sofferto.”


Immaginò Grid che le parlava in quel modo, con atteggiamento sensuale. Fece un ampio sorriso. Lo sguardo accecato di Jishuka si rivolse al suo corpo. Lei era timida. Quella era la prima volta che si sentiva attratta da qualcuno in tutta la sua vita. Il problema era che i suoi abiti e il suo stile erano inadatti a dei minorenni.


“Risponderò alla convocazione.”


Jishuka rispose alla chiamata di Grid senza preoccuparsi troppo. La vista che le si parò davanti, dopo essere stata teletrasportata al fianco di Grid, fu una montagna di monete d'oro.


'Ha preparato tutto questo per me?'


Le lunghe ciglia di Jishuka tremarono. Era commossa dall'evento preparato da Grid.


“Questi soldi potrebbero andare nei nostri fondi per il matrimonio.”


Jishuka arrossì a quel pensiero.


'Grid, dovremmo uscire insieme prima di sposarci.'


Non era urgente sposarsi prima che avessero avuto occasione di uscire insieme. Poteva anche avere una cotta per Grid, ma non era tipo da agire prematuramente. Jishuka voleva sapere di più su di lui prima di sposarsi. Che tipo di uomo era durante il giorno e che tipo durante la notte...?


Poi delle voci familiari interruppero le sue fantasticherie.


“Ehi Jishuka. È un po' che non ci vediamo, vero?”


“Sei diventata più carina nel frattempo? Ti sei trovata un ragazzo?”


“Perché più aumenta il livello più l'armatura delle donne viene allo scoperto? Ne sono grato.”


Pon, Regas, Vantner, Toban, Faker, ecc. Una volta tornata alla realtà, vide tutti i membri della gilda Tzedakah.


“...?”


Grid non voleva incontrarla da sola? Jishuka, imbarazzata, rivolse lo sguardo verso Grid. Non l'aveva nemmeno guardata. Era impegnato a riversare monete d'oro nella bocca di Noe. Grid urlò: “Prendete i soldi! I soldi! Questo posto esploderà tra 2 minuti e 40 secondi, quindi assicuratevi di prendere più soldi possibili!”


“...Questa è la ragione per cui ci ha convocati.”


I membri di Overgeared compresero in fretta la situazione. Dall'altro lato, Lauel sollecitò Jishuka, che era rimasta imbambolata.


“Che stai facendo? Muoviti e prendi i soldi.”


Era una grossa quantità di monete d'oro. Se fossero riusciti ad ottenerla tutta, Reidan avrebbe potuto superare i suoi oneri finanziari.


[Hai ottenuto 62 monete d'oro.]


[Hai ottenuto 75 monete d'oro.]


“Raccoglierle una ad una è limitante.”


La quantità di monete d'oro che un utente poteva prendere con una singola azione era limitata. Il problema era il volume che le due mani potevano contenere.


“Se Euphemina fosse qui, potrebbe spostarle tutte insieme in una sola volta con Teletrasporto Collettivo.”


“Già... Perché non è connessa proprio quando ne avremmo bisogno?”


“Userò una pala.”


“Dovrei raccoglierle col mio scudo?”


“Oh, è una buona idea.”


“Mmm.”


Lauel rifletté per un po', tra Vantner che brontolava e Toban, prima di usare un'abilità.


“Artigli di Drago.”


Kururung!


Tre pilastri di pietra apparvero dal fondo del deposito e subito svanirono. Lauel confermò così la profondità della fossa, poi generò del vento.


“Ruggito del Drago del Vento.”


Kwa kwa kwa kwang!


Il vento riversò le monete d'oro nella buca come una cascata. Non era garantito che le monete seppellite così nella terra sarebbero state al riparo dall'esplosione che si sarebbe verificata di lì a poco. Anche gli altri membri di Overgeared cominciarono ad usare le loro abilità.


“Lancia di Mach!”


Kuwaaaang!


La lancia supersonica di Pon distrusse la parete del deposito. Si aprì un passaggio verso l'esterno.


“Carica!”


Kuuong! Kung!


La combinazione di Vantner e Toban, uno accanto all'altro con i loro scudi, ricordava un bulldozer. Spinsero lentamente la montagna di monete d'oro verso il muro collassato. Dall'altro lato, Piaro si arrampicò sulla cima della montagna tenendo nelle mani un aratro a mano e una zappa.


“Coltivazione Libera.”


Pa pa pa pa pak!


Era straordinario. La zappa e l'aratro si mossero a una velocità tale da diventare invisibili, estraendo monete d'oro dalla montagna. Una grossa quantità d'oro volò fuori dal passaggio e si accumulò ordinatamente. Asmophel, che non era riuscito ad adattarsi all'umore generale, non rimase a guardare.


“Esplosione d'Aura.”


Kwa kwa kwa kwang!


A causa della forte esplosione, nel muro si formò un buco più largo di quello aperto da Pon. Asmophel mirò un immenso Tornado d'Aura verso quel punto e soffiò una gran quantità di monete d'oro fuori dalle mura. Era uno spettacolo straordinario. Sembrava proprio che sarebbero riusciti a portare la maggior parte delle monete fuori dal deposito nel tempo limite.


E Grid?


“Oh! Queste le impacchetterò!”


Spinse le monete d'oro nel suo inventario e nella bocca si Noe con entrambe le mani. Piaro suggerì che Grid era così accecato dal denaro da non riuscire neanche a guardarsi intorno.


“Questo modo di vedere limitato è tossico.”


Grid lo sapeva già. Ma se ne era dimenticato a causa della sua ribollente avidità. Grid si riebbe in fretta e osservò i membri di Overgeared.


'Posso usare delle abilità.'


Grid ebbe un'improvvisa epifania e lasciò andare Noe. I suoi grandi occhi si riempirono di lacrime.


“Spit spit spit! Queste cosine luccicanti non sanno di niente! Nyang! Kuuock!”


“Il gusto non è importante. Non sputarle e continua a mangiare... Tu, perché stai ruttando?”


“Non ho detto che non mangerò questa roba? Nyang!”


“No! Non masticarle e tienile in bocca! Come uno scoiattolo con le ghiande!”


Noe, la miglior bestia demoniaca dell'inferno. Quando usava Ingestione dell'Anima, le dimensioni della sua bocca potevano essere incrementate a piacere. Era ovvio che avrebbe potuto aspirare costantemente le monete d'oro. Grid, convinto di sé, ordinò a Noe di raccogliere le monete, poi estrasse Failure.


'Grid, quanto sono migliorate le tue abilità ora?'


L'attenzione dei membri di Overgeared si concentrò su Grid. Anche Piaro e Asmophel erano in attesa. Grid indossò la Benda del Macellaio e usò un'abilità.


“Arte della Spada di Pagma, Trascendenza.”


Kuoooooh!


Ci fu un'emissione di energia e i capelli neri di Grid svolazzarono. La luce rossa si rifletté sulle monete d'oro e lui agitò Failure con cura.


Kwaang! Kwa kwa kwa kwang!


Kurururung!


L'equilibrio della montagna di monete d'oro si infranse grazie a quel colpo perfetto e si rovesciò fuori dal buco nella parete creato precedentemente da Pon e Asmophel. Piaro e i membri di Overgeared rimasero sbalorditi vedendo le monete d'oro riversarsi fuori come una marea.


'Fantastico.'


Le sue abilità erano migliorate. Era la prova che Grid non era rimasto con le mani in mano nei mesi in cui aveva agito per conto suo. L'abilità di guastare l'equilibrio delle cose era grandiosa, anche se faceva affidamento sul potere di un oggetto. Mentre tutti osservavano emozionati, Jishuka s'imbronciò e tese il suo arco.


“Evita questa. Freccia della Fenice!”


Kuwaaaaang!


Era un potere travolgente. Parte delle monete d'oro rimaste nel deposito prese fuoco, mentre veniva spinta fuori. Molte delle monete non sopportarono l'alta temperatura e si fusero, ma non era un gran peccato. Rimanevano 10 secondi all'esplosione del deposito. Se Jishuka non avesse agito, metà della montagna di monete sarebbe andata persa.


“Pant pant... Evitala!”


Grid trasalì dopo essere stato quasi colpito dalla Freccia della Fenice, poi corse fuori dal deposito insieme agli altri membri. Subito dopo, ci fu un'esplosione che fece tremare il terreno.


Kuwaaaaaang!


“Kyaaak!”


“Che c'è stavolta?”


Gli ospiti raccolti accanto all'edificio crollato volsero lo sguardo in direzione dell'esplosione. La prima stanza di preghiera oltre la cascata stava bruciando. I paladini gridarono: “Dev'essere stato il criminale che ha assassinato gli anziani! Andate lì, adesso!”


Damian subito li chiamò: “Aspettate un momento.”


“Sì, Agente della Dea.”


Damian poteva anche essere stato ignorato dagli anziani, ma aveva guadagnato grande sostegno tra i membri. Si rivolse ai paladini che si erano fermati.


“Voi rimarrete qui ad investigare. Andrò io, con Isabel e Grid.”


“Seguirò la volontà dell'Agente della Dea.”


Damian era al momento uno dei sopravvissuti più alti in grado. I paladini gli aprirono immediatamente la strada.


“Andiamo.”


Damian lanciò un'occhiata a Isabel e a Grid. In quella circostanza Grid era impersonato da Randy. Il suo aspetto stava gradualmente diventando strano a causa dell'influenza del potere divino. Era come Grid, ma non del tutto.


“Seguitemi!”


La squadra di OGC seguì in fretta il gruppo di Damian. L'emittente OGC voleva scoprire chi aveva ucciso gli anziani della Chiesa di Rebecca. Tuttavia, Damian non rimase fermo. Esibì la maestria di spada che aveva sviluppato allenandosi con Piaro e Kraugel. Poi eseguì una dozzina di incantesimi. Causò indignazione tra gli spettatori, ma non esitò.


Era uno sforzo per proteggere Grid.


***


“È la ricchezza nascosta di Pascal.”


Grid e i membri di Overgeared stavano riversando le monete d'oro sparse nel loro inventario. L'espressione di Damian si distorse a quella vista. Ricordò quello che Pascal aveva fatto con quelle ricchezze e lo odiò.


“Damian, diventa papa.” Grid parlò con espressione seria. Non era apparso altrettanto impressionante mentre stava accucciato a raccogliere monete d'oro. Ma per Damian, Grid sembrava risplendere.


“Diventerò sicuramente il papa di cui tu hai bisogno.”


Grid aveva fatto tutto. Aveva salvato Isabel e ucciso Pascal. Se Damian non fosse riuscito a diventare papa dopo tutto questo, non gli sarebbe più rimasto neanche un briciolo d'orgoglio. Grid si sentì rassicurato dallo sguardo risoluto di Damian e rise: “Credo in te.”


“...”


Damian rimase scosso. Era ben consapevole che Grid non aveva dei motivi innocenti per aiutarlo. Ma credeva ancora in lui? Era la prima volta che Damian, che era un otaku, veniva trattato in quel modo.


“Forse... Ti piacerebbe unirti a Overgeared?”


Un papa che diventava membro di una gilda? Era bello da sentire. Tuttavia, Lauel frenò Grid.


“La Chiesa di Rebecca dovrebbe essere neutrale, almeno superficialmente.”


Era giusto mantenere la neutralità della Chiesa di Rebecca, che predicava le sue dottrine indipendentemente dalla specie o dalla nazionalità. La paura era che il valore della chiesa sarebbe diminuito se poteri diversi si fossero opposti allo spudorato favoritismo.


“Ha ragione.” Grid era sinceramente dispiaciuto e tese una mano a Damian. “Be', che importa se non siamo nella stessa gilda? Non cambia il fatto che rimarremo compagni per l'eternità. Unisciti alla gilda dopo che il tuo mandato da papa sarà terminato.”


“...Sì.”


Aveva trovato un amico. Damian sorrise deliziato e strinse la mano di Grid.


Traduzione di Martina Procida


Editing di Libusemumei
                                
                                



