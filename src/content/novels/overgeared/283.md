---
title: Capitolo 283
pubDate: 2025-03-12T09:08:35.684Z
tags:
    - overgeared
---


La montagna di monete d'oro era alta quasi quattro metri. In quei tre minuti, quanto avrebbero potuto ottenere i membri di Overgeared? Il risultato della somma di tutto ciò che avevano raccolto.


“Ventuno milioni di monete d'oro.”


“Heok! Davvero?”


“Wow, magnifico.”


“Grid ce l'ha fatta ancora! È fantastico!”


Ventuno milioni di monete d'oro! Convertite in denaro coreano, sarebbero state all'incirca 25,5 miliardi di won. Era quasi la metà del salario dei migliori sportivi del mondo. Pon, impressionato, chiese a Vantner.


“Al tempo dell'assalto a Vasco, quanto ci ha guadagnato Seuron?”


Due mesi prima dell'invasione di Reidan, il Predatore di Anime Seuron aveva attraversato il Labirinto di Vasco con i membri della sua gilda. Vantner l'aveva guardato in tempo reale, quindi rispolverò i suoi ricordi.


“Incluso il valore della Possente Spada Brutale, erano circa otto milioni di monete d'oro.”


“Grid è riuscito ad ottenere da solo quasi il triplo di quella somma?”


Ad essere onesti, questa volta non aveva fatto tutto da solo. Se fosse stato solo, Grid non sarebbe riuscito a raccogliere 200.000 monete a mano. Era vero che aveva sconfitto Pascal solo con i suoi sforzi, le sue scelte e le sue abilità. La sua decisione di convocare i cavalieri era stata ammirevole. I risultati di Grid non potevano essere sminuiti.


“Grid, sei il migliore.”


“Naturalmente, il nostro maestro deve essere il migliore.”


“Congratulazioni per essere diventato un uomo ricco!”


I membri di Overgeared lodarono Grid. Si congratularono sinceramente con lui per l'immensa somma di denaro e ne gioirono come fosse loro. Non c'era alcuna gelosia né invidia. Il rispetto e l'amicizia che sentivano per Grid non erano solo di convenienza.


“Ahah!”


“Kilkil.”


“...”


I membri di Overgeared erano eccitati, creando un'atmosfera allegra. Dall'altro lato, Grid era silenzioso. I suoi compagni credettero che fosse talmente felice da non riuscire a trovare parole per esprimerlo.


Ma era un equivoco. Grid era sinceramente arrabbiato. Era senza parole perché trovava tutto ridicolo.


'Perché? Perché non è un trilione?'


La quantità di monete d'oro che Grid aveva visto nel deposito andava oltre ogni immaginazione. Pensava fossero almeno un trilione di won. E invece aveva ottenuto solo 21 milioni di monete?


“È ridicolo! Abbiamo portato via la maggior parte delle monete nel deposito prima che esplodesse! È vero, tante sono rimaste lì! Ma perché? Perché sono solo 21 milioni!!!”


“...”


Chi avrebbe usato la parola “solo” per 21 milioni di monete? I membri di Overgeared ammutolirono di fronte a quella reazione inaspettata.


“È un imbroglio! Una truffa!”


Lauel spiegò al furioso Grid.


“L'esplosione è stata così potente che ha interessato anche l'esterno dell'edificio. In quel momento, molte delle monete d'oro sono andate perdute. E inoltre, ce n'erano molte danneggiate dopo essere state colpite da qualche abilità.”


Le monete anche leggermente danneggiate venivano sempre distrutte. Sembrava fosse una sorta di meccanismo di sicurezza progettato dal Gruppo S.A.


“Maledizione!” Era stato progettato che le monete d'oro danneggiate venissero distrutte e che il deposito esplodesse? “Bastardi!”


Non poté fare a meno di lanciare furiosamente imprecazioni. Dopo aver perso il controllo, l'unica persona che poteva calmarlo completamente era Lauel.


“Ventuno milioni di monete d'oro non sono comunque una grossa cifra? In effetti, il Gruppo S.A. dev'essere piuttosto confuso al momento. Di certo non avevano immaginato che potessimo ottenere così tante monete d'oro in soli tre minuti.”


Come potevano immaginare che avrebbe usato l'abilità Convocazione del Cavaliere per delle monete? Forse avevano previsto che Grid potesse ottenere, al massimo, solo un milione di monete d'oro. Il risultato era stato che Grid aveva colpito a sorpresa il Gruppo S.A. dritto dietro la testa. Grid avrebbe dovuto sentirsi rinvigorito. Tuttavia, non ne ricavò alcun giovamento.


“Merda! Dannazione! Le monete d'oro potrebbero essere fuse e tramutate in metallo, quindi perché sono state distrutte?”


'In effetti ha ragione.'


I membri di Overgeared cominciarono a simpatizzare con Grid. Lo sforzo del Gruppo S.A. di combattere l'inflazione non venne apprezzato. C'erano più di due miliardi di utenti in Satisfy. Includendo anche i PNG, miliardi di persone usavano la stessa valuta. La possibilità che il suo valore crollasse era estremamente basso.


Grid e il gruppo lasciarono il Vaticano.


“Hai detto che stavi andando a Winston?”


“Sigh... Sì.”


“Come pensavo. Dovresti farti vedere ogni tanto da tua moglie.”


“Non è incinta?”


“Il sistema di servizi per l'infanzia e un creatore di principi, sono invidioso. Sarebbe divertente crescere un bambino.”


“Umm... Grid Junior. Umm...”


Grid riacquistò il controllo pensando a Irene e al suo bambino. Non poteva perdere la padronanza di sé così facilmente quando stava per diventare padre. Dopo un momento di considerazione, porse a Lauel 20 milioni di monete d'oro.


“Usiamo questo denaro per il fondo di sviluppo di Reidan. Se tutti voi non foste stati qui, non sarei riuscito ad ottenere così tanto.”


“...!”


Lauel e i membri di Overgeared erano stupefatti. Non si erano mai neanche sognati che Grid avrebbe voluto investire i soldi nel territorio.


“Non è vero che sono un incompetente proprio perché non faccio niente come lord? Dovrei almeno darvi del denaro.”


Inizialmente, Grid doveva essere quello che lavorava più duramente per Reidan. Ma qual era la realtà? Grid non adempiva ai suoi doveri da lord e i membri di Overgeared soffrivano per ogni tipo di problema. Grid era sempre dispiaciuto e grato per questo fatto. Voleva contribuire allo sviluppo della proprietà.


“Se Reidan progredisce, alla fine tutti ne trarremo beneficio. Non è così?”


“Hai ragione.”


Lo sviluppo di Reidan avrebbe reso Overgeared più forte. Sarebbe stato un trampolino per costruire poi il regno di Grid e gli avrebbe portato enormi ricchezze. Venti milioni di monete d'oro non potevano neanche essere paragonate al denaro che sarebbe arrivato in futuro. Grid lo sapeva già. Ecco perché aveva deciso di investire su Reidan.


“Quando tornerai, Reidan sarà più sviluppata di prima. Aspetta e vedrai.”


Quei 20 milioni erano abbastanza da rinvigorire Reidan. Una volta che la miniera di mithril giallo fosse stata avviata e il business dell'alchimia espanso, Reidan sarebbe giunta un passo più vicina al suo obiettivo.


'La seconda Talima!'


Talima. Una città di nani che produceva le migliori attrezzature da battaglia. Ma si trovava nel territorio del drago Trauka, dunque era proibita agli umani. Se Reidan avesse potuto competere con Talima un giorno...


Il cervello di Lauel lavorò velocemente. Tenne a mente la fusione con la Gilda dei Cavalieri D'Argento e cominciò a fare piani per lo sviluppo di Reidan.








<p style="text-align: center">***</p>








“Questa è la prima volta che passeggiamo insieme da soli.”


“S-Sì.”


Dopo aver salutato il gruppo di Lauel, Grid e Jishuka si stavano dirigendo a Winston.


<em>Gulp!</em>


Grid non poté fare a meno di deglutire durante tutto il tragitto. Era una cosa naturale. Non poteva non apprezzare il bellissimo volto di Jishuka e il suo corpo fantastico.


'Grid mi sta guardando.'


Jishuka era conscia dello sguardo di Grid e si mise a camminare deliberatamente come una modella. Esibì un'andatura aggraziata che metteva in evidenza le curve del suo corpo.


<em>Gulp!</em>


Grid non riusciva a non fissare i suoi fianchi ondeggianti. Era inevitabile. Il corpo prosperoso di Jishuka rispecchiava perfettamente i gusti di Grid. Lo stesso valeva per la sua personalità.


“Accampiamoci qui oggi. Scusami... Grid, posso usare il tuo braccio come cuscino?”


“Uhuh, il corpo di Grid è così solido.”


Una donna provocante di notte.


“Cucino io.”


“Oh, Grid. Non dovresti guardare dove vai? Dovresti concentrarti sulla caccia.”


“Sono in imbarazzo.”


Una donna mite di giorno.


“Sto impazzendo.”


L'apprezzamento di Grid per Jishuka aumentò esponenzialmente. Stava seriamente considerando la possibilità di comprare una “Pozione D'Amore” dal Reputation Store, che avrebbe azzerato la penalità una volta al mese. Tuttavia, Jishuka non aveva intenzione di permetterlo.


'Non ha senso in Satisfy.'


Grid era già sposato con Irene. Lei non poteva essere una concubina. Sarebbe stato più appropriato confessare i suoi sentimenti nella realtà. Al momento, stava solo cercando di stimolare Grid. E lui ne stava soffrendo. Aveva voglia di vedere Irene al più presto.








<p style="text-align: center">***</p>








Appena prima di arrivare a Winston, Grid promise a Jishuka di incontrarla sei ore dopo e si scollegò. Aveva ricevuto una chiamata da Sehee fuori dalla capsula.


“Perché mi hai chiamato?”


Grid uscì dalla capsula e chiese a Sehee senza troppi giri di parole.


“Un ospite.”


“Un ospite?”


Vide che erano le 11. Di domenica mattina. Quale ospite veniva a far visita in un momento in cui le famiglie se ne stavano insieme? Grid inclinò il capo. No, Youngwoo uscì dal soggiorno. Poi andò nel panico.


“Y-Yura?”


Yura era seduta sul divano e sorrideva mentre chiacchierava con i suoi genitori. Era particolarmente bella. Il suo fascino curato era il meglio. Se la bellezza di Jishuka combaciava al 100% con i suoi gusti, Yura aveva una bellezza che rendeva i suoi gusti inutili.


Youngwoo ammirò la bellezza di Yura prima di riprendersi. Fu a causa delle parole di sua madre.


“Youngwoo, che stai fissando? Vieni e siediti.”


“Ah, sì.”


Grid si sedette goffamente sul divano. I suoi genitori sedevano uno accanto all'altra su uno dei divani, quindi Youngwoo si accomodò naturalmente accanto a Yura. Un buon profumo gli solleticò il naso. Yura chiese ai suoi genitori di essere comprensivi e disse a Youngwoo.


“Per favore, offrimi il pranzo.”


“Cosa?” Youngwoo rimase confuso a quella richiesta improvvisa. “Perché improvvisamente mi stai chiedendo di comprarti del cibo? Non puoi comprartelo da sola? No, come hai saputo che ho fatto un sacco di soldi?”


La strega era venuta per i suoi soldi! Yura era diversa dai membri di Overgeared. Lo aveva aiutato molto, ma lui era ancora diffidente nei suoi confronti. Non era ancora abbastanza per considerarla un'amica. I suoi genitori notarono l'espressione triste di Yura e lo rimproverarono.


“Come puoi parlare in quel modo ad un'ospite?”


“Youngwoo, ti abbiamo educato meglio.”


Yura era carina, talentuosa e aveva un sacco di soldi. I genitori di Youngwoo volevano che diventasse loro nuora.


'Voi non sapete che il suo soprannome è Strega Sanguinaria.'


Un'assassina che faceva del male alle persone senza neanche cambiare la sua espressione in volto! L’esperienza del loro primo incontro non era ancora stata cancellata dalla sua mente. Youngwoo sospirò e si alzò dal suo posto.


“Andiamo.”


A Youngwoo non importava di darsi una lavata. Indossava ancora una felpa macchiata di cibo. Sua madre cercò di convincerlo a cambiarsi, ma a Yura non importava. Pensava che il fatto che a Youngwoo non interessasse fare colpo sugli altri fosse attraente.








<p style="text-align: center">***</p>








Un ristorante vicino casa sua.


“Che succede?”


Yura osservò l'interno di quel ristorante trasandato mentre Youngwoo ordinava due porzioni di riso bulgogi<a href="#_ftn1" name="_ftnref1">[1]</a>. Yura gli tese un libretto.


“Cos'è?”


“È il pagamento per la trasmissione dall'emittente OGC.”


“Ah.”


Non si aspettava molto dal pagamento per una trasmissione. Youngwoo non capiva perché Yura l’avesse avuto, ma era comunque contento di ricevere del denaro.


'Dovrei andare al ristorante stasera per festeggiare.'


Avrebbe mangiato in abbondanza. Anche germogli di soia. E rana pescatrice! Pensava fossero milioni di won, ma gli occhi gli saltarono quasi fuori dalle orbite quando aprì il libretto.


“Eh...? Eek!”


Era una somma astronomica. 500.000 mi...


“No, sono 5 miliardi?”


Yura spiegò allo sconvolto Youngwoo.


“Una parte è stata trattenuta in tasse.”


“N-No, perché è così tanto?”


“È la mia abilità.”


Non era arroganza. Yura stava semplicemente dicendo la verità.


“Perché stai facendo questo per me?”


Yura rispose alla domanda di Youngwoo senza esitazione. Aveva una vita piena d'impegni, dunque il tempo era prezioso per lei.


“Per favore, lascia che mi unisca a Overgeared.”


Youngwoo non esitò. Il suo desiderio era collezionare talenti e Yura era più talentuosa di chiunque altro. Non era quinta nella classifica globale? Appunto. Come ranker privato, a Youngwoo non interessava il sistema di classificazione e ancora non sapeva che Yura era scomparsa dalla lista.


“Benvenuta!”


I due mangiarono il delizioso bulgogi. Yura mantenne un'espressione di contentezza per tutto il pranzo. Chi la conosceva ne sarebbe stato sorpreso.


[1]Letteralmente “carne al fuoco”; è un piatto tipico della cucina coreana, consistente in sottili fette di carne di manzo marinate e grigliate. Il piatto viene talvolta accompagnato da riso e verdure.




Traduzione di Martina Procida


Editing di Cecilia Orlando
                                


                                



