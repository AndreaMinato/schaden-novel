---
title: Capitolo 284
pubDate: 2025-03-12T09:08:35.684Z
tags:
    - overgeared
---


Il grande mago Braham, più di un anno fa, aveva commissionato a Grid la creazione di un Recipiente dell’Anima, necessario per la sua resurrezione. Fino ad ora, però, dal fabbro non aveva ricevuto notizie. Basandosi su quel poco che aveva osservato attraverso la Sfera di Mumud, Grid sembrava non avere alcun desiderio di portare a termine la sua richiesta. 


‘Ha intenzione di prendere tutto il pavranio!’


La pazienza di Braham aveva raggiunto il limite. Aveva inviato come avvertimento un’armata di golem, tuttavia, la cosa non aveva funzionato e la rabbia del grande mago aveva raggiunto le stelle.


[Erede di Pagma...!]


L’espressione delle emozioni di un’anima era sincera, e i frammenti di quest’ultima sparsi per tutto il continente si tinsero di rosso simultaneamente. Qualcuno trovò uno di questi frammenti.


La prima città dei vampiri.


“Oh cielo, sento uno sporco potere magico, di chi è?”


Le protezioni vennero facilmente distrutte e una donna misteriosa comparve davanti all’anima di Braham. Il potere magico che si poteva vedere dentro di lei era enorme, come la luce del cuore di un drago. Fu abbastanza per rendere Braham ancora più agitato.


[T-tu...!]


Era una bellezza dai capelli corvini che emanava gentilezza e sensualità, così meravigliosa da essere irreale, ma l’anima di Braham tremò febbrilmente.


[Marie Rose! Come sei fuggita dal tuo sigillo?]


La duchessa dei vampiri, Marie Rose. La diretta discendente del fondatore Shizo Beriache e posseditrice della più potente forza magica, afferrò direttamente l’anima di Braham.


“Potevo rompere il sigillo quando volevo. Ero semplicemente annoiata e mi godevo il sonnellino.”


Si era poi svegliata per l’odore sanguigno proveniente dal mantello di un essere umano maschio. Gli occhi di Marie Rose si curvarono, prendendo la forma di due lune crescenti. 


“Braham, hai perso il tuo sangue puro e ti sei deteriorato, fino a morire. Adesso è rimasta solo la tua anima. Questa forma insignificante ti si addice.”


[Non provocarmi!]


La vampira scrutò l’anima del grande mago, che stava gradualmente diventando più rossa.


“Il nostro Braham non avrebbe avuto contromisure. Cosa hai intenzione di fare adesso?”


Maneggiava la sua anima come fosse creta, poi sorrise improvvisamente. Un sorriso brillante abbastanza da illuminare la città buia.


“Tu, stai sognando la resurrezione?”


Braham era stata una presenza particolare. Non fece affidamento sul potere innato del clan ed esplorò il potere magico. Avrebbe potuto completare l’incantesimo di resurrezione, e il mago non lo negò.


[Allora tu cosa farai? Non puoi fermare la mia resurrezione! Se anche uno dei frammenti della mia anima nascosti in tutte le parti del continente non scomparirà, un giorno tornerò in vita! E stai certa che userò tutti i miei mezzi per distruggerti!]


Marie Rose trovava carina quell’anima urlante. 


“Mi chiedo quanto lontano potrai andare da comune mortale.”


[...!]


Mortale! Braham odiava quella parola maledetta. La duchessa ripose l’anima nella sua posizione originale e si voltò. Il grande mago la richiamò.


[Non distruggi questo mio frammento di anima?]


Braham era stato esiliato dal clan. Aveva sfruttato l’elemento del buio per nascondere la sua anima nelle città del clan, ma pensò sarebbe stata distrutta poiché era stata trovata da Marie Rose. 


Tuttavia, la vampira non aveva intenzione di avere a che fare col mago. Non era altro che un verme al suo cospetto.


“Quanto fastidioso.”


Questa era la fine.


Marie Rose ritornò immediatamente al suo palazzo. L’anima di Braham sembrava una fiamma mentre la osservava andarsene.


‘Questa trasformazione che supera il fondatore...!’ Doveva tornare in vita. ‘Ucciderò chi mi ha ridotto in questo stato, gli strapperò il cuore e riotterò la vita eterna!’


***


Winston aveva dei problemi. Essendo diventata la seconda città più grande del nord, ogni tipo di gruppo si infiltrava e causava fastidi. Si erano create diverse fazioni che si confrontavano fra loro, provocando il deterioramento della sicurezza.


‘Lady Irene ha bisogno di riprendersi...’


Dopo essere entrata nel sesto mese di gravidanza, Irene era caduta in depressione. Suo padre, la sua stessa carne e il suo stesso sangue, si trovava a Frontier, e suo marito Grid era a Reidan, perciò era da sola.


“Sigh...”


Un volto rugoso sospirò. Il capo dei cavalieri di Winston, Phoenix, adesso era anziano. Era troppo per lui supervisionare il lavoro che Irene avrebbe dovuto svolgere.


‘Se soltanto Grid fosse qui.’


Phoenix stava sospirando su una pila di documenti, quando udì una voce urgente.


“Capitano Phoenix! C’è uno spargimento di sangue a Rein!”


Rein era il nome di un bar dei bassifondi, un luogo pieno di malviventi che disturbavano la sicurezza. Il volto del comandante si distorse. 


“Chi sta dando problemi?”


“Il Gruppo dei Mercanti del Doppio-Prezzo e la Gilda Gialla si stanno scontrando!”


Il Gruppo dei Mercanti dal Doppio-Prezzo avevano una forte presa sul mercato di Winston.


Di recente, avevano cominciato a comprare pelle di orco ed espandendo la loro attività si erano scontrati con il Gruppo dei Mercanti Ikeil. Quest’ultimo sembrava aver assoldato la Gilda Gialla per attaccare gli avversari.


‘Quei bastardi dei Gialli!’


La Gilda Gialla era un gruppo potente. Il livello medio si avvicinava al 200 ed erano la gilda più forte di Winston. Per poterli calmare, sarebbe dovuto uscire Phoenix stesso. 


“Andiamo!”


Il comandante era accompagnato da soldati e cavalieri. 


***


“Il cavaliere più forte del nord non è così incredibile?”


Nella taverna Rein dozzine di persone osservarono Phoenix cadere in ginocchio. Era stato colpito duramente dalla Gilda Gialla.


“Tu...!”


Phoenix strinse i denti.


Stava fulminando con lo sguardo un sacerdote della Chiesa di Rebecca.


Dong Pao, sacerdote della Chiesa di Rebecca che un tempo si divertiva a uccidere altri giocatori col gruppo di Shay, di recente aveva messo la sua forza al servizio della Gilda Gialla. Ovviamente, era per soldi. Quanto magnifico e sereno era guadagnare denaro giocando ai videogiochi?


“Questa è una mancia.”


Il capo della Gilda Gialla, Ank, lanciò un borsello verso Dong Pao. Era il pagamento per aver avvicinato Phoenix sotto le spoglie di sacerdote di Rebecca e averlo distratto. Il giocatore sorrise soddisfatto una volta controllata la cifra.


“Bene, bene. Non dimenticare di uccidere tutti i testimoni, per ogni eventualità.”


“Certamente.”


Ank non aveva intenzione di risparmiare la vita a Phoenix e ai suoi uomini. Temeva la pena per chi uccideva cavalieri e soldati? Poteva osare. Aveva pianificato di lasciare il Regno di Eternal dopo questo lavoro.


‘Se solo potessi ottenere la Spada della Trascendenza!’


La Spada della Trascendenza; un oggetto leggendario che si diceva fosse stato creato da Grid quando era un novizio. Il prezzo di vendita stimato era di 1.5 milioni in oro.


‘No, il numero di utenti di livello 180 di recente è aumentato, perciò varrebbe più di 2 milioni se la mettessi all’asta.’


Era una somma che avrebbe potuto cambiare la sua vita.


‘Potrei andare a bere con le ragazze!’


Difatti, era un basso livello di avarizia. L’allegro Ank si avvicinò a Phoenix, che si trovava in condizioni miserabili. Era caduto in trappola e aveva dovuto combattere con 40 membri della Gilda Gialla da solo. Più di metà dei membri della gilda erano morti, per cui il prezzo non era economico.


“Per favore, fai cadere la Spada della Trascendenza una volta morto.”


<i>Ssik!</i>


Ank parlò sorridendo. Se avesse potuto ottenere dei soldi, non si sarebbe sentito colpevole per aver ucciso dei PNG. Il capo della Gilda Gialla era un uomo a cui non faceva né caldo né freddo uccidere.


<i>Swaeek!</i>


Nel momento in cui una spada violenta stava per trafiggere la fronte di Phoenix...


<i>Puok!</i>


Una lama dorata volò e infilzò il collo di Ank.


[Hai subito 3900 punti di danno.]


“Ugh!”


Un’arma da lancio poteva infliggere così tanto danno? Ank spostò lo sguardo nella direzione da cui era stata lanciata la lama. 


“Dov’è?”


La risposta provenne dietro di lui.


“Indovina.”


<i>Kwajak!</i>


[Hai subito 11.900 punti di danno.]


‘E’ assurdo!’


Perché questa potenza di attacco era così forte? Lo sconvolto Ank guardò lo spadone che era stato infilzato nel suo fianco. Era blu, e gli ricordava il predatore del mare.


‘N-non dirmi!’


Ank impallidì e si guardò alle spalle; fu come se avesse visto un fantasma.


“Grid!”


Perché era qui a nord quando sarebbe dovuto trovarsi ad ovest? Il capitano e il resto dei membri della Gilda Gialla non riuscivano a crederci. Grid agitò lo spadone verso coloro che erano rimasti senza parole.


“Bastardi sfacciati, come osate cazzeggiare nel territorio di mia moglie?”


<i>Peok! Puk puk!</i>


Non valeva nemmeno la pena descrivere l’assalto unilaterale. Gli utenti appena di livello 200 non erano all’altezza di Grid.


“G-Grid, da quanto tempo che non ci vediamo.”


Dong Pao, che si stava nascondendo in un angolo, lo salutò con disagio. Il furfante cominciò a recitare.


“Oggi sono stato mosso dalla guida della Dea Rebecca. E’ capitato di riunirmi a te in questo luogo! Grid! Mi sto pentendo da quando di ho incontrato la prima volta, ma poi sono stato preso in ostaggio da queste perfide persone e mi hanno usato! Mi hai salvato, perciò dovrei ripagarti questa grazia...!”


“Chi sei?”


Dong Pao rimase imbarazzato dall’inaspettata domanda.


“N-non ti ricordi di me?”


“Esatto, non riesco a ricordarmi di te perché la memoria del mio cervello non è abbastanza buona.”


“C-che stai dicendo?”


“Stai zitto.”


<i>Peok! Bam bam bam!</i>


“Kuheook!”


In questo giorno, la Gilda Gialla e Dong Pao, picchiato come fosse un cane, furono privati della loro cittadinanza. Adesso non avrebbero potuto più mettere piede in nessun territorio degli Steim. Furono anche condannati a due settimane – nel tempo di Satisfy – di galera.


Era frustrante per un utente rimanere imprigionato per due settimane. In particolare, Dong Pao provò il desiderio di abbandonare il gioco perché il suo lavoro era stato rovinato due volte da Grid.


“Devo organizzare subito la sicurezza.”


Grid aveva ricevuto da Phoenix un rapporto sulla situazione di Winston ed aveva richiamato immediatamente Jude. Quest’ultimo era molto forte ed equipaggiato con Dainsleif e la miglior armatura. Il suo livello era superiore a quello di Phoenix, che non aumentava più a causa dell’età.


“Insegna ai soldati qui e punisci senza alcuna pietà chiunque causi problemi.”


“Si.”


Jude non aveva pensieri, seguiva semplicemente gli ordini di Grid. I soldati di Winston avrebbero avuto un assaggio dell’inferno attraverso i rigidi allenamenti del cavaliere. Ci sarebbero stati, come risultato, disertori e soldati feriti, ma i pochi che sarebbero riusciti a sopportare l’allenamento avrebbero potuto far parte dell’élite. 


Jude spronò i soldati e stabilì rapidamente la sicurezza a Winston.


Traduzione di MoonRoro29


Editing di Libusemumei


                                


                                



