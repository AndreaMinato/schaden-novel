---
title: Capitolo 285
pubDate: 2025-03-12T09:08:35.684Z
tags:
    - overgeared
---


Una piacevole brezza soffiava sull’erba. Una giovane coppia era seduta l’uno accanto all’altra sotto un grande albero.


Erano Grid e Irene.


“Adorato marito. Hehehe.”


Sembrava ci fossero tanti cuoricini attorno a loro. Irene si era ricongiunta a Grid dopo sei mesi, perciò era la persona più felice del mondo.


“Questo momento sembra così surreale. Non voglio che questo sogno finisca.”


Il sorriso di Irene non poteva essere cancellato. Aveva già superato la depressione di cui stava soffrendo e più era felice, più Grid era addolorato. Gli dispiaceva averla fatta sentire così sola.


‘Voglio portarla a Reidan.’


Era il suo desiderio principale ma, sfortunatamente, Irene non poteva lasciare Winston.


“Ti amo.”


“Ti amo anch’io.”


Il loro amore diventava più profondo in proporzione al lasso di tempo in cui sentivano l’uno la mancanza dell’altro. I due percepivano che questa questo momento era più prezioso che mai e si abbracciarono.


“Sono così felice di questo sistema.”


“Il sistema genitoriale. C’era un bambino nel grembo di Irene. Grid posò l’orecchio sul suo ventre gonfio.


<em>Tum-tum. Tum-tum.</em>


Il suono del battito cardiaco del piccolo raggiunse le sue orecchie, lieve ma energico.


Grid percepì gli infiniti misteri dell’universo.


‘Il mio bambino...’


Sarebbe diventato padre. Provava timore, essendo questa la sua prima esperienza, ma la sua felicità era maggiore. Era come se avesse lasciato una sua traccia in questo mondo. Le parole non potevano descrivere la sensazione di realizzazione.


‘Ero da solo fino allo scorso anno e non avrei mai pensato che sarebbe arrivato questo giorno.’


Denaro, colleghi, amici. Una donna che amava e adesso una casa. Grid aveva ottenuto queste cose grazie a Satisfy. Satisfy non era solo un gioco, ma un mondo prezioso tanto quanto quello reale. La piccola mano di Irene strinse quelle grandi e ruvide di Grid. Provava un desiderio che espresse.


“Voglio che il nostro bambino sia un maschietto con mani gentili come le tue. Lo desideri anche tu?”


La condizione delle donne nel Regno di Eternal non era terribile come al sud. Rispetto agli altri regni, lo stato sociale delle donne era molto importante. Ma era una realtà innegabile il fatto che la maggior parte dei nobili volesse un erede maschio.


Irene, unica figlia del Marchese Steim, ne era ben consapevole in quanto suo padre, in realtà, aveva desiderato un figlio maschio. Anche lei lo voleva, ma non poteva non sentirsi un po’ amareggiata per la sua posizione come donna.


L’alta intuizione di Grid lesse nella sua mente e rispose in fretta. “Mi piacerebbe fosse una bambina.”


“Una bambina non ha molte carenze affinché diventi erede?”


“No, cose del genere non hanno importanza. Voglio semplicemente una bambina bella e gentile come te.”


L’amore non era un’abilità. Grid stava dicendo la pura e semplice verità. Irene fu commossa dalla sua inaspettata risposta. I suoi occhi si riempirono di lacrime mentre arrossiva.


“Il mio caro marito è così buono.”


“...”


I suoi occhi lucidi e le guance rosse erano adorabili, uno stimolo che fece deglutire Grid. Irene poteva intuire quello che voleva.


“Ti amo. È difficile con il bambino, ma...”


“Eh... H-huh?”


Irene era ancora una ragazza. Possedeva una purezza che faceva sembrare non avesse ancora conosciuto un uomo. Pertanto, Grid rimase imbarazzato dalla risposta pregna di significato che non si abbinava al suo aspetto.


“Adesso, andiamo.”


“A-aspetta un minuto.”


“Non abbiamo bisogno di aspettare.”


Irene condusse Grid in camera da letto. Dopo, i due condivisero il loro amore in modo diverso a causa della gravidanza. Il risultato fu buono.






[Il bambino in grembo ha avvertito il vero amore della coppia.]






[Tutte le statistiche del bambino aumenteranno permanentemente di un punto.]








<p style="text-align: center">***</p>








Arrivò un sussurro da parte di Lauel.


Dopo dieci giorni, aveva intenzione di tenere una cerimonia di fusione con la Gilda dei Cavalieri d’Argento.


“A quanto pare devo andare.”


Grid aveva trascorso tre giorni felici con Irene. Voleva rimanerle accanto, ma non poteva godere a lungo della sua compagnia. Sapeva che le responsabilità in quanto capo di Overgeared dovevano essere onorate.


‘Se avessi un regno mio, non vedrei nessun altro e ti renderei la mia regina.’


Questa era una motivazione in più per diventare re. Phoenix si avvicinò a Grid mentre si stava preparando per andarsene. “Duca Grid, non potete portare Lady Irene con voi?”


“Portare Irene a Reidan?”


“Sì, Mio Signore. È un desiderio del Marchese Steim.”


Avrebbe partorito fra quattro mesi, e il Marchese Steim non voleva che sua figlia rimanesse da sola nel frattempo. Per Grid era la stessa cosa, ma Irene non era la regnante di Winston?


“Può lasciare questo posto?”


“Il Marchese Steim ha mandato un sostituto.”


“Bene.”


Grid fece un ampio sorriso. Phoenix si commosse davanti alla felicità di Grid.


‘Mia Signora, siete veramente amata.’


“Stringiti forte a me.”


Grid abbracciò Irene e volò con gli Stivali di Braham. La vista dei due in mezzo alle nuvole ricordava la scena di un film romantico.


“È così misterioso ed eccitante. È come un mondo fiabesco.”


“Penso che ogni momento trascorso con te sia una fiaba.”


“Marito adorato...”






[Il bambino in grembo ha avvertito il vero amore della coppia.]






[Tutte le statistiche del bambino aumenteranno permanentemente di un punto.]






[Il bambino in grembo ha osservato le meraviglie della natura.]






[Il bambino è incuriosito.]






[L’intelligenza del bambino aumenterà permanentemente di due punti.]






“Il mio mana è poco. Camminiamo per un po’.”


“Huhuhu, ricordo di aver camminato nella foresta con te il giorno che ci siamo incontrati.”


In passato, Grid aveva salvato Irene da Malacus e aveva attraversato la foresta. Si ricordò di quella volta e avvolse il braccio attorno alle spalle esili di Irene.


“Non sarai mai più in pericolo. Ti proteggerò io.”


“Caro marito...”






[Il bambino in grembo ha avvertito il vero amore della coppia.]






[Tutte le statistiche del bambino aumenteranno permanentemente di un punto.]






L’adorazione della coppia aumentò esponenzialmente durante il viaggio verso Reidan ed ebbe un buon effetto sul bambino. Mostri e ladri comparirono di tanto in tanto per minacciare la coppia, ma rappresentavano mera esperienza per Grid.






[Il bambino in grembo ha assistito alla danza di spada di suo padre e la ammira.]






[Il bambino è interessato alla scherma.]






[La forza del bambino aumenterà permanentemente di un punto.]






[Il bambino in grembo ha assistito alla riparazione dell’arma di suo padre e la ammira.]






[Il bambino è interessato al mestiere del fabbro.]






[La destrezza del bambino aumenterà permanentemente di un punto.]






Di tanto in tanto, queste finestre di notifica spuntavano davanti a Grid.


‘Questo è uno scherzo.’


Personaggi di livello uno avevano un totale di 22 punti statistica… Al contrario, sembrava che il bambino ne avrebbe avuti almeno 50 dal momento in cui fosse nato.


‘Beh, la cosa importante è il limite massimo delle statistiche.’


Grid non si aspettava molto dalle statistiche del suo bambino. Questo perché i PNG avevano un limite alle statistiche, eccezion fatta per i PNG con un nome. Sperava semplicemente che nascesse un bambino buono e carino che somigliasse a Irene. Esatto. Stava dimenticando che il suo erede sarebbe stato un bambino speciale, che avrebbe ereditato il sangue del leggendario Grid e del Marchese Steim del Regno di Eternal.








<p style="text-align: center">***</p>








Nome della Gilda: Overgeared


Livello: 10 (MAX)


Capo: Grid


Capienza: 28/250


Affiliazione: Regno di Eternal


Alleanze: Marchese Steim


Relazioni Ostili: Non esistono forze che possano considerarsi chiare nemiche, ma molti sono in all’erta.


Inclinazione: Una rapporto incondizionatamente favorevole con Marchese Steim.


Territorio: Reidan.


Inizialmente, aumentare il livello della gilda era stato molto difficile. Le gilde migliori ci impiegavano almeno un anno per raggiungere il livello dieci, ma Overgeared era un caso eccezionale. Grazie alle grandi ricompense ottenute dall’invasione dei golem, erano stati in grado di raggiungere il livello dieci in soli sette mesi. Grid, però, non era soddisfatto.


“Perché ci sono solo 250 membri nella gilda? Questo sistema delle gilde è totalmente terribile.”


La Gilda Cavalieri d’Argento aveva un totale esatto di 225 membri. Le condizioni per la fusione li includevano tutti, di conseguenza Grid era perplesso.


Lauel spiegò, “Puoi creare un’altra gilda.”


“Una persona singola può creare più gilde?”


“No. Qualcuno in Overgeared dovrebbe fondare una nuova gilda e assegnarla ad Overgeared. In altre parole, una gilda secondaria.”


“Ah, è così che operano le gilde con più di 250 membri?”


“Sì...”


Lauel aveva un’espressione sfinita. Grid non conosceva nemmeno il sistema di base.


“Ok, bene. Crea una nuova gilda.”


“Sono ancora carente.” Lauel indicò Jishuka. “Jishuka è stata il capo della Gilda Tzedakah, che è come se fosse la madre di Overgeared. Può gestire bene una gilda secondaria.”


“Sì, sì.”


Grid aveva assoluta fiducia in Lauel. Credeva avrebbe avuto successo se avesse seguito i suoi consigli. Tuttavia, Jishuka si rifiutò di diventare il capo della seconda gilda. Aveva già abbastanza responsabilità come regnante di Bairan.


Lauel la rassicurò. “Durante i passati sei mesi, i membri di Overgeared hanno appreso come gestire un territorio. Sono molte le persone che possono amministrare Bairan al tuo posto, quindi non preoccuparti.”


“Allora va bene.”


I membri di Overgeared si riunirono e Jishuka formò una nuova gilda.


“Quale sarà il nome della gilda?”


Toccava al capo della gilda sceglierne il nome. Jishuka e i membri di Overgeared si focalizzarono su Grid. Il fabbro ci pensò.


“Overgeared 2.”


“Ah, davvero!”


Lauel si lamentò rabbiosamente, ma i membri di Overgeared non mostrarono alcun segno di rifiuto. Si erano già adattati alla capacità di dar nomi di Grid. Al contrario, Lauel era disperato.


“Di solito la seconda e la terza gilda vengono nominate secondo il loro ruolo! La seconda sarà piena di classi secondarie, perciò dovresti darle un nome in base alle sue caratteristiche!”


“Forza lavoro?”


“Sigh.”


Alla fine, fu deciso che la seconda gilda si sarebbe chiamata Overgeared 2.








<p style="text-align: center">***</p>








Il giorno della fusione delle gilde.


I 225 membri della Gilda Cavalieri d’Argento, incluso Peak Sword, arrivarono a Reidan. Grazie al potere del 15° in classifica, Peak Sword, i mostri del deserto non poterono fermarli.


“Fantastico.”


I membri della Gilda Cavalieri d’Argento erano meravigliati da Reidan, La sua crescita faceva passi da gigante. Era una grande città con tutti i tipi di edifici e i soldati erano ben equipaggiati. In particolare, gli istituti di alchimia e i campi agricoli non erano paragonabili a quelli delle altre città.


Questo era il frutto del potere dei 20 milioni d’oro che Grid aveva investito.


“Benvenuti a Reidan.”


Un uomo dai capelli corvini si fece strada tra i soldati. Era Grid. Almeno 30 membri di Overgeared lo seguivano, ed erano tutti utenti in classifica o famosi. Peak Sword e la Gilda Cavalieri d’Argento tremarono al pensiero che presto sarebbero stati un unico gruppo.


“Capo, non vedo l’ora di lavorare con te.”


Peak Sword sapeva come dividere gli affari pubblici dalla sfera privata. Poteva essere più vecchio di Grid nella realtà, ma sapeva che il suo status era molto inferiore al suo all’interno di Satisfy. Questo comportamento avrebbe aiutato a stabilire la disciplina della nuova espansa Gilda Overgeared.


“Anche io.”


Fu il momento in cui il ragazzino che era sempre stato ignorato dai bambini del vicinato, rinacque come capo di un’immensa gilda. Se fosse stato creato un documentario riguardante Grid, questa sarebbe stata una delle scene incluse.


Sarebbe stato questo il percorso di vita intrapreso d’ora in poi da Grid? No, non era ancora perfetto. Proprio in quel momento, il cercatore di minerali Minor si stava rapidamente dirigendo da lui.




Traduzione di MoonRoro29


Editing di Cecilia Orlando
                                


                                



