---
title: Capitolo 287
pubDate: 2025-03-12T09:08:35.684Z
tags:
    - overgeared
---


C’era una persona misteriosa che stava seguendo il party di Grid. Aveva braccia lunghe, labbra piene e una pelle incredibilmente nera, come il carbone. Il suo nome era Kasim. Era l’ultimo discendente del popolo Nero, distrutto dall’Impero Saharan, e l’ultimo assassino con il titolo di ‘Re delle Ombre’.


“Hrmm.”


Kasim aveva osservato Grid da prima che diventasse Duca. Aveva sempre mantenuto una distanza di cinque metri da Grid. Recentemente aveva aumentato la distanza a 7 metri grazie alle abilità del giovane assassino chiamato Faker, ma non era stato un grande ostacolo. C’era ancora una grande differenza tra le abilità di Kasim e quelle di Faker.


“La città vampira…”


Kasim scoprì la destinazione del party di Grid.


Vampiri. Una branca della stirpe dei demoni, vivevano nel mondo umano invece che all’inferno. La loro forza era schiacciante. Era naturale visto che erano stati progettati per cacciare gli umani. Entrare nel loro covo era un atto suicida.


‘In particolare, il problema è il clan Vero Sangue. Il Duca Grid può affrontare un visconte ma…’


Non era ancora un match da conti. Kasim era sicuro di questo perché aveva una ferma convinzione sulla potenza dei membri di Overgeared e di Grid.


‘Se dovessero incontrare un conte, verrebbero annientati.’


Li avrebbe dovuti fermare? No, non era necessario. In base alle osservazioni di Kasim, Grid e i suoi compagni erano tutti maledette vite immortali (utenti). Il costo della morte per loro non era troppo grande.


‘A volte la sconfitta è una buona medicina.’


Non era così? Doran. Avevano combattuto migliaia di volte e una sconfitta in un combattimento non significava sempre una vittoria nel prossimo.


“…Mi manchi.”


Doran. Un amico con cui era cresciuto insieme, sotto lo stesso maestro. Perché Grid aveva l’anello che Doran aveva ereditato dal maestro? Si domandava Kasim. Stava seguendo Grid per scoprirne il motivo. Non ci aveva messo tanto a capirlo. Tutte le sue domande avevano avuto risposta dopo che aveva scoperto che Grid era il marito di Irene.


Tuttavia la ragione per cui stava con Grid era perché vedeva la possibilità che Grid diventasse il rivale dell’Impero di Saharan. L’Impero di Saharan! Perseguitavano le minoranze innocenti e le annientavano se rifiutavano di sottomettersi.


Kasim provava un profondo rancore contro l’impero. Voleva guardare Grid, un giorno, distruggere l’impero.


<em>Suruk</em>.


Kasim scomparve. Sarebbe stato al fianco di Irene fino al ritorno di Grid. Nessuno avrebbe dovuto mettergli i bastoni tra le ruote nel suo percorso. Kasim pianificava di proteggere attentamente Irene, che Grid amava.


Piaro stava lavorando nei campi. Asmophel allenava i soldati e Kasim si nascondeva in città. Ora Reidan era molto più sicura di quando ci era stato Kraugel. Era una fortezza inespugnabile a meno che non fosse stata attaccata da un drago o da un grande demone.


L’Amministratore Rabbit poteva permettere lo sviluppo della città in sicurezza.


‘In pochi mesi, potremmo finalmente liberarci del deficit. Devo alzare lentamente il costo del lavoro per migliorare l’efficienza dei lavoratori. È abbastanza se lo alzo dello 0,1%?’


Grid non ne era consapevole, ma c’erano molte persone positive accanto a lui. Tutto questo era stato creato dai cambiamenti e della crescita di Grid, quindi avrebbe dovuto esserne orgoglioso.








<p style="text-align: center">***</p>








[Il verme gigante è stato distrutto.]






[Sono stati acquisiti 2.330.900 punti di esperienza.]






[Il rospo del deserto è stato distrutto.]






[Sono stati acquisiti 2.607.400 punti esperienza.]






‘Fantastico.’


Si diressero alla città dei vampiri. Il gruppo di Grid uccise le creature del deserto che gli capitavano davanti. Peak Sword rimase sbalordito.


‘Questi mostri danno troppa esperienza. Non posso adattarmi.’


I mostri del deserto davano almeno il 20% in più di esperienza dei mostri al piano più alto del Dungeon di Cork. Tuttavia, non ci mise molto a cacciarli. Era assurdo. Era la ragione per cui i membri di Overgeared monopolizzavano le posizioni più alte in classifica dopo che Grid era stato designato come signore di Reidan.


‘I vampiri ci daranno molta più esperienza dei mostri del deserto. Forse potrò raggiungere il livello 307 in questa spedizione.’


Peak Sword non pensava che entrare nei primi dieci fosse un sogno. Dall’altra parte Grid era pieno di lamentele.


‘Questa esperienza è troppo poco.’


Molti giocatori alzavano il loro livello cacciando o con le missioni, ma Grid era un caso speciale e alzava il suo livello attraverso gli attacchi. Quindi era normale per lui lamentarsi.


Considerando che i cavalieri e gli anziani della Chiesa di Rebecca avevano dato decine di milioni di punti esperienza, e Pascal ne aveva dati 700 milioni, i due milioni dei mostri del deserto erano terribili.


‘Quando raggiungerò il livello 300?’


Il Discendente di Pagma non aveva il concetto del secondo o terzo avanzamento di classe. Ma al livello 300 le sue statistiche andarono verso il terzo risveglio come ogni altro giocatore. Visto che Grid aveva statistiche inusualmente alte, si sarebbe rafforzato terribilmente nel momento in cui avesse ottenuto il livello 300.


Sognava quel giorno, ma Grid attualmente era al livello 296. Il suo misuratore di esperienza non era nemmeno a metà. Sospirava quando improvvisamente si ricordò del Negozio di Reputazione. Aveva sfondato 30.000 punti di reputazione dopo aver ottenuto l’elemento nascosto ‘Abilità Sigillata’ ed era stato in grado di usare il Negozio di Reputazione.


Lo aveva guardato l’altro giorno.


‘C’è una pozione che dà un potenziamento di esperienza.’ E se avesse preso quella pozione dopo essere entrato nella città vampira? ‘Posso aumentare di livello!’


Grid aprì il Negozio di Reputazione.


“Negozio di Reputazione!”


<em>Ttiring</em>






[Questo è un servizio speciale per il migliore in Satisfy!]






Immediatamente dopo questa frase, un carretto dorato visibile solo agli occhi di Grid cadde dal cielo. Era molto simile al carretto dorato che ogni tanto arrivava alle prime linee delle truppe che non avevano PX (Cambio Postazione).


Grid era convinto che l’inventore di questo sistema fosse qualcuno che serviva nell’esercito.






[Stiamo presentando i nostri beni di lusso al nostro ospite!]






[Caramella Dolce]


Una piccola caramella!


Una caramella con una dolcezza naturale, è la migliore!


Non ci sono sostanze chimiche aggiunte!


Effetti: quando la caramella dolce è nella tua bocca, tutte le tue statistiche si alzeranno del 30% per cinque minuti.


* Questo oggetto può essere comprato cinque volte dallo stesso account.


Prezzo: 20.000 di reputazione.


Cominciò con i prodotti in edizione limitata che offrivano una migliore performance per…






[Occhiali da Sole Attraenti]


L’ampia montatura valorizza questi occhiali da sole quadrati!


È abbastanza grande da coprire metà faccia, quindi aiuterà chiunque ad apparire bellissimo!


Effetto: Apparire bellissimo.


* La statistica Charm non è stata creata o migliorata. È un semplice accessorio senza alcuna funzione speciale se non per un effetto estetico.


Prezzo: 5.000 di reputazione.


…Oggetto che non ha uso pratico.


Il carretto dorato. No, il Negozio di Reputazione aveva circa 30 prodotti esposti. C’erano prodotti limitati ad un evento che venivano rilasciati occasionalmente. In ogni caso, Grid aveva bisogno di un solo oggetto adesso.


‘Dov’è la pozione di esperienza? Ah, eccola!’


Lo sguardo Grid puntava su un prodotto preciso.






[Pesca! Pesca! Pesca tutto!]


Una macchina da pesca random.


Al prezzo di 999 punti reputazione, puoi ottenere casualmente una varietà di oggetti.


* Oggetti ad edizione limitata non sono inclusi.


* C’è una certa possibilità di ottenere una pozione di potenziamento dell’esperienza.


Prezzo: 999 punti reputazione.


‘Fantastico!’


Satisfy non aveva un livello massimo, quindi il potenziamento di esperienza aumentava esponenzialmente il divario tra i giocatori. Le comuni pozioni di potenziamento dell’esperienza dei videogiochi ordinari non potevano essere trovate in Satisfy.


Ma il Negozio di Reputazione era un posto speciale. Solo pochi giocatori potevano ottenere questi grandi risultati, quindi bisognava essere interessanti per loro. Quell’interesse era la pozione di potenziamento dell’esperienza.


Grid la esaminò in un lampo.


‘Il costo è accessibile. Ma perché è 999 punti di reputazione invece di 1.000?’


C’erano 20.000 prodotti nel mondo valutati 29.999 won. Era una tecnica di marketing per illudere le persone.


‘È un’opportunità per ottenere una pozione di potenziamento ad un prezzo basso!’


999 punti reputazione. Considerando che otteneva 150 punti di reputazione quando faceva un oggetto unico e 500 da un oggetto leggendario, non era un prezzo economico. Comunque, Grid ritenne che fosse utile provare e usò 999 punti reputazione sulla macchina da pesca.






[Pesca! Pesca! Hai pescato un prodotto.]






Chwaruruk!


Gli oggetti nella macchina cominciarono a girare. Quindi dopo un po’.


<em>Rattle!</em>


Comparve un oggetto.






[Congratulazioni! Fermaglio Carino è stato ottenuto!]






[Fermaglio Carino]


Un fermaglio carino e colorato.


Se lo doni ad una donna, ne sarà deliziata.


Peso: 0.1






“…?”


Era il risultato per aver perso la testa al pensiero di una pozione di miglioramento dell’esperienza. Grid aveva temporaneamente dimenticato delle bizzarrie di un gioco come quello.


“Dannazione!”


Quel fermaglio blu era veramente carino. Avrebbe sicuramente avuto un effetto meraviglioso con i capelli d’argento di Irene. Comunque non valeva lo spreco di 999 punti reputazione. Grid imprecò e pensò di gettare via il fermaglio, ma alla fine lo mise nel suo inventario. Sarebbe stato un regalo per Irene.


Immaginò Irene e la sua rabbia si calmò.


“Sì, è difficile che accadano le cose già la prima volta.”


La seconda volta. Avrebbe provato una seconda pesca. Grid comprò un altro giro.






[Congratulazioni! Hai ottenuto il più delizioso spiedino del mondo.]






[Il Più Delizioso Spiedino del Mondo.]


È uno spiedino di zampe posteriori di cane infernale invecchiato 100 giorni, arrostito con una salsa segreta.


Ha un gusto supremo che i bongustai adorano.






“È solo carne di cane!”






[Oh! Hai fallito! Sfortunatamente, per favore ritenta la prossima volta.]






“C’è anche un fallimento?”


Prima del rilascio dei videogiochi di realtà virtuale. Grid non aveva avuto esperienza con i mobile game che la maggior parte delle persone nel mondo aveva provato. Aveva solo giocato con i MMORPG che poteva godersi sul PC. Non conosceva il brivido dei giochi di pesca ed era confuso.


“Dannazione! Stronzate!”


La rabbia di Grid puntava alle creature innocenti. Sulla strada verso la città dei vampiri, Grid uccise più mostri di tutti gli altri. Anche Pon e Regas erano sorpresi dalla sua velocità di caccia.


“Grid è davvero motivato.”


“È in una posizione davvero alta, quindi sente un forte senso di responsabilità.”


“Grid è maturato anche di più dopo la fusione della gilda. Davvero magnifico.”


Bias era spaventato. Pieno di incomprensioni, il party di Grid arrivò finalmente alla città di vampiri.


Traduzione di Sakuya


Editing di Cecilia Orlando
                                


                                



