---
title: Volume 1 - Capitolo 29
pubDate: 2025-02-27T07:44:20.597Z
tags:
    - overgeared
---


La sfida per la produzione di oggetti con la Mero Company! Questa era una missione di grado A. In altre parole, è stata classificata come una missione di alta difficoltà. Il senso comune voleva che fosse impossibile per un utente di livello 21 completare una missione di grado A.


Avrei fallito? Perché avevo accettato una missione così difficile? Era naturale: avevo accettato la missione perché pensavo di poterla completare.


Se questa missione fosse stata collegata al combattimento o all'avventura, non avrei avuto molta fiducia. No, in primo luogo avrei rifiutato la missione. Non sarei stato in grado di completarla al mio livello attuale, anche se avevo una classe leggendaria.


Ma la sfida per la produzione di oggetti con la Mero Company richiedeva la creazione di un oggetto per vincere. Una missione che avrebbe avuto successo se avessi realizzato un oggetto migliore del fabbro assunto dalla Mero Company.


"Sono il fabbro leggendario che ha creato una freccia epica! Posso vincere, anche se la Mero Company assumesse un fabbro di livello avanzato. Kukuk, questa è la missione fatta per me... no, è un evento!"


Mentre la luce della luna filtrava dalla finestra, sorrisi e intonai uno splendido monologo, come un personaggio di una manhwa. Khan tornò dal prendere gli strumenti per la produzione di oggetti nel magazzino e tremò alla mia vista.


"Hai mangiato qualcosa andato a male per cena...? Sembri malato, stai bene? Hai bisogno di medicine? No, ora ti porto dal medico!"


"...Dove ti sembro malato?"


Khan non sembrava avere un senso dell'estetica.


'Tsk tsk, un fabbro è un tipo d’artista.'


I lavori fatti da Khan erano ovviamente inferiori nell'aspetto e nelle prestazioni. Mentre ne ero sicuro, Khan tirò fuori una spada e un elmo stupendi.


"Questi sono i pezzi che ho fatto. Cosa ne pensi? Non vanno bene? Ero famoso per aver realizzato dei pezzi davvero belli durante il mio apice. Il mio senso estetico è sempre stato ammirato dagli artisti. Ahah.”


...Questo vecchio, mi stava leggendo nel pensiero? Mentre osservavo la spada e l'elmo, Khan tirò fuori vari strumenti di produzione.


"Come puoi vedere, gli utensili sono ben organizzati. Ci sono vari metalli, minerali e tronchi di legno ammucchiati nei magazzini. Ci sono molti materiali, ma negli ultimi mesi non ho fatto affari... Ma è stato un bene. Puoi usare questi materiali durante il tuo allenamento.”


Khan sorrise amaramente, quindi non potei fare a meno di fargli una domanda,


"La Mero Company ha cercato di metterti in debito e ha ingaggiato dei gangster per interferire con le tue vendite. Ti hanno anche minacciato e aggredito. Perché non hai chiesto aiuto al lord o alle guardie? Perché sei così tranquillo?


Khan sospirò.


"Ho presentato denuncia al capitano delle guardie diverse volte e ho chiesto appello al lord. Avrei voluto che le guardie mi proteggessero e che il lord fermasse questa ingiustizia, ma non mi hanno neanche degnato d'uno sguardo. Le mie richieste sono state ignorate."


"...Immagino sia stata opera della Mero Company."


"Esatto. La Mero Company è una delle più grandi e ricche compagnie del nord. Il lord e le guardie hanno già ricevuto denaro dalla Mero Company. Non sono solo io. Molti altri residenti di Winston sono stati feriti dalla Mero Company e lasciati per le strade, ma il lord non ha mosso neanche un dito per aiutarli."


Alla fine, il denaro era tutto. Ancora una volta, realizzai la grandezza del denaro e giurai a me stesso che sarei diventato ricco.


“Eh? A proposito, Winston non appartiene al Conte Steim? "


"Giusto."


"Perché tu e gli abitanti non andate dal Conte Steim e accusate il lord di Winston? Allora il conte Steim punirà... no, non pensi che le mani della Mero Company abbiano raggiunto il Conte Steim?"


Khan scosse la testa.


"Non sembra. Abbiamo provato molte volte a incontrare il Conte Steim; tuttavia, il lord lo ha notato e ci ha impedito di lasciare Winston ogni volta. Anche se richiediamo un appello, non arriverà al Conte Steim... Il lord non sarebbe arrivato a questo punto per fermarci se il conte fosse stato dalla sua parte."


"Non c'è nessuno che controlla questo posto?"


"Gli ispettori sono stati comprati dal lord molto tempo fa."


Sì, alla fine, il denaro era tutto. Lo accettai e mi alzai in piedi. Poi accesi la fornace e confortai Khan.


"Non preoccuparti. Ora hai me. Darò filo da torcere a quelli della Mero Company. Ti fidi di me? Puoi fidarti di me e lasciare questo compito a me? "


"Certo che mi fido di te. Il Discendente di Pagma può vincere, qualunque fabbro sia il tuo avversario... Grid, sei davvero affidabile. Se mio figlio fosse vivo, avrebbe un'età simile alla tua... quel bambino sarebbe stato un bravo giovane come te... sob... "


Khan era un vecchio dalle molte lacrime. Ma quello non sembrava essere il problema principale. Voleva dire che era un uomo con molte cicatrici.


'Pover’uomo.'


...Eh? Che cosa? Perché mi sentivo così sentimentale? Stranamente, la mia mente vacillò quando vidi Khan. Che l’ideologia di Pagma sia stata impiantata in me senza che lo sapessi dopo che sono diventato suo discendente?


'Khan ha una grande affinità con me, ma non so perché mi sento così.'


Vidi Khan che cercava furtivamente da bere e mi sedetti accanto a lui.


"Vecchio, guarda il mio lavoro per tutta la notte. Dopo ti dimenticherai presto dell’alcol. Sarai colmato dal desiderio di essere di nuovo un fabbro."


"È-è così?"


Ack! Cos'era? Perché ho sorriso gentilmente quando ho guardato il vecchio?


...Ah. Mentre iniziavo nel fuoco della fornace, mi venne in mente un vecchio ricordo che avevo dimenticato. Quando ero alle elementari, ho potuto provare grande felicità quando visitavo la casa di mio nonno durante le vacanze. Mi sono sempre sentito bene grazie all'amore che ho ricevuto da mio nonno e mia nonna.


Capisco. L'atmosfera e il modo di parlare di Khan mi ricordavano quelli di mio nonno.


"Prendi una tazza di tè: è un tè fatto con foglie di Lunol bollite, e la fragranza è molto buona."


"Beh, non è male. Preferirei ricevere denaro ma..."


“Eh? Cosa hai detto? Il rumore è così forte che non riesco a sentirti!"


"Non puoi sentirmi?"


"Non riesco a sentire quello che stai dicendo!"


"...In effetti, sei dotato."


<em>Kaaang! Kaaang!</em>


Il momento di condividere il tè e battere il ferro con una persona mi piaceva. Il mio cuore si fece pesante. Questa era stata la prima volta che avevo avuto un momento prezioso su Satisfy.


"Ma tu... come puoi riuscire a martellare così? Che mi stessi sbagliando per via delle mie aspettative troppo grandi? No? Non è così? Dovrebbe essere così. No, devi stringere i gomiti un po' di più... Tu... sei davvero il discendente di Pagma? D-Dimmelo onestamente. N-Non sei un artista della truffa, vero? Sei qualcuno della Mero Company?! Sono stato un pazzo ad accettare l'offerta di Rabbit!”


...Questo vecchio.


"Fa’ silenzio! Puoi capire le mie capacità così velocemente? Ah, lasciami un po' solo e basta! Perché stai prendendo il martello?"


"Ho giudicato le tue capacità troppo velocemente? Ètroppo strano. Il discendente di Pagma avrebbe dovuto padroneggiarlo. U-Una frode! Un truffatore."


Ah, tu... che fastidio.


<em>Ttang! Ttang!</em>


Era notte fonda. Ma non mi riposai. Ero nelle mie condizioni migliori. Dovrei usare questo tempo per migliorare le mie capacità tecniche. Perfezionai le mie capacità durante tutta la notte e Khan non mi chiamò più truffatore.


Poi il giorno dopo, l'allenamento iniziò presto. Khan vide il mio lavoro e si dimenticò dell'alcol, mostrando la sua esperienza di 60 anni come fabbro. Mi aiutò usando le abilità e le conoscenze che aveva accumulato.


"La prima cosa da considerare quando si realizzano delle armature non è la resistenza. La prima cosa è progettare un'armatura che permetterà a chi la indossa di muoversi liberamente."


Esaminai l'armatura e la creai.


"Uhuh! La forza e le debolezze non sono state calibrate correttamente! Perché solo questa parte è adeguata? Devi concentrarti! Non sei un bambino di 3 anni, quindi come fai a essere così distratto?”


Fui sgridato.


"Fantastico, fantastico. Perché è così diverso non appena inizi a concentrarti? Il tuo talento è infinito."


Poi fui elogiato dopo il rimprovero.


"Ci sono alcuni stupidi novellini che si fermano quando pensano che sia abbastanza buona. Per via della loro logica vanno di fretta, quindi potrebbero anche evitare la forgiatura. Ma si sbagliano. La forgiatura non è un lavoro meno importante. Se la forgiatura è omessa, il processo di tempra e rafforzamento sarà stato inutile. Se non hai abbastanza tempo, dovresti omettere la tempra invece della forgiatura."


C'erano insegnamenti profondi.


"Sono d'accordo con te. In primo luogo, ha senso saltare i processi solo per mancanza di tempo? Poi verrà prodotto un oggetto imperfetto. Non importa quanto tempo ci vorrà, cercherò di fare le cose perfettamente.”


“Ohh! Un artigiano notevole. Come ci si aspetterebbe dal discendente di Pagma, hai degli ideali così nobili ad una così giovane età."


"Non è niente di che. Voglio solo fare delle cose perfette per venderle ad un prezzo più alto..."


"Ahahah! Anche la modestia è una grande virtù per un giovane uomo. Sei notevole! Grid! Incontrarti è stata la fortuna di una vita!"


“...”


Aveva frainteso le mie parole. In ogni caso, fu un momento felice.


***


“Uhm...”


Mi svegliai prima che suonasse la sveglia. Guardai attraverso la tenda e vidi che fuori era ancora buio. Controllai l'ora.


"Sono solo le 4 del mattino."


Era troppo presto. Avrei potuto permettermi di chiudere gli occhi per almeno altri 30 minuti. Il solito me si lamenterebbe per essersi svegliato presto prima di tornare a letto. Ma oggi era diverso.


"È una mattinata rinfrescante."


Mi sentivo bene. Il giorno prima, avevo passato due notti col tempo di Satisfy e avevo migliorato le mie abilità di fabbro. Avevo creato tre pezzi di armatura e due spade, tra cui c’erano due oggetti di classificazione rara.


Grazie a questo, tutte le mie statistiche erano aumentate di +4, l'esperienza della mia abilità di Maestria del Fabbro Leggendario era vicina al 20% e l'esperienza nell'abilità Respiro del Fabbro Leggendario era aumentata di quasi l'8%.


La mia concentrazione e raffinatezza erano migliorate, aumentando notevolmente la velocità di produzione. Khan mi aveva davvero aiutato molto. Era diverso da Smith del Villaggio di Bairan.


"Khan non è ancora tornato alle sue condizioni migliori, ma la differenza tra un fabbro di basso livello e un fabbro di livello avanzato è simile alla differenza che c’è tra il cielo e la terra."


Volevo vedere Khan. Sarei stato istruito da lui mentre facevo gli oggetti. La crescita era un'altra attrazione del livellaggio.


“Heok.”


Volevo vederlo appena sveglio?


"Sto esagerando?" <em>Sniff. </em>"Facciamo una doccia."


Andai dritto in bagno. Dopo un rinfrescante bagno nell’acqua calda, uscii per vedere mia madre preparare la colazione.


"Buongiorno."


"Youngwoo, ti sei riposato ieri. Ti è passata la stanchezza? Perché sei già sveglio così presto?"


"Questo è il potere della zuppa di costolette di manzo! È l'effetto di mangiare qualcosa di buono. La mia condizione fisica ~ fantastica. Perciò dovrei mangiare dell'anguilla grigliata..."


"Perché qualcuno senza una ragazza avrebbe bisogno di mangiare un anguilla?"


Le parole furono pronunciate da mio padre, che stava leggendo il suo giornale nella stanza. Mi gonfiai.


"Mi stai ignorando perché non ho una ragazza? Ci sono molti posti in cui avrà effetto... no, chi dice che non ho una ragazza?"


"Cosa? Hohohohohoho ~!”


Mia madre iniziò a ridere fino a cingersi la pancia con le mani. Rise così tanto che iniziarono ad apparire delle lacrime.
                                


                                



