---
title: Capitolo 290
pubDate: 2025-03-12T09:08:35.685Z
tags:
    - overgeared
---


“I- Il Mantello di Malacus.”


Questo era un po’ troppo. I vampiri non erano sensibili all’odore del sangue? Sarebbero arrivati in massa come cani se fosse stato usato il Mantello di Malacus. Sarebbe stato come scavarsi la propria fossa.


‘Devo indossare questo?’


Vantner esitò. Nel frattempo, Grid e i suoi compagni mostrarono una ferma determinazione.


“Vantner, non c’è tempo da perdere.”


“La velocità è importante. Dobbiamo continuare a farli arrivare.”


“Noi ti aiuteremo, perciò non preoccuparti e indossa il mantello.”


“… Va bene, ho capito.”


Ogni membro Overgeared era pronto a morire. Lo stesso valeva per Vantner. Si preparò mentalmente e prese il comando dopo aver indossato il Mantello di Malacus.


“Andiamo.”


Grid non perse tempo. Entrò nel grande edificio situato davanti a lui.


***


“È davvero enorme. È più grande di quanto sembri da fuori.”


“Così non va. Sarebbe meglio combattere un gran numero di nemici in un luogo ristretto.”


“Già. Questo luogo è completamente aperto, senza alcuna copertura.”


Le voci del gruppo echeggiarono in ogni angolo. Il primo piano dell’edificio era costituito da un’enorme sala. Poteva ospitare almeno 2,000 persone. Si poteva raggiungere il soffitto dopo sette piani e c’erano due scale che portavano ai piani superiori.


“Penso sia meglio metterci in formazione sulle scale, così sarà più facile per noi essere circondati dai nemici nei piani superiori piuttosto che da tutti i lati.”


Questo fu il consiglio di Jishuka. Gli altri membri furono d’accordo e si mossero rapidamente.


“Che tristezza.”


“Sembra un cimitero.”


In mezzo all’oscuro corridoio, erano posizionate centinaia di bare in maniera disordinata. Era una vista raccapricciante.


<i>Kung! Kung! Kung!</i>


Accadde quando il gruppo di Grid raggiunse le scale. All’improvviso, il silenzio dell’edificio si trasformò in rumore. Centinaia di bare cominciarono a tremare all’unisono. I vampiri che stavano dormendo nelle bare stavano reagendo all’odore di sangue del Mantello di Malacus.


“Arrivano!”


“State pronti.”


Il gruppo di Grid velocemente si mise in formazione e tirò fuori le armi.


C’era un grande arco rosso scuro che ricordava un drago ruggente, una lancia blu dall’aspetto appariscente, guanti che sembravano poter distruggere facilmente qualunque nemico, pugnali d’argento scintillanti e così via.


Erano tutte opere di Grid. L’esistenza di Grid era percepita dai membri di Overgeared in maniera incredibilmente forte.


<i>Kung! Kung!</i>


<i>Kwajak!</i>


Le bare si aprirono e comparvero i vampiri. Avevano una pelle pallida, lunghi canini e occhi rossi. I loro occhi rossi si volsero verso il gruppo di Grid. Per essere precisi, si volsero verso Vantner.


“Questa fragranza è buona.”


“Neanche apro gli occhi che già posso celebrare con sangue umano.”


I vampiri erano i principali predatori. Non provavano alcun nervosismo verso le persone che invadevano il loro territorio. Anzi, ridevano come se fossero felici.


‘In fretta!’


I vampiri che vivevano nei sotterranei delle città erano diversi da quelli che comparivano in tutto il continente. Il loro potere di combattimento si aggirava tra i livelli 280 e 350.


“Datemi del sangue! Mi divertirò!”


“Ohohoh, puntiamo al bel collo di quell’uomo?”


I 200 vampiri accorciarono rapidamente le distanze con il gruppo di Grid. Possedevano una velocità eccezionale. Presero di mira Vantner che monopolizzò la loro attenzione.


“Non credo di poter resistere a lungo! Sentinella d’Acciaio! Guardiano della Saggezza! Benedizione del Gigante!”






[Per tre minuti, la difesa fisica aumenterà del 30% e ci sarà un aumento del 50% nella resistenza alle pugnalate e ai tagli.]






[Per tre minuti, la resistenza magica aumenterà del 30% e gli attributi di resistenza aumenteranno del 50%.]






[È stato creato uno scudo che assorbirà 20,000 danni.]






Vantner aveva investito tutti i suoi punti nella forza fino al livello 200. Tuttavia, fu in grado di svolgere il suo ruolo di giocatore di alto livello grazie alle eccellenti abilità di difesa di cavaliere guardiano.


“Protezione Solare!”


<i>Flash!</i>


Una luce luminosa brillò sul pelato Vantner. Si trattava del riflesso della luce emessa dal suo scudo.


“Ugh!”


L’improvvisa comparsa della luce fece perdere lo slancio ai vampiri. Molti di loro persero la vista e si fermarono all’istante sul posto. Ma i 50 vampiri, che si trovavano nelle file dietro, stavano relativamente bene. Colpirono per primi Vantner.


<i>Jjejeong! Jjejejeok!</i>


<i>Kukwakwang!</i>






[Hai subìto 5,600 danni.]






[Hai subìto 5,980 danni.]






[Hai subìto 7,110 danni.]






“Cavolo! Fa male! Fa male!”


I vampiri possedevano eccellenti abilità fisiche, potere magico e intelligenza. Sfruttarono la magia per provocare le abilità di resistenza magica di Vantner, poi fecero seguire gli attacchi fisici. In alcuni casi, avvenne il contrario. Vantner non riuscì a dimostrare una difesa completa e presto rimase ferito.


I membri Overgeared non rimasero a guardare in silenzio. Zednos iniziò per primo. Mentre Vantner conduceva i nemici attirati alla fine delle scale, lui completò il lungo canto per Tempesta dell’Eternità.


<i>Kwaang!</i>


La tempesta vorticò rapidamente intorno ad un punto precedentemente fissato, intrappolando all’interno i 50 vampiri, rendendoli incapaci di fare qualunque cosa. Si trattava della tempesta ultima del Tempestoso Mago Zednos, che riusciva a confinare numerosi nemici da un minimo di 30 secondi ad un massimo di 5 minuti. Lo svantaggio stava nel fatto che non potevano essere eseguiti attacchi dall’esterno, ma era una magia strategicamente utile.


“Ben fatto!”


Grazie a Zednos, Vantner ora poteva riprendere fiato. Prese una pozione, mentre i restanti 150 vampiri recuperarono la loro vista e si affrettarono. Da questo momento incominciò la sofferenza di Vantner.


“S- Salvatemi! Aaaah!”


<i>Papat! Papapat!</i>


I vampiri erano bravi nel combattimento corpo a corpo o nella spada, in base alla loro forza e agilità. Lanciarono magie contro Vantner che stava lottando per bloccare gli attacchi con il suo scudo.


“Paralisi!”


“Vincolo Oscuro!”


“Presa di Neder!”


Diverse maledizioni abbassarono la resistenza magica di Vantner e i suoi movimenti vennero limitati.


“Questo!”


Le sue membra vennero catturate dalle mani dell’oscurità. Le spade de vampiri mirarono sui suoi punti deboli. Un vampiro avido utilizzò anche le sue zanne.


<i>Puok!</i>


“Kuaaak!”


Vantner urlò mentre il suo collo veniva morso e subì anche una pugnalata attraverso l’armatura. Vantner provò un senso di disperazione. Se la sua salute fosse scesa al minimo in assenza di un curatore, probabilmente avrebbe dovuto usare la sua irripetibile abilità invincibile, ‘Potere del Guardiano’. Tuttavia, doveva risparmiarsi l’abilità per la riapparizione di Elfin Stone.


“Merda! Fate qualcosa!”


Vantner gridò mentre i vampiri continuavano ad avvicinarsi a lui. I suoi compagni risposero.


“Stai andando bene!”


“Finirà presto!”


Pon, Regas, Faker e Peak Sword. Una volta che tutti i vampiri si focalizzarono su Vantner, i quattro trionfarono nell’ucciderli in modo efficiente. I vampiri furono colti di sorpresa e subirono un danno fatale.


“Kuhak!”


“Come osate! Umani!”


I vampiri feriti volsero poi la loro attenzione ai quattro e dissero,


“Il protagonista è qui. Ah, dovrei forse dire l’eroina?”


A differenza dalla parte inferiore della scalinata, che sembrava essere diventata un inferno, la parte superiore era tranquilla. Jishuka mostrò sfacciatamente il suo corpo sensuale e tese la corda dell’arco.


<i>Pepepepeong!</i>


Dozzine di frecce si librarono in aria come missili. Fu ancora una volta un perfetto attacco a sorpresa nei confronti dei vampiri, che si stavano difendendo dal massacro fatto dai quattro.


“Kuaaak!”


Ci fu un mare di fuoco e sangue. La silenziosa e oscura parte interna dell’edificio velocemente si surriscaldò. I vampiri, in difficoltà nel mare di fuoco, avevano ora il 60% di salute. Alla fine, giunse il momento del protagonista.


“Mio Signore! Adesso!”






[Il tuo morale è aumentato.]






[Il tuo potere d’attacco e il tuo potere magico aumenteranno in maniera significativa per il prossimo attacco.]






[Il prossimo attacco sarà un colpo critico!]






Huroi utilizzò il potenziamento più potente su Grid. Quest’ultimo uscì dal gruppo per impadronirsi di tutta l’esperienza, assunse una pozione di potenziamento dell’esperienza e si mise la Benda del Macellaio. Attivò Ira del Fabbro e iniziò la sua danza con la spada.


“Arte della Spada di Pagma.”


Chi aveva detto che i luoghi bui limitavano le abilità? No, piuttosto era l’opposto.


<i>Kuooooh!</i>


Nell’oscurità, Failure, con il suo bagliore blu, mostrò il suo vero valore. Una potente aura la circondò e si diffuse in tutta la zona. Era l’inizio della più forte abilità ad ampio raggio.


“Collegamento Trascendente.”


Era aumentato di un livello dopo il raid contro Pascal, perciò il potere di Collegamento Trascendente era incredibile. Non solo erano aumentati il numero di colpi e il danno, aveva ricevuto anche un effetto perforante.


<i>Kwa kwang! Kwa kwa kwa kwang!</i>


Le lame di energia, di colore blu scuro, inghiottirono ogni cosa si trovasse sul loro percorso e attaccarono i vampiri che si stavano scontrando con i membri Overgeared. Poi passarono attraverso i vampiri che erano appena scappati dalla tempesta di Zednos.






[Critico!]






[L’effetto aggiuntivo di Guanti di Luce Sacra è stato attivato, provocando la generazione dell’abilità ‘5 Attacchi Congiunti’.]






[Hai causato 5,490,500 danni al bersaglio.]






[Hai causato 5,670,000 danni al bersaglio.]






[Hai causato…]


…


..


[Questo è un record fenomenale!]






[Hai causato più di 100 milioni di danni totali in 5 secondi!]






[La tua reputazione in tutto il continente aumenterà di 5,000 punti.]






Doveva creare 10 oggetti leggendari per ricevere così tanta reputazione!


‘<i>Ho recuperato cinque disegni della macchina!</i>’


Si trattava di un’entrata inaspettatamente cospicua.


“Kiyaaaack!”


“Keooook!”


Nell’edificio si potevano sentire gli echi delle grida. Più dei 200 vampiri erano gravemente feriti e tremavano. La cosa importante era aumentare la sua esperienza! Grid saltò dalle scale in mezzo ai vampiri e usò Ondata.


<i>Kurururung!</i>


Le ondate di energia si abbatterono su tutti i vampiri, provocando una forte esplosione e rallentandoli.


“Tu!”


“Mi prenderò tutto il vostro sangue!”


I vampiri vennero così provocati e si concentrarono su Grid. A primo impatto, sembrò pericoloso. Ma i membri Overgeared non potevano aiutare Grid. C’era il problema che il loro intervento sarebbe stato considerato come causa del danno maggiore, riducendo così fortemente l’ammontare dei punti esperienza che Grid avrebbe guadagnato.






[Il tuo attacco ha mancato il bersaglio.]






“Cosa?”


Grid ebbe una reazione confusa. I vampiri trasformarono i loro corpi in fumo nero, perciò tutte le sue abilità e i suoi attacchi li mancavano. Lo slancio dei vampiri aumentò.


“Kuahahah! Non sono qualcuno che può essere ucciso da un umano!”


“I tuoi attacchi non possono più ferirci!”


<i>Shaaah!</i>


Il fumo nero si mosse come un uragano intorno a Grid. Con Grid confuso, intendevano usare l’abilità di trasfusione di sangue. Ma fu impossibile realizzare il loro piano.


“Gira una volta.”


Grid emise un ordine a qualcuno.


Noe? Randy? No. Grid non aveva alcuna intenzione di dividere la sua esperienza con i bambini. L’ordine era stato dato alla Lancia di Lifael.


“Heok!”


L’artefatto di Rebecca era l’antitesi di tutti gli essere pervasi dal potere oscuro! Il potere della riproduzione era più debole di quello dell’originale, ma era sufficiente per far riportare i corpi ai vampiri.


“I- Incredibile!”


I vampiri non riuscirono a muoversi a dovere. Si trovavano in uno stato di ferite gravi e influenzati dal potere divino. Grid osservò il loro aspetto che aveva perso tutta l’arroganza, mentre si inginocchiavano a terra per cercare di scappare.


“Kuahahahah! Che adorabili ragazzi!”


Il boss più forte, Elfin Stone. Grid fu così felice di tutti i punti esperienza che aveva di fronte che si era dimenticato dell’esistenza di Elfin Stone.


<i>Seokeok!</i>


<i>Puok!</i>


Lo spadone blu uccideva un vampiro ogni volta che si muoveva. Certo, i vampiri non rimasero fermi. Cercarono di attaccare. Ma Jishuka e Zednos li bloccarono con frecce e incantesimi. Pon, Regas, Fakes e Peak Sword fermarono ogni tentativo di ritirata.


Attualmente Grid si trovava su un autobus di una grande impresa. No, sedeva in un confortevole aeroplano. La destinazione era il livello 300.






Traduzione di Blakriss


Editing di Libusemumei
                                


                                



