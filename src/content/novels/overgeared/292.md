---
title: Capitolo 292
pubDate: 2025-03-12T09:08:35.685Z
tags:
    - overgeared
---


[Hai subìto un colpo mortale!]


[Hai subìto 68,300 danni.]


[Una leggenda non muore facilmente. Puoi resistere a tutti gli attacchi per 5 secondi con la salute al minimo.]


Al livello 200, un punto statistica sulla forza aumentava la salute di cinque punti, mentre un punto statistica sulla stamina aumentava la salute di venti punti. Se si aggiungevano 6,000 punti salute provenienti dal set di Luce Sacra e i 3,000 punti dal titolo L’Uomo che ha Toccato l’Inferno, Grid aveva in totale più di 55,000 punti in salute.


Era di 6,000 punti al di sopra di Vantner, che già ne possedeva una gran quantità per le caratteristiche della sua classe. Perciò, Grid poteva essere definito come il giocatore con la salute più alta tra tutti i due miliardi di giocatori.


Nonostante questo, però, l’attacco di Elfin Stone racchiudeva un enorme potere che cancellava tutta la salute di Grid in un colpo. L’Armatura di Luce Sacra riduceva del 50% il danno magico, perciò questa abilità poteva davvero essere definita come il colpo della morte.


“Kuaaak! Quel pazzo bastardo!”


Grid morì di nuovo non appena il tempo di ricarica della sua passiva dell’invincibilità terminò, per questo non poteva far altro che sentirsi furioso. Si passò la mano tra i capelli e si incamminò con passo pesante. D’altro canto, i volti dei membri Overgeared erano rosei. Questo per l’indizio positivo che avevano scoperto.


“Il ciclo di riapparizione di Elfin Stone è di 24 ore.”


“Elfin Stone attacca la persona con il più alto numero di statistiche.”


“Elfin Stone è arrogante. Non ha alcun dubbio sul fatto che Grid sia vivo.”


In altre parole.


“Continuerà ad attaccare Grid ogni volta che apparirà.”


“Questo è ottimo. Se continua così, tutti noi potremo vivere finché Grid non raggiunge il livello 300.”


“Potremo prepararci perfettamente per il combattimento conto Elfin Stone.”


“…”


Il vantaggio più grande della realtà virtuale era la perfetta implementazione dei cinque sensi. Ma questo rappresentava un grande svantaggio in battaglia. Faceva male se il nemico ti colpiva. Non era solo immaginazione, si provava davvero dolore.


Subire un danno molto elevato, in una volta sola, era come venire colpiti dal pugno di una persona. Avrebbe dovuto sopportare questa terribile sofferenza nei seguenti cinque giorni finché non avesse raggiunto il livello 300?


Grid era triste. Guardava i suoi compagni felici e ridenti. Non poteva negare che fosse una cosa buona. Grid si tranquillizzò e calmò anche gli altri membri.


“Spostiamoci al prossimo edificio.”


Desiderava raggiungere il livello 300 velocemente in modo da non venir colpito così tanto da quella abilità. Grid corse in avanti. I membri del gruppo lo seguirono verso il terzo edificio. Ne avevano già ripuliti due, così il gioco cooperativo del gruppo di Grid era migliorato. Era diventato più facile uccidere i vampiri.


La quantità di esperienza di Grid continuò ad aumentare ad una velocità elevata.


***


“Oggi posso dormire.”


Sarebbe tornato per infondere una terribile paura agli umani che avevano osato invadere la sua città. Non appena giunse alla sua dimora, Elfin Stone si mise il pigiama e indossò il cappello per dormire prima di sdraiarsi in una bara bianca. Fu felice di immaginare gli umani che in quel momento stavano tremando di paura.


‘<i>Kukuku, devono volere morire presto. Ma non ho alcuna intenzione di ucciderli tutti insieme. Lentamente… hmm.’</i>


Aveva sonno. I vampiri erano esseri potenti ma erano vittime della ‘Maledizione della Pigrizia’. Un vampiro normale dormiva per 20 ore e i vampiri più forti per un tempo anche maggiore. Elfin Stone era un conte, perciò doveva dormire almeno 23 ore al giorno fino ad un anno intero.


“Ah.”


Elfin Stone si addormentò.


***


Il capo dell’ottavo Team di Sviluppo di Satisfy, Ashley Tosun. Era uno dei 33 scienziati che avevano costruito il sistema di realtà virtuale con Lim Cheolho. Nella compagnia, era conosciuto come il padre dei vampiri. Fu lui a creare i vampiri su Satisfy.


Ovviamente, aveva disegnato anche Elfin Stone. Se i nemici minacciavano la città, Elfin Stone avrebbe ripetuto l’azione di uccidere ‘l’essere più forte’ ogni 24 ore per sette giorni. Dopo aver perso sette dei loro compagni più forti consecutivamente, il party invasore sarebbe entrato nel panico, avrebbe perso la forza e sarebbe stato distrutto.


Tuttavia…


“Questo è assurdo.”


La 13° città era tra le più difficili fra le 15 città dei vampiri. Ashley monitorò l’ingresso del gruppo di Grid e si convinse che la loro spedizione avrebbe fallito. Però, ora aveva qualche dubbio.


Questo perché la passiva immortale di Grid aveva neutralizzato le caratteristiche di Elfin Stone. Elfin Stone non era riuscito a distinguere il potere del gruppo di Grid, nonostante fosse comparso lì per la seconda volta.


“Questo è davvero…”


Il problema stava nel fatto che il potere d’attacco, la difesa ed il potere magico di Grid erano i più alti tra tutti i membri del party. Inizialmente, il Discendente di Pagma non era una classe che sarebbe potuta essere rafforzata fino a tal punto.


Nel momento in cui fossero stati creati cinque oggetti leggendari, la crescita delle statistiche sarebbe gradualmente scesa e il potere d’attacco si sarebbe pian piano indebolito, rendendola più adatta ad essere una classe di produzione. Grid fu sfortunato perciò impiegò molto tempo per produrre cinque oggetti leggendari.


Questo fu un fattore inatteso e come risultato, le statistiche di Grid erano aumentate notevolmente. Grazie a ciò, Grid aveva avuto successo in diversi raid ed aveva continuato a diventare più forte. Il processo fu difficile, ma fu un risultato ottimo per Grid.


“Forse questo… potrebbe collezionare tutti i pezzi?”


Sul volto del capo squadra Ashley si dipinse un’espressione di interesse. Dopo Lim Cheolho e Yoon Sangmin, nella S.A. Group apparve un nuovo fan di Grid.


***


“Bene!”


Il gruppo di Grid ripulì il terzo edificio. I guadagni che ne derivarono furono enormi. Non ottennero alcun elisir o libro di incantesimi, ma un anello del vampiro. Purtroppo proveniva da un vampiro giovane, ma era milioni di volte meglio di niente.


Dopo una breve discussione, il gruppo scelse Peak Sword come proprietario dell’anello. Il suo potere d’attacco in quanto spadaccino era migliore in tutto il gruppo, perciò ne avrebbe massimizzato gli effetti con l’anello.


“Posseggo un accessorio vampiresco…”


Peak Sword era spinto da una forte motivazione mentre sfidavano quei terreni di caccia. Fu davvero un bene unirsi a Overgeared. La resistenza in battaglia di Peak Sword crebbe drasticamente.


Spada Nascosta. Si trattava di una classe con uno svantaggio fatale in quanto sia gli attacchi generali che le abilità dovevano passare per il processo dell’estrazione della spada, così il tempo di attacco si allungava. Tuttavia, il potere d’attacco e la velocità d’attacco erano entrambi al massimo.


Nel momento in cui la spada nascosta nel fodero veniva rivelata, il bersaglio era già ferito. Ora i vampiri lo sentivano.


“Kuak!”


“Q- Questi umani…!”


Il quarto edificio aveva una struttura simile ad una cattedrale. C’erano bare incastrate insieme tra le lunghe panche. Sembrava un luogo di incontro per i vampiri.


<i>Taack!</i>


Non appena Peak Swrod si sporse verso le panche e tirò fuori la sua spada dal fodero…


<i>Seokeok!</i>


Ci fu un lampo di luce e del sangue schizzò fuori dal petto del vampiro. Era molto difficile combattere contro un attacco così invisibile e veloce.


<i>Jjejeong! Jjang!</i>


Peak Sword non permetteva nemmeno il contrattacco. Teneva sempre il fodero nella sua mano e lo utilizzava come uno scudo protettivo. La salute rimaneva costante grazie all’anello del vampiro poichè bloccava gli attacchi dei vampiri e sguainava di nuovo la sua spada.


Grazie alle azioni di Peak Sword, il quarto edificio venne ripulito più velocemente del terzo. Ora Grid era al livello 299. Fu stimato che il livello della sua esperienza avrebbe raggiunto il 20% dopo l’edificio successivo.


‘<i>Va</i> bene, adesso non impieghiamo molto tempo<i>.’</i>


Se le sue statistiche fossero state sottoposte al terzo risveglio, sarebbe riuscito a sconfiggere Elfin Stone, che lo aveva già attaccato due volte. Mentre Grid si immaginava questa scena, una finestra di notifica apparve davanti a lui.


[Il tempo di ricarica del titolo ‘Colui che è Diventato Leggenda’ è terminato.]


In situazioni normali, questa sarebbe stata una bellissima notizia, ma la faccenda ora era diversa.


“Dannazione.”


Grid abbracciò il proprio corpo in attesa del dolore che avrebbe provato. Sopra di lui, comparve un uomo biondo. Si trattava di Elfin Stone.


“Non avevo detto che sarei ritornato?”


<i>Puhahahah!</i>


Una luce rossa avvolse Grid. Elfin Stone fu convinto che Grid fosse morto e urlò.


“Tornerò presto. Ucciderò un’altra persona e poi un’altra ancora! Questo si ripeterà ancora e ancora. Vi farò provare il supremo sapore della paura… Uh?”


Elfin Stone, eccitato, scosse la testa. Il numero degli umani.


‘È uguale a ieri?’


Il giorno prima c’erano state nove persone e lui ne aveva uccisa una, perciò ci sarebbero dovute essere otto persone. Ripensandoci, aveva la sensazione che il numero di umani il primo giorno fosse nove…


‘<i>Mi sono sbagliato.</i>’


Elfin Stone sorrise. Non c’erano umani che potessero sopravvivere a Trasfusione di Sangue Estrema. Gli umani inizialmente contavano 11 persone. Elfin Stone si fidava più delle sue abilità che della sua memoria.


“Per ora è tutto. Ci vediamo presto.”


“…”


Grid voleva correggerlo con domani, invece di presto. Il gruppo era convinto che Elfin Stone fosse davvero molto stupido dopo che scomparve. Ma in effetti, l’intelligenza di Elfin Stone non era bassa. Elfin Stone dormiva 23 ore al giorno e nel resto del tempo rimaneva vagamente sveglio.


Era ragionevole pensare che non riuscisse a ricordare l’esatto numero del gruppo di Gid. Perché si sarebbe dovuto ricordare quante prede c’erano state? Non gli importava del numero del gruppo di Grid.


“Dannato bastardo…”


Grid lo maledì mentre la cortina si dileguava. La resistenza dei suoi oggetti era già al limite e serviva ripararli.


<i>Ttang! Ttang!</i>


Il fabbro leggendario tirò fuori il suo martello e si riparò l’equipaggiamento. I membri del gruppo lo invidiarono.


Se l’equipaggiamento si fosse danneggiato, allora l’utente normale avrebbe dovuto ripararlo usando il costoso Set di Riparazione. Tuttavia, Grid poteva riparare liberamente i propri oggetti e poteva anche accumulare la competenza dell’abilità mentre lo faceva.


Grid lo promise di nuovo,


‘Elfin Stone…! Ripagherò questa disgrazia e ti infliggerò il doppio della sofferenza!’


***


[La durata della Pozione per l’Aumento dell’Esperienza è terminata.]


“Ah, cavolo.”


Accadde dopo aver ripulito il settimo edificio. La quantità della sua esperienza non aveva ancora raggiunto il 50%, ma aveva ricevuto la peggiore notizia.


‘Sembra che dovrò attaccare altri tre edifici prima di poter aumentare di livello.’


Dal livello 299, il quantitativo dei punti esperienza richiesto per aumentare di livello era quattro volte superiore. Doveva uccidere i vampiri senza riposarsi. Elfin Stone apparve ancora mentre Grid si stava agitando. Si trattava della quarta apparizione. Tuttavia, questa volta fu un po’ strano. Osservò Grid senza attaccarlo immediatamente.


‘Perché?’


Elfin Stone chiese al nervoso Grid.


“Tu, perché sei ancora vivo?”


“…!”


Il gruppo di Grid rimase esterrefatto dalla domanda inaspettata. Forse Elfin Stone avrebbe modificato il proprio schema e li avrebbe uccisi tutti. In altre parole, si ritrovarono in una pessima situazione.


‘Non ho ancora raggiunto il livello 300…’


Sfortunatamente, non poteva farci nulla.


‘Non c’è altra soluzione che combattere.’


Nel momento in cui Grid stava per invocare Noe e Randy,


“I tuoi genitori devono aver attraversato un momento difficile dopo averti dato alla luce!”


“C- Cosa?”


Huroi rivelò la propria presenza. Elfin Stone subì un forte shock ed il suo bellissimo viso si distorse.




Traduzione di Blakriss


Editing di Libusemumei
                                


                                



