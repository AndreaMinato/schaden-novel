---
title: Capitolo 294
pubDate: 2025-03-12T09:08:35.685Z
tags:
    - overgeared
---


“Quale metodo...? Come facciamo a scappare da questa crisi?”


Grid aveva avuto numerose esperienze d'assalto. Era avanzato di livello proprio grazie ai raid, piuttosto che con la caccia. Perciò, era sicuro dire che in caso di emergenza si scatenava. Per di più, i boss di Grid non erano mostri che apparivano con un “Kuwoooh!”


In Satisfy c'erano boss identificati che esercitavano piccole e grandi influenze sulla visione del mondo del gioco e straripavano di individualità. Forse era quello il motivo?


Grid aveva una prospettiva davvero unica sui boss. Non si concentrava solo sui loro pattern di combattimento come chiunque altro, ma considerava anche la loro personalità e il loro retroscena. Più capiva le inclinazioni del boss, più l'assalto diventava semplice...


Al tempo del raid di Pascal, Grid non aveva usato la sua forza a caso. Aveva manipolato la situazione a suo favore. Lui era un professionista. Sarebbe stato il primo a svolgere il lavoro di “esperto d'assalto”, dando consigli d'assalto a gilde e utenti. Ma era un peccato che Grid non avesse abbastanza cervello da trasformare quel talento in denaro.


'Elfin Stone è la chiave di questa situazione<i>.'</i>


Grid ci pensò. Elfin Stone avrebbe potuto distruggere il loro party in qualunque momento. Ma nei quattro giorni passati, aveva solo cercato di uccidere uno di loro. Perché? Era sorprendentemente semplice se si considerava la sua natura.


'Era per divertimento<i>.'</i>


Elfin Stone ripeteva la stessa cosa ogni volta che compariva. Avrebbe lasciato che venissero divorati da una paura estrema, uccidendo solo una persona al giorno.


'Il suo obiettivo è vederci spaventati e tremanti di paura.'


E se si fosse concentrato sull'ucciderli tutti in una volta?


'Sarebbe inutile<i>.'</i>


Avrebbe perso i suoi giocattoli e Elfin Stone non lo voleva. 


'Devo sfruttare questo fatto<i>.'</i>


Il volto di Grid si oscurò.


“Pressione Rapida.”


<i>Peeeeeong1</i>


Mentre Grid rifletteva, i membri di Overgeared erano in difficoltà. Huroi aveva attirato l'attenzione di Elfin Stone, cosicché i membri del party potessero concentrarsi sull'attacco, lasciando la protezione di Huroi a Vantner. 


I membri di Overgeared avevano diverse caratteristiche ed erano in grado di creare una sinergia al 120% connettendo le loro abilità. Dopotutto erano utenti nella top 20 e modelli per chiunque. 


In particolare, la performance di Faker era impressionante. Era difficile persino per Elfin Stone rispondere alla sua velocità. Il pugnale causò uno spargimento di sangue prima che potesse mutare il suo corpo in fumo.


Tuttavia, il problema era Campo di Sangue. Elfin Stone recuperava più di 1000 punti salute al secondo dai membri di Overgeared! Il suo potere di recupero era fenomenale. Si stimava che la sua Salute totale ammontasse a 8 milioni. Era impossibile metterlo fuori gioco col potere d'attacco di poche persone. 


“Assassinio Fulmineo!”


<i>Kwajijijik!</i>


Il pugno di Regas penetrò pesantemente nel petto del nemico. Tuttavia, Elfin Stone non riportò alcun danno. Mutò in fumo il punto in cui era stato colpito.


“Questo è il suo vero potere!”


Regas fece ruotare il corpo senza ritirare il pugno. Puntò il tallone contro la testa di Elfin Stone. Era un attacco irregolare ed eccitante.


“Kkuk...!”


La forza di Regas stava nell'imprevedibilità dei suoi pattern d'attacco. Elfin Stone non si aspettava quel tipo di comportamento e gemette. Dall'altro lato, stava accorrendo Pon.


“Pioggia di Lance!”


<i>Pepeng! Pepepeng!</i>


Pon saltò e attaccò ripetutamente con le lance. Queste caddero dall'alto come pioggia. Era un attacco inevitabile, a meno che Elfin Stone non avesse mutato il suo intero corpo in fumo. Ma in quel caso, ci sarebbe stato un grosso ritardo e sarebbe stato impossibile contrattaccare. Era un atto che doveva evitare.


“Scudo di Sangue!”


<i>Jjejeong! Jjeejeeeong!</i>


Elfin Stone consumò parte della sua salute per rilasciare il sangue, creando dozzine di scudi rossi. Le lance e gli scudi si scontrarono in aria. 


<i>Puk! Puk puk!</i>


Faker si avvicinò di soppiatto e pugnalò Elfin Stone al collo ripetutamente. Più fosse stato alto il numero di colpi, più i danni si sarebbero accumulati. Elfin Stone gridò.


“Dovrò occuparmi di te prima!”


“...!”


Faker era nervoso. Lo sguardo di Elfin Stone non era più concentrato su Huroi.


<i>Peeng!</i>


Iyarugt divenne rossa, facendogli scoppiare le orecchie.


<i>Chiing!</i>


I membri di Overgeared sentirono subito le orecchie fischiare. Si trattava dell'abilità “Pianto di Sangue”, collegata ad Iyarugt. I membri di Overgeared persero l'equilibrio ed Elfin Stone usò un'abilità. 


“Spine di Sangue!”


<i>Puuok! Puuok!</i>


Dozzine di spine emersero da Campo di Sangue e si infilarono nella coscia di Faker. Spina di Sangue! Il potere d'attacco non era alto, ma era una delle peggiori magie, in quanto infettava il sangue del bersaglio. La velocità di movimento veniva ridotta drasticamente, dunque la rapidità di Faker fu bloccata.


Elfin Stone sorrise e brandì Iyarugt. Voleva tagliare via la testa a Faker. Giusto in tempo, furono scagliate delle frecce infuocate che fermarono l'azione. Era la copertura di Jishuka.


“Siete degli umani niente male.”


Elfin Stone si sentiva stimolato dai membri di Overgeared. Più quella situazione andava avanti più la sua posizione migliorava.


<i>Kwajak!</i>


Elfin Stone spezzò facilmente una freccia. La sua Salute era ancora ad 8 decimi. Dall'altro lato, i membri di Overgeared avevano tutti la salute ridotta almeno ad un terzo o alla metà. Era il potere di Campo di Sangue.


“Se tutto questo continua, verremo spazzati via in due minuti.”


Zednos parlò con espressione disperata, mentre ripristinava la velocità di movimento di Faker con Benedizione del Vento. Vantner scrollò le spalle.


“Sono d'accordo.”


I punti di forza di Elfin Stone non erano il potere d'attacco, il potere magico, la difesa o la velocità. Queste erano basse rispetto ad altri boss dello stesso livello. Tuttavia, la ragione per cui si sentiva così forte era la sua utilità senza pari. 


Danno su larga scala, abilità di difesa e d'attacco su larga scala, abilità da vampiro su larga scala, abilità di difesa a bersaglio singolo e così via. Sembrava impossibile, a meno che non fossero stati convocati tutti i membri di Overgeared.


Avrebbero potuto vincere, anche se Grid avesse raggiunto il livello 300? Accadde proprio mentre i membri del party erano in preda ai dubbi...






[Sacrificate Huroi. La ragione per cui Elfin Stone è su tutte le furie è Huroi, perciò si fermerà se Huroi muore.]






Di che sciocchezze parlava Grid?


“...?”


Tutti, tranne Huroi, si accigliarono e non credettero alle loro orecchie. Regas schivò il feroce attacco di Iyarugt e chiese a Grid.






[Svendere un nostro compagno? Ho sentito male?]






Grid scosse la testa.






[No, hai sentito bene.]






Pon gridò rabbiosamente.






[Non deluderci così!]






Jishuka sentiva lo stesso.






[Grid, un uomo che svende i suoi compagni non merita di stare in cima.]






Peak Sword, Zednos e Faker non diedero la loro opinione, ma non poterono nascondere il loro disagio. Era una critica naturale. Ma Grid non provava vergogna. Guardò tutti i membri con occhi dignitosi.


“È per proteggere altri compagni.”


Esatto. Grid non aveva intenzione di sacrificare Huroi per nulla.


'Otto persone verranno salvate da un solo sacrificio.'


Le persone comuni non potevano prendere facilmente la scelta di sacrificare qualcuno per il bene comune. Specialmente se quel qualcuno era una persona cara. Tuttavia, Grid era più pragmatico. Prendere decisioni per affetto? Grid non era il tipo.


“Cough!”


Faker fu colpito da un attacco. Grid corse verso di lui ed estrasse Failure.


<i>Chaaeng!</i>


La blu Failure collise con la rossa Iyarugt.






[La tenuta di Failure +9 è diminuita di 5.]






La forza della pietra sanguigna era di molto superiore a quella dell'oricalco blu. Considerando solo la forza, sembrava fosse superiore anche all'adamantio. 


'Il creatore di Iyarugt è migliore di me<i>.'</i>


Grid fece schioccare la lingua e mandò un sussurro a Huroi.


-Hai capito le mie intenzioni? Devi sacrificarti per tutti.


Huroi non esitò affatto...


-Capisco, Mio Signore.


La reazione fu quella che ci si aspettava. Questo fece dolere il cuore di Grid ancora di più. Sorrise amaramente.


-Perché non lo dici mai se non ti piace qualcosa? Mi sento in colpa ancora di più se sei troppo buono.


-Seguo solo gli ordini del Mio Signore. Se si tratta di un ordine ragionevole, come ora, sono ancora più disposto!


La perdita di esperienza, la perdita di tenuta degli oggetti o le penalità di abbandono degli oggetti dopo la morte erano fatali per chiunque. In particolare, il potere di combattimento di Huroi era basso, quindi la velocità con cui avanzava di livello era lenta. Perciò, era una situazione ancor più critica. Ciò nonostante, Huroi era sempre disposto a seguire gli ordini di Grid.






<i>-Mi vendicherò di Elfin Stone. E mi assicurerò che tu venga ricompensato a sufficienza per il sacrificio di oggi.</i>






<i>-Non è necessaria una ricompensa. È la mia missione sacrificarmi per il Mio Signore e la sua preziosa gente. Non desidero niente in cambio. E inoltre, questa situazione è tutta colpa mia...</i>






<i>-Non voglio che tu ti prenda la responsabilità. E non dimenticare che anche tu sei prezioso per me.</i>






<i>-...</i>


Grid preparò il suo cuore. Fece la proposta a Elfin Stone, che lo fissava freddamente al di sopra della spada.


“Ti consegnerò il mio compagno che ha osato nominare i tuoi genitori. Uccidilo per sfogare la tua rabbia.”


Elfin Stone non riusciva a credere alle sue orecchie.


“Svendere il tuo compagno per salvarti la vita? Gli umani sono davvero degli esseri sudici e orrendi.”


“Quindi, non lo vuoi?”


Un sorriso apparve sulla faccia di Elfin Stone.


“Lo voglio.”


'Già<i>.'</i>


Era come Grid si aspettava. Elfin Stone voleva godersi il gioco della caccia agli umani ancora per molto.


“Va' e muori.”


Grid diede l'ordine mentre si allontanava e Huroi obbedì immediatamente. Corse da Elfin Stone. Le persone che lo videro lo chiamarono.


“No!”


“Che stai facendo, pazzo?”


Le parole erano inutili. Grid aveva già preso la sua decisione, e Huroi seguì Grid.


“Ti ucciderò in modo crudele.”


<i>Puok!</i>


Huroi non oppose resistenza mentre Elfin Stone giocherellava con lui come un giocattolo. Le Spine di Sangue gli perforarono le caviglie per limitare i suoi movimenti, mentre Iyarugt gli tagliò i polsi in modo che non potesse più reggere una spada. Poi il suo corpo venne affettato come una bistecca, fino a che, in ultimo, mirò alla testa.


“...”


Il dolore fisico non era nulla in confronto all'impatto mentale, ma Huroi non gemette nemmeno. La sua mente era ormai disciplinata, dopo aver speso centinaia di ore intrappolato in un dungeon oscuro.


“Non posso più guardare!”


I membri di Overgeared erano pieni di legittima indignazione. Grid avvertì quelli che stavano per decidersi ad andare a salvare Huroi.


“Non siate ridicoli e andatevene da qui, in fretta. Se disobbedite a quest'ordine, vi caccerò dalla gilda.”


“...”


A Grid mancava il carisma. Che importava quant'era alta la sua Dignità? Sembrava frivolo perché si interessava solo ai soldi e allo stile. Ma in quel momento, era diverso. Provò dolore e senso di colpa nel costringere qualcuno a morire.


Grid assunse un'espressione severa, tentando in quel modo di nascondere le emozioni che aveva negli occhi. Le qualità del leader stavano lentamente crescendo in lui. I membri di Overgeared si calmarono e si ritirarono.


Quel giorno, Huroi morì.




Traduzione di Martina Procida


Editing di Libusemumei
                                


                                



