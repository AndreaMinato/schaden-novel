---
title: Capitolo 296
pubDate: 2025-03-12T09:08:35.686Z
tags:
    - overgeared
---


[Tutte le risorse verranno ripristinate per celebrare la raggiunta del livello 300.]


Era già successo al livello 100 e al livello 200. Salute, mana e persino stamina erano state completamente ripristinate, rinvigorendo il morale del party.


“Molto bene.”


Grid si stiracchiò e si erse dritto. Dopo che le sue ferite furono state guarite dall'avanzamento di livello, disse ai vampiri:


“Stavate aspettando.”


Le conseguenze del risveglio delle varie statistiche erano insolitamente elevate. Oltre ogni immaginazione. Persino Grid ne era sorpreso.


<i>Jjejeong! Jjejejeok!</i>


“...!”


I vampiri erano scioccati. Quella persona, che solo un attimo prima stava morendo, adesso attaccava rapidamente, mostrando un assurdo potere d'attacco.


“Che succede...? Kyaack!”


I 20 vampiri che circondavano Grid caddero immediatamente. Luci blu e di giada lampeggiarono dappertutto, mentre ovunque si spargevano sangue e brandelli di carne. Morte con un solo colpo! Regno supremo! Le parole che potevano rappresentare Grid in quel momento erano esagerate. Era davvero travolgente!


“Oh mio... Guarda un po'.”


Un semplice mortale non poteva capire contro chi si stavano mettendo, era spiacevole. Un vampiro True Blood, che stava per mordere Vantner, si alzò. Il suo nome era Lexi. Aveva un eccezionale potere magico e abilità nella magia del sangue.


“Dammi un po' di sangue. Catena di Sangue.”


<i>Puhahahak!</i>


Il sangue emesso da Lexi si divise in dozzine di steli, che circondarono Grid. Era una magia su vasta scala che relegava e attaccava il bersaglio ed era difficile da evitare. Tuttavia, non era una minaccia per Grid, nel suo stato.


La sua agilità potenziata e la sua percezione gli permettevano di usare movimenti più sofisticati. Evitò i primi due flussi di sangue e usò Rotazione. I rivoli di sangue, che avrebbero dovuto avvolgersi attorno a Grid, cambiarono direzione e ricoprirono Lexi.


“Kyaaak!”


Chi avrebbe pensato che sarebbe stata colpita dal suo stesso attacco? Lexi divenne una vittima inaspettata e urlò di dolore. Grid si avvicinò al punto in cui era intrappolata e agitò Failure contro il suo petto. Non esisteva la pietà per le donne.


<i>Seokeok!</i>


“...!”


Gli occhi di Lexi si spalancarono per la sorpresa. Quell'umano poteva danneggiare il corpo di un vampiro True Blood, che era più duro dell'acciaio? Osservò la grossa ferita sul suo petto ed usò un incantesimo.


“Scudo di Sangue!”


Usando il sangue che schizzava dal suo petto, Lexi dispiegò in aria degli scudi multipli e cercò di allargare la distanza. Ma fu tutto inutile.


<i>Jjeejeeeong!</i>


Gli scudi rossi vennero distrutti dallo spadone di giada. L'arte della Spada di Pagma, Assassinio, puntò contro Lexi.


“Che cos'è...?”


Lexi tentò di evitarlo. Si mutò in fumo per impedire a quello spaventoso spadone, che puntava precisamente al suo bel viso, di sfigurarla. Ma... 


<i>Puok!</i>


La Lancia di Lifael volò attorno a Grid, proteggendolo dagli attacchi dei vampiri, prima di mirare al petto di Lexi. Il fumo si disperse e il corpo della vampira fu di nuovo rivelato chiaramente.


“Eek!”


Lexi sollevò le braccia e si coprì il viso. Aveva un aspetto pietoso, ma le sue braccia potevano esercitare una difesa superiore a quella di uno scudo d'acciaio. Tuttavia, furono come carta di fronte al danno di Assassinio, inflitto dallo Spadone del Doppelganger.


<i>Peeok!</i>


Si udì un suono come di un'anguria che si spaccava.


<i>Crash!</i>


Un vampiro True Blood poteva anche avere vita eterna, ma anche loro erano destinati a morire se perdevano la testa. Lexi crollò a terra come una bambola rotta e si trasformò in luce grigia. 






[Il vampiro True Blood, Lexi, è stato distrutto.]






[Hai guadagnato 56,901,500 punti esperienza.]






[Hai ottenuto il Sesto Pezzo di ???.]






[Hai ottenuto l'Anello del Vampiro Intermedio.]






Non sapeva ancora cosa fosse esattamente il “Pezzo di ???”. Poteva solo dedurre che si trattava del frammento di qualcosa fatto con lo stesso minerale di Iyarugt. Non era sicuro se fosse o meno un buon bottino, ma l'Anello del Vampiro Intermedio era qualcosa di diverso.






[Anello del Vampiro Intermedio]






Classificazione: Unica.


*Durante gli attacchi normali, il 10% del danno inflitto al bersaglio ti sarà restituito sotto forma di punti Salute.


*Questo effetto può essere evocato solo una volta ogni 12 secondi.


Un potere magico unico risiede nell'anello del vampiro.


Eleva enormemente le abilità di sopravvivenza di chi lo indossa.


Restrizioni d'uso: Livello 320 o oltre.


Peso: 1.


Era in grado di assorbire il 5% di Salute in più rispetto all'Anello del Vampiro Giovane e il tempo di ricarica era di tre secondi più breve. Grid indossò l'anello senza esitazione. Sfortunatamente, la sua funzione non si sovrapponeva a quella dell'Anello del Vampiro Giovane.


“Sono grato per questo.”


Gli oggetti dei vampiri erano molto rari, dunque l'Anello del Vampiro Intermedio sarebbe valso centinaia di monete d'oro.


<i>Step, step.</i>


Grid corse tra i resti dei vampiri e si fermò davanti ai membri del party, come per proteggerli.


“Avete tutti sofferto molto. Adesso potete riposare.”


“...”


I membri di Overgeared sembravano scioccati. La forza di Grid era maggiore di quanto avessero immaginato, quindi erano senza parole. Era diventato tanto più forte solo per aver raggiunto il livello 300? Era difficile dire quanto fossero alte le statistiche totali di Grid ora.


“Questo tizio!”


L'attenzione dei vampiri si focalizzò immediatamente su Grid, dopo la morte di Lexi. C'erano anche i due vampiri True Blood. I membri di Overgeared erano preoccupati, ma Grid era compiaciuto. Era grato che la preda fosse andata dritta da lui. Così come Elfin Stone vedeva il cacciare gli umani come un divertimento, anche Grid aveva ormai raggiunto un punto in cui cacciare i vampiri poteva essere considerato un divertimento.


“Arte della Spada di Pagma, Onda.”


<i>Kurururung!</i>


Le onde di energia! I vampiri vennero spazzati via da un terribile dolore e si resero conto di una cosa. Gli umani non erano una sottospecie. Il loro potenziale era perfino superiore a quello dei vampiri. Non erano una specie da ignorare e da trattare come bestiame.






***






La classe del mago nero era più difficile da gestire in solitaria rispetto alle classi d'attacco, perché era specializzata in magie di depotenziamento. Maghi neri che cacciavano da soli venivano di solito guardati come se stessero espiando una qualche colpa. La maggior parte dei maghi neri si concentravano su un tipo di gioco orientato verso il party.


Ma,  ad eccezione di alcune circostanze speciali, i party preferivano i potenziatori piuttosto che i depotenziatori. I maghi neri non riuscivano a trovare un party facilmente, e questo rendeva difficile trovarli in classifica.


Ad eccezione, naturalmente, di Yura. Lei era una figura mitica che manteneva il suo quinto posto nella classifica globale, nonostante fosse un mago nero. Lei era speciale. Un genio tra i geni. Veniva definita così e molti utenti smaniavano per lei.


Quel prezioso talento improvvisamente si era recato in visita a Reidan. Lauel e i membri di Overgeared non stavano più nella pelle.


“Che cosa porta una persona come te in questa umile città?”, le chiese Lauel.


Anche Lauel ammirava Yura. Quale ragazzo non avrebbe avuto una cotta per una bellezza di classe mondiale che era anche brava nei videogiochi? Yura sorrise allegramente a Lauel e ai membri di Overgeared, i cui occhi risplendevano come piccole lanterne.


Ah, così bella e brillante. Erano convinti che anche solo la sua presenza contribuisse alla pace nel mondo.


“Voglio unirmi ad Overgeared. Youngwoo... No, Grid è già d'accordo, quindi vi prego confrontatevi con lui.”


“...!”


Il sorriso di Yura affascinò Lauel e i membri di Overgeared. Si lasciarono andare a gridolini di sorpresa. Uno dei ranker solitari, al di fuori di Kraugel e Agnbus, stava chiedendo di unirsi ad Overgeared! Era uno shock, ma anche una gioia.


“Benevenuta!” gridò Lauel.


Yura pensò che le sue parole e la forma delle sue frasi somigliassero al modo di parlare di Grid. Lauel sarebbe probabilmente rimasto scioccato se avesse saputo a che cosa stava pensando. Ma era la verità. Più tempo passava con Grid, più Lauel gli assomigliava.


Lauel ammirava Grid dal profondo del suo cuore. Ma non voleva essere simile a lui.






***






L'epica battaglia terminò.


“Geniale.”


“Grid, sei stato grande.”


“Kyah! Sei davvero un Dio, Grid! Conosci il Dio Grid?”


“Quelle sono le uniche parole in inglese che conosci...?”


I membri di Overgeared riuscirono ad uscire dalla crisi e elogiarono Grid. Ma quella bella atmosfera non durò a lungo. Era vero che Grid era più forte di quanto ci si aspettasse, ma poteva davvero battere Elfin Stone?


Grid parlò ai suoi compagni preoccupati.


“Non sprecate tempo a preoccuparvi. Rimane ancora un'ora prima che Elfin Stone compaia di nuovo. Per aumentare le probabilità di vittoria, dobbiamo recuperare più Stamina possibile.” 


Lo stato di Grid era il peggiore. I membri di Overgeared l'avevano supportato costantemente, ma aveva lottato da solo contro quasi 100 vampiri. Aveva ferite su tutto il corpo e la tenuta dei suoi oggetti era bassa.


Si chiese se fosse possibile recuperare tutta la sua Stamina prima dell'apparizione di Elfin Stone. Tuttavia, Grid aveva un asso nella manica.






[Combinazione Oggetti]






Due oggetti con una comprensione al 100% possono essere combinati per migliorare la performance.


Le prestazioni degli oggetti combinati dipenderanno dalla compatibilità tra i due oggetti.


*Il tempo di mantenimento della combinazione è limitato a due minuti. Una volta raggiunto il limite di tempo, gli oggetti torneranno al loro stato originale. In quel momento, la tenuta degli oggetti diminuirà di 50 punti. Questo consumo è fisso.


*Il tempo necessario ad avviare la combinazione dipenderà dalla struttura dell'oggetto.


Costo in Mana: 1000.


Tempo di Ricarica: 6 ore.


E se avesse combinato Failure e la Lancia di Lifael?


<i>'</i>Sarebbe un'arma grandiosa se i vantaggi venissero massimizzati.'


Grid credeva di poter creare l'arma più forte, in grado di sconfiggere Elfin Stone. Ma tenne a mente che il tempo di combinazione era di soli due minuti. Inoltre, era ansioso dato che il tempo necessario per combinare gli oggetti non era specificato con precisione.


'Vorrei poter sperimentare un po' prima.' 


Le abilità appena acquisite rendevano sempre un po' eccitati. Grid condivideva quella sensazione e avrebbe voluto testare Combinazione Oggetti. Ma c'era il tempo di ricarica. Ne avrebbe avuto bisogno contro Elfin Stone, quindi doveva trattenersi.


'Andrà bene. Ho uno stile forte.'


Grid valutò se stesso e si rilassò. Poi cominciò a riparare i suoi oggetti. Non rimaneva molto tempo, prima che Elfin Stone emergesse di nuovo.


Traduzione di Martina Procida


Editing di Libusemumei
                
                                



