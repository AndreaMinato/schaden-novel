---
title: Capitolo 299
pubDate: 2025-03-12T09:08:35.687Z
tags:
    - overgeared
---


La premessa per il successo del raid era bloccare Campo di Sangue. Ma alla fine fallirono; Elfin Stone aveva liberato il suo reale potere ed era riuscito ad attivarlo. Le possibilità che questo raid terminasse con successo calarono in modo esponenziale. Se Elfin Stone non fosse stato sconfitto nei prossimi tre minuti, il gruppo di Grid non sarebbe riuscito ad evitare l’annientamento.


‘Ho bisogno di più potere.’


Non c’era tempo per starsene tranquilli. Grid tirò fuori due oggetti dal suo inventario.


[Anello di Dark Bus]


Classificazione: Unica


Tenuta: 15/15


Un anello indossato dal Settimo Servitore di Yatan, Dark Bus.


Il mana dell’indossatore verrà costantemente consumato, e la funzione di dispersione dipenderà da questo.


* 50 punti mana al secondo verranno consumati dall’anello. Se il mana consumato raggiungerà i 5.000 punti allora si potrà utilizzare Cancellazione dell’Abilità due volte nell’arco di 10 minuti.


* Se si perdono più di 5.000 punti mana e Cancellazione dell’Abilità non viene usata due volte nell’arco di 10 minuti, l’anello si sovraccaricherà ed esploderà. In quel momento, all’indossatore verrà inferta una ferita fatale e l’anello verrà permanentemente distrutto.


* Se nell’arco di tre minuti da quando si è indossato l’anello non si perderanno 5.000 punti mana, l’anello scomparirà.


* Cancellazione dell’Abilità viene utilizzata solo quando la mano che indossa l’anello tocca l’abilità desiderata.


* Cancellazione dell’Abilità non si applica ad abilità con effetto continuo.


Restrizioni dell’Utilizzatore: Livello 300 o superiore.


Peso: 0.1


Un sottile anello nero. C’erano diverse importanti restrizioni per l’utilizzo e le condizioni erano complicate. In particolare, il totale del mana di Grid andava poco oltre i 4.000 punti. In modo da poter utilizzare al meglio l’Anello di Dark Bus, aveva bisogno sistematicamente di assumere pozioni di mana e usare abilità. Era decisamente compromettente sotto molti aspetti, ma...


‘La prestazione è eccellente.’


Aveva perfezionato l’utilizzo durante la battaglia per sconfiggere Kamiyan. Grid indossò l’anello, poi tirò fuori dei piccoli orecchini neri.






[Orecchini di Dark Bus]


Classificazione: Leggendaria


Tenuta: 55/55


Orecchini indossati dal Settimo Servitore di Yatan, Dark Bus.


Mezzo attraverso il quale si evoca un grande demone, che possiede una potente magia nera.


Hanno all’interno abbastanza potere magico per controllare il corpo e la mente dell’indossatore.


* L’abilità ‘Oscuramento’ può essere utilizzata ogni 12 ore.


* La durata massima di ‘Oscuramento’ è di 5 minuti.


* L’uso frequente di ‘Oscuramento’ ha il potenziale di far risvegliare chi lo usa come essere non-umano.


Restrizioni dell’Utilizzatore: Livello 300 o superiore. Possedere una riserva di potere di magia nera.


Peso: 0.1






Le condizioni per l’utilizzatore erano semplici rispetto a quelle dell’anello, ma era pericoloso.


‘Non mi importa.’


Se non li avesse usati in quel momento, quando lo avrebbe fatto? Non aveva senso conservarli. Grid indossò gli orecchini senza esitazione, poi usò la nuova abilità che aveva acquisito dopo aver raggiunto il livello 300.


“C O M B I N A Z I O N E  D I  O G G E T T I!!!”


Grid si aspettava qualche scena figa come nei film.


<em>Bam bam bam~ baaaam~</em>


Si aspettava una solenne musica di sottofondo mentre i due oggetti venivano uniti insieme per bene, ma la realtà era uno schifo.






[Estrai i tuoi martello e incudine.]






Dopo la comparsa della finestra di notifica, il suo corpo si mosse e tirò fuori un martello e un incudine. Poi...






[Metti i due oggetti che devono essere combinati sopra l’incudine.]






“...?”


Era una coercizione totalmente inaspettata. Grid era confuso, tuttavia, non poteva permettersi perdite di tempo. Fece velocemente come indicato dal sistema. Pose la Lancia di Lifael e Failure sopra l’incudine.


In quel momento.






[Prova a combinare Lancia di Lifael e Failure.]


<em> </em>


<em>Ttang! Ttang!</em>


Il suo corpo si muoveva di nuovo da solo. Indipendentemente dal suo volere, Grid cominciò a martellare gli oggetti. Combinazione di Oggetti era un’abilità in cui venivano applicati movimenti forzati.


‘Sembro stupido.’


Accovacciato a martellare durante una battaglia? Che tipo di abilità era mai questa? Grid bestemmiò fra sé e sé.


“Quest’uomo è impazzito per la paura.”


“...”


Elfin Stone lo additava come un pazzo, e c’era anche vergogna negli occhi dei membri del gruppo. Grid provò imbarazzo e pensò che tutto ciò fosse ingiusto. Una finestra di notifica comparve davanti a lui.






[Analisi del tempo richiesto per combinare gli oggetti. Attendere un momento per favore.]






[...3]






[...2]






[...1]


<em> </em>


<em>Ttiring~</em>






[Analisi terminata con successo! Ci vorranno 43 secondi per combinare Lancia di Lifael e Failure.]






[Continua a martellare per 43 secondi.]






‘Ma è assurdo!’


Un brivido attraversò la schiena di Grid. Doveva martellare per 43 secondi nel mezzo di una battaglia? Non era come chiedere al nemico di mangiarlo? Per di più l’avversario era il più forte dei boss.


‘Non va bene.’


I membri del gruppo chiesero a Grid, che era impallidito.


{Cosa stai facendo? Perché stai martellando? Hai mangiato qualcosa che è andato a male?}


{Grid, non importa quanto disperata sia la situazione, calmati e agisci saggiamente.}


Lo stavano trattando come una persona totalmente impazzita, perciò Grid spiegò la situazione.


{Sono i movimenti di un’abilità da poco appresa. Ho bisogno che mi procuriate 40 secondi.}


{...}


I membri del gruppo si accigliarono. Un’abilità con movimenti forzati durante una battaglia? Inoltre per 40 secondi? Sembravano soltanto assurdità. Tuttavia, non c’era motivo per Grid di scherzare. I giocatori controllarono Elfin Stone.


Elfin Stone stava continuando ad osservare Grid.


“È sospettoso.”


Lo spadone blu e la lancia dorata emettevano una forte aura ogni volta che il fabbro li colpiva col martello. Elfin Stone era agitato.


“Non so cosa tu stia facendo, ma non te lo lascerò fare.”


<em>Kurururung.</em>


Una magia potente cominciò a concentrarsi sul terreno impregnato di sangue. Era il segno premonitore di Onda di Sangue, una magia collegata a Campo di Sangue.


“Proteggiamo Grid!”


Su questo terreno spaccato, l’onda di potere magico mirava a Grid. Zednos la intercettò e si mosse per proteggerlo.


“Pensi di potermi fermare?”


Elfin Stone traboccava di sicurezza. Aveva assoluta fiducia in se stesso, adesso che aveva utilizzato Campo di Sangue. E il motivo per quella fiducia era visibile mentre applicava la magia.


<em>Kwa kwa kwa kwang!</em>


Onde di magia rossa zampillarono dal terreno e inondarono i membri di Overgeared. Vantner utilizzò Mille Scudi e Zednos attivò Velo di Vento. Le due abilità vantavano un’eccellente resistenza magica, ma non furono abbastanza per gestire Onda di Sangue.


<em>Pepeng!</em>


<em>Kwa kwa kwa kwang!</em>


“Aack!”


“Ah! Morirò!”


Mille Scudi andò in frantumi mentre Velo di Vento venne dissipato come fosse stata un’illusione. Vantner e Zednos furono colpiti da Onda di Sangue e caddero al suolo. Onda di Sangue avanzò nonostante le azioni dei due uomini.


L’obiettivo era Grid. Peak Sword si mise in mezzo.


“Spada della Parità, Annientamento.”


<em>Seokeok!</em>


Nel momento in cui Peak Sword estraeva la sua spada, brillò una luce che si scontrò con Onda di Sangue. Ciò fu possibile poiché il potere dell’attacco magico avversario era stato indebolito dal sacrificio di Vantner e Zednos.


“Okay! Eek?”


Aveva protetto il Dio Grid! Il volto emozionato di Peak Sword si contorse improvvisamente dal dolore; le sue cosce erano state trafitte da rovi rossi emersi ai suoi piedi.


“Merda!”


La velocità di movimento di Peak Sword si ridusse significativamente, ed Elfin Stone lo superò.


“Tu...!”


Peak Sword non poteva lasciarlo passare e posò nuovamente la mano sul fodero della spada.






[Hai subito 9.980 punti di danno.]






“Kuaaaaak!”


La finestra di notifica fu accompagnata da un dolore intenso. Non fu in grado di rendersene conto, ma era stato colpito da Iyarugt.


“È naturale inginocchiarsi innanzi a me.”


Elfin Stone si assicurò che Peak Sword fosse a terra e si avvicinò a Grid. Grid lo vide e controllò il tempo rimanente.






[Mancano 27 secondi alla fine del processo di combinazione oggetti.]


‘Dovrei interrompere tutto?’


No, non poteva farlo adesso. Avrebbe creduto nei suoi compagni e aspettato.


“Non passerai.”


Come risposta al pensiero di Grid, il duo Pon e Regas bloccò l’avanzata di Elfin Stone.


<em>Pepeng!</em>


<em>Pepepepeok!</em>


La lancia e gli imprevedibili attacchi erano diretti verso Elfin Stone, ma quest’ultimo, libero dalla Lancia di Lifael, poté evitare i loro attacchi trasformandosi in fumo.


“Non dovreste aver capito chi avete difronte?”


<em>Sususuk.</em>


Il corpo del vampiro si sparpagliò come fumo prima di ritornare alla sua forma originale.Ma alle spalle di Pon e Regas.


“Un fantasma!”


I due, spaventati, tirarono colpi di lancia e pugni dietro di loro. Iyarugt però fu più veloce.


<em>Seokeok!</em>


“Keook!”


“Kkuk...!”


La spada cremisi squarciò il petto di Pon e Regas. I due subirono un danno enorme e dovettero prendere una pozione di salute che, tuttavia, aveva soltanto il 20% del suo effetto applicato a causa dell’influenza di Campo di Sangue.


<em>Pahat!</em>


Faker comparve alle spalle di Elfin Stone, che stava cercando di infliggere il colpo finale al duo. Il vampiro era sempre stato colpito dall’attacco a sorpresa di Faker ma stavolta andò diversamente. L’agilità e la furtività di Faker furono inutili al cospetto di Elfin Stone, al massimo del suo potenziale.


“Tornado di Sangue.”


<em>Kwa kwa kwa kwang!</em>


Folate di sangue si agitarono attorno al corpo di Elfin Stone. – che non fu in grado di attaccarlo – venne spazzato via.


“È troppo potente.”


Jishuka si morse il labbro mentre scoccava frecce per coprire i suoi compagni. Il conte dei vampiri era troppo forte e lei non sapeva come combatterlo.


“Kuhahahaha!”


Elfin Stone si stava scatenando come un pesce che ritorna a contatto con l’acqua e, infine, scoppiò a ridere. Provava un enorme piacere nell’abbattere gli umani che osavano minacciarlo.


“E ora, siete gli ultimi due rimasti!”


Grid stava ancora martellando e Jishuka lo stava proteggendo. Lo sguardo del vampiro era fisso su entrambi. Attorno a lui c’erano i membri sconfitti di Overgeared. Campo di Sangue stava risucchiando costantemente la loro salute, e sarebbero morti nel giro di un minuto.


“Mangerò fino a che non sarò soddisfatto!”


<em>Teong!</em>


Elfin Stone balzò energicamente e accorciò la distanza che lo separava da Grid e Jishuka all’istante. La brasiliana usò Multi-colpo e Frecce Danzanti per cercare di rallentare l’impeto del vampiro, ma riuscì solo a pensarlo.


<em>Seokeok!</em>


Il sangue fuoriuscì dalle lisce spalle di Jushuka ed Elfin Stone raggiunse finalmente Grid.


“Iyarugt!”


<em>Kiing!</em>


La lama vermiglia rispose alla chiamata del conte dei vampiri e puntò in direzione di Grid. Allo stesso tempo, la spada emanava una nitidezza anomala che sembrava potesse perforare l’armatura di Grid.


“Questa è la fine!”


<em>Ttang! Ttang!</em>


Il fabbro stava ancora colpendo l’incudine col martello. Iyarugt stava per squarciargli il collo, e i membri di Overgeared chiusero gli occhi.


‘Questa è la fine.’


Non sapevano ancora quale fosse la nuova abilità appresa, ma non avrebbe funzionato, poiché aveva impiegato troppo tempo per attivarsi. Era finita. I membri di Overgeared erano disperati mentre Elfin Stone era deliziato.






[Gli oggetti sono stati combinati con successo!]






La finestra di notifica che stava attendendo era finalmente apparsa. Un sorriso comparve sul volto di Grid.


“Oscuramento.”


<em>Kuwaaaang!</em>


Ci fu un’esplosione di magia nera.


‘Che potenza...!’


Il volto del vampiro fu pervaso dallo stupore.


<em>Peeeeeong!</em>


Lo spadone blu-dorato si scontrò con Iyarugt e la terra tremò. Il sangue che ne risultò scaturire era quello di Elfin Stone.


Traduzione di MoonRoro29


Editing di Cecilia Orlando
                                


                                



