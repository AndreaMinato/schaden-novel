---
title: Volume 1 - Capitolo 3
pubDate: 2025-02-27T07:44:20.587Z
tags:
    - overgeared
---


Lim Cheolho era il nucleo di un team di 33 scienziati che avevano costruito il sistema di realtà virtuale ed era colui che aveva guidato lo sviluppo di Satisfy creando il Gruppo S.A.


Aveva molti titoli: colui che aveva la conoscenza di un dio, il creatore della realtà virtuale, la persona che ha cambiato il mondo, il padre di Satisfy, la persona più ricca della nazione, una delle figure più influenti nel mondo, una persona che ha ricevuto richieste per la cittadinanza dozzine di volte in un anno da tutto il mondo, l’orgoglio della Corea del Sud, etc.


I suoi innumerevoli titoli significavano che otteneva la scena ogni volta che partecipava ad un evento internazionale e la sua influenza superava quella del presidente americano, rendendolo l’invidia del mondo.


In effetti, la sua vita non era così mondana come trattata dai media. Era il capo del team di sviluppo di Satisfy, così com’era il capo del Gruppo S.A, quindi dormiva mediamente meno di quattro ore al giorno. Ma era infelice? No, era qualcosa che aveva voluto per se stesso. Lim Cheolho era orgoglioso ed entusiasta di Satisfy, che aveva catturato il cuore di due miliardi di persone.


“Umm.”


Lim Cheolho venne svegliato dal suono del suo telefono che squillava. Controllò l’ora e vide che erano le 2:50. Erano passati solo 20 minuti da quando aveva cominciato a dormire. La fatica accumulata di un mese di ore piccole distrusse la capacità di pensare di Lim Cheolho.


La sua voce era abbastanza tagliente quando rispose al telefono. “Cosa succede? Cosa?”


Rispose una voce accorata al telefono. Lim Cheolho si svegliò immediatamente. “Vengo subito! Sii pronto a darmi la relazione appena arrivo!”


Lim Cheolho si vestì ed entrò nell’ascensore, diretto al piano sotterraneo della sua casa. Nel parcheggio sotterraneo, erano parcheggiate secondo ordine di tipo macchine da edizione limitata di marche costose. Entrò in una macchina sportiva con le porte a farfalla e guidò fino alla compagnia a una velocità folle.


“Cosa succede?”


L’ufficio Operazioni di Satisfy.


Lim Cheolho entrò correndo e domandò senza riprendere fiato. Yoon Nahee, il capo del team delle operazioni, si inchinò a Lim Cheolho e si aggiustò i suoi occhiali da vista dalla montatura arancione.


“È successo cinque minuti fa.”


“Interessante.”


Lim Cheolho, eccitato, si sedette. Volse lo sguardo ad uno schermo enorme sul muro e il video, messo in pausa, ripartì. Il personaggio principale del video era un guerriero di livello 73. Un giovane asiatico aveva trovato una caverna al confine nord di un’isola, aveva ottenuto il libro raro di Pagma e lo aveva usato.


Lo staff diede due documenti a Lim Cheolho mentre guardava il video. Lim Cheolho li lesse e si grattò il mento.


“In realtà, come in Satisfy, è una persona normale senza nessun tratto particolare. Dopo la scoperta di Satisfy, ha risentito di una mancanza di autocontrollo e il risultato è il livello più basso di vita. Come ha fatto questa persona a trovare una caverna nell’estremo nord che è stata nascosta da un complesso algoritmo? Ha un talento nell’esplorazione di cui non è consapevole?”


Secondo le analisi dal team di sviluppo del super computer Morpheus, la caverna al confine nord doveva essere trovata dai giocatori in un anno e dieci mesi. In altre parole, significava che l’apparizione del libro raro di Pagma doveva accadere originariamente un anno e dieci mesi dopo.


Un giovane uomo aveva superato le aspettative e anticipato i tempi. Il numero di giocatori che avevano fatto avanzare di livello la loro seconda classe era meno di 100, e lui era l’unica classe leggendaria nel gioco.


Lim Cheolho era profondamente interessato a quel giocatore che lo aveva così tanto sorpreso. Ma Yoon Nahee non pensava che quel giovane uomo fosse niente di speciale.


“È stato tutto causato dalla coincidenza e dall’ossessione se ha scoperto la Caverna ai Confini del Nord.”


“Capisco.”


Il giovane chiamato Shin Youngwoo, il cui nome da giocatore era Grid, era rimasto in una sola città per un anno e aveva accumulato più di 8,000 di reputazione in quella città. La sua intelligenza era meno di 50.


Questo completava le condizioni necessarie per ottenere la missione del Conte Ashur. Aveva esplorato aree con mostri di livello più alto di 200 per tre mesi senza arrendersi, anche se era di livello più basso di 80 ed era morto varie volte.


La cosa impressionante era la sua scoperta della Caverna ai Confini del Nord. Aveva trovato l’oggetto della missione ed era accecato dall’avidità. Scegliendo di disconnettersi, aveva soddisfatto i requisiti per la missione collegata al possesso del libro leggendario.


‘Ci sono molti modi di soddisfare i requisiti di attivazione, ma quello più estremo è disconnettersi.’


In ogni caso, come diceva Yoon Nahee, questa catena di eventi era stato il risultato della coincidenza e di una personalità testarda. Comunque, il giovane uomo aveva provato che la sovrapposizione di coincidenze molte volte poteva creare una situazione positiva. Gli ricordò inoltre il valore della pazienza e dell’impegno.


‘Anche la fortuna e la costanza sono grandi abilità.’


Yoon Nahee domandò a Lim Cheolho, che stava guardando il giovane sul monitor con occhi luccicanti.


“Come funziona il livello negativo?”


“Che è anche un colpo di fortuna.”


“Huh?”


Uno scienziato che parlava di fortuna? Lim Cheolho rise e spiegò,


“Come sai, i giocatori sotto il livello 10 hanno il bonus dei principianti, quindi la loro esperienza non si abbassa in caso di morte. Questo significa che loro non risentiranno della perdita di livello. Ma, in effetti, esiste un sistema nascosto. La riduzione di livello per colpa di una missione fallita viene applicata indipendentemente dal bonus dei principianti. Comunque, non c’è modo per un principiante di ricevere una missione che porterebbe a un abbassamento di livello, quindi è probabile che rimanga un sistema nascosto per sempre.”


Lim Cheolho apprezzò la fragranza del caffè che un membro dello staff gli passò e continuò,


“Il team aveva predetto che se questa missione fosse stata seguita normalmente, quello che avrebbe ricevuto la ‘Richiesta Segreta del Conte Ashur’ dovrebbe essere come minimo al livello 350. Se il giocatore è oltre il livello 350, ha una grande probabilità di completare la missione ‘Rabbia del Conte Ashur’ e diventare il discendente di Pagma. In altre parole, non mancando d’abilità come quel giovane, non avrebbero potuto fallire la missione. Solo lui è stato in grado di trovare il sistema nascosto attraverso questa missione.”


Yoon Nahee riassunse brevemente.


Grid aveva preso una decisione estrema durante la missione perché aveva paura di perdere un item guadagnato con così tanta fatica. A quel punto, la penalità di tornare al livello 1 dopo aver ottenuto una classe leggendaria è stata applicata.


I giocatori sotto il livello 10 non avrebbero vissuto un calo dell’esperienza anche in caso di morte, grazie al bonus dei principianti. Ma non c’erano eccezioni alla penalità di una missione fallita. Grid aveva perso due livelli per colpa del fallimento della missione, anche se era al livello 1, e come risultato, era bloccato a livello -1.


Ecco perché Lim Cheolho l’aveva chiamato colpo di fortuna…


“Quindi un livello negativo può guadagnare esperienza nel modo normale e guadagnare punti statistica ogni livello raggiunto?”


Lim Cheolho annuì. “Esatto. Attualmente è al livello -1 e deve guadagnare due livelli per arrivare all’1, dove avrebbe 20 punti statistica.”


“…Questo vuol dire che i suoi punti statistica di base sarebbero di 20 superiori ad un personaggio dello stesso livello.”


“Giusto. Questo ragazzo ha ottenuto un vantaggio che sarebbe stato impossibile se fosse stato un giocatore capace di completare la missione del Conte Ashur. È davvero un ragazzo fortunato.”


Le espressioni dei suoi dipendenti si fecero serie. Yoon Nahee gli chiese. “Una classe leggendaria è apparsa due anni prima di quanto ci aspettassimo. Una classe simile è già molto potente, quindi se avesse 20 punti statistica in più, non potrebbe rompere l’equilibrio di gioco?”


Lim Cheolho le fece vedere i fogli con le informazioni su Shin Yungwoo.


“Questo grafico mostra che il suo livello è abbastanza basso in proporzione a quanto tempo ha passato a cacciare. È stata una persona stupida che è rimasta in un’unica città per un anno senza mai uscire per trovare avventure o ambienti più piacevoli. Io non penso che abbia un così gran talento per il gioco come i giocatori in classifica. Non devi preoccuparti.”


“Davvero? Agli occhi degli altri utenti, potrebbe essere abbastanza per renderlo speciale.”


“Che possiamo fare, in caso contrario? Abbiamo la politica di non interferire nel gioco, quindi pensa positivo. Non è una cosa buona che un giocatore ordinario, e non uno in classifica, l’abbia ottenuta? Dopotutto, Il Discendente di Pagma è relativamente debole in combattimento rispetto alle altre classi leggendarie…”


Lim Cheolho, che stava guardando il ragazzo sul monitor, all’improvviso sussultò e rimase in silenzio. Scosse la testa all’espressione confusa di Yoon Nahee.


“No, non è un gran problema. Io vado. Avete sopportato molto per le notti di lavoro. Vi darò presto un bonus, perciò vi prego di sopportate ancora un po'.”


L’atmosfera tra i dipendenti divenne eccitata alla parola ‘bonus’. Lim Cheolho sorrise e lasciò l’ufficio.


‘Perché così all’improvviso?’


Solo Yoon Nahee rimase silenziosa tra il rumoroso staff. Si sentiva nervosa perché pensava allo sguardo sorpreso di Lim Cheolho. D’altra parte, l’espressione di Lim Cheolho cambiò sottilmente appena mormorò il nome di Shin Youngwoo in ascensore.






***






Avevo perso il mio luogo di residenza perché ero stato cacciato da Patrian. Quindi ero ricomparso nel tempio vicino a dove ero morto. Oh, comunque, era il tempio per il dio dell’oscurità, Yatan.


L’energia oscura vagava per la cupa stanza, mentre maghi vestiti di nero girovagavano con espressioni tenebrose. Delle persone vicino a un altare stavano gridando e si colpivano il petto, ma era troppo inquietante da guardare.


<em>Kiyaaaaak!</em>


L’urlo tagliente di una donna sofferente arrivò da sottoterra.


“…Beh, è niente rispetto a quel posto malfamato.”


Avevo già concluso i miei obblighi militari. Se qualcuno fosse stato vicino a me, avrebbe avvertito la generale, oppressiva atmosfera da film horror. Non ero un personaggio femminile quindi non avvertii paura al Tempio di Yatan.


“F-F-Finestra di status.”


La mia voce stava tremando ma cercai di non farmi influenzare. Ignorai ciò che mi circondava per quanto potevo e mi concentrai solo sulla finestra di status di fronte a me.


Nome: Grid


Livello: -1 (0/20)


Classe: Discendente di Pagma.


* La probabilità di aggiungere opzioni supplementari quando si creano oggetti aumenterà.


* La probabilità di potenziamento degli oggetti aumenterà.


* Tutti gli oggetti dell’equipaggiamento possono essere indossati senza condizioni. Comunque, ci sarà una penalità che dipenderà dalla classificazione dell’oggetto.


Titolo: Colui che Divenne una Leggenda.


* Gli status alterati non funzionano bene su di te.


*Non morirai quando la salute è al minimo.


*Facilmente riconoscibile.


Salute: 14/14         Mana 3/3


Forza:1                                Stamina: 1           Agilità: 1              Intelligenza: 1       Destrezza: 1


Autocontrollo: 1              Indomabilità: 1                 Fierezza:1              Visione: 1


Punti statistica: 0


Peso: 3035/20


*Il limite del peso è oltre il 200%, quindi la velocità di movimento è ridotta del 100%.


Il corpo è pesante e non può esercitare alcun potere.


La probabilità di ricevere lo stato ‘Debolezza’ è diventato davvero alto.


Un fiume di emozioni mi riempì la testa.


Il livello negativo era qualcosa che non riuscivo a capire, e le statistiche non mi avrebbero permesso di vincere una battaglia neanche contro un coniglio colpito da rabbia. Comunque, le funzioni speciali datemi dal titolo e dalla professione mi sorpresero.
                                


                                



