---
title: Capitolo 307
pubDate: 2025-03-12T16:37:15.602Z
tags:
    - overgeared
---


Una grande massa d'acqua. Ci fu un lampo di luce sul mare infinito, da cui apparve un uomo.


Grid. Mentre l'anima di Braham occupava il suo corpo e lo teletrasportava istantaneamente in quel luogo, aprì la sua finestra di stato.






Nome: Braham Eshwald (Grid)


Classe: Grande Mago


Titolo: Detentore di Grande Conoscenza


* Il miglior intellettuale di questi tempi. La verità non è stata ancora scoperta, dunque lui si ostina ancora a cercarla. Questa ricerca della conoscenza è intensa, talvolta è come un veleno.


* L'Intelligenza aumenterà del 35%.


* C'è una bassa probabilità di perdere il controllo.






Titolo: Colui che è Diventato Leggenda


* Gli status alterati non funzionano su di te.


* Non morirai quando la tua Salute è al minimo.


* Facilmente riconosciuto.






Titolo: ???


* ???


Livello: 545


Salute: 858.310/858.310 (Correzione)


Mana: 13.964.000/13.965.000 (Correzione)


Forza: 258       Stamina: 3.400


Agilità: 1.009              Intelligenza: 15.880


* In questa forma umana, la forza di Braham Eshwald non può essere sfruttata a pieno. La maggior parte delle sue statistiche è sigillata.






Ogni avanzamento di livello donava dieci punti statistica. In altre parole, la somma totale delle statistiche di Braham al livello 545 eccedeva 20.000 punti, un valore che andava oltre ogni senso comune. Naturalmente, c'erano molti modi per aumentare le statistiche, oltre all'avanzamento di livello, ma anche facendo quella considerazione, le statistiche di Braham erano troppo irrealistiche.


Le statistiche totali di Grid eccedevano 14.000 punti, ma solo perché ne aveva una gran varietà. Grid aveva solo 6.000 punti nelle statistiche relative al combattimento. Erano ridicolmente alte, ma di fronte a quelle di Braham sembravano solo vergognose.


'E dice anche che le statistiche di Braham sono sigillate. Qual era la sua forza originale?'


Considerando la sua Salute e il suo Mana, la Forza e la Stamina di Braham avrebbero dovuto essere almeno dieci volte più alte rispetto ai valori attuali.


‘Invece...'


'In questa forma umana, la forza di Braham Eshwald non può essere sfruttata a pieno.'


Quella frase lo infastidiva molto.


“Tu, non sei un umano?”


[Il mio aspetto non è diverso da quello degli umani e ho una vita finita.]


'...Vuol dire che è umano?'


Gli umani erano umani. No. Se era quello il caso, che rispondesse semplicemente invece di farla tanto complicata.


“Quindi, dov'è questo posto?”


Era difficile distinguere il mare dal cielo. Grid non riusciva a capire se i suoi piedi in quel momento poggiassero sul cielo o sul mare, o se stesse dritto o sottosopra. Braham rise di lui, così in difficoltà di fronte alla soverchiante maestosità della natura.


[Una leggenda prova stupore davanti a tutto ciò?]


“Non è naturale per gli umani sentirsi piccoli di fronte alla natura?”


[Una leggenda è trascendente. Non dovresti pensare a te stesso come una semplice persona. Sarebbe come costruirti un muro attorno.]


'Ha senso.'


Inizialmente, Grid era sospettoso nei confronti di Braham. Era documentato che la morte di Pagma fosse avvenuta 100 anni prima. Tuttavia, Braham diceva che Pagma era morto 300 anni prima, e questo l'aveva reso sospetto e bugiardo ai suoi occhi. Ma era forse perché l'anima di Braham era ora dentro di lui? I suoi sospetti e la sua cautela nei confronti di Braham erano svaniti e aveva cominciato a solidarizzare con le sue parole.


[Dovresti guardarti solo da quelli che possono minacciarti, e disprezzare tutti gli altri. Questo è l'atteggiamento di una leggenda.]


“Allora hai paura anche della cautela?”


Grid lo scandagliò. La sua bocca si incurvò in un sorriso. Era il sorriso di Braham.


[Io sono al di là dei confini della paura.]


“...Ah, capisco.”


Era così quando si erano incontrati un anno e mezzo prima. Braham aveva un immenso orgoglio. Era già morto, ma come sarebbe stato da vivo?


“Ad ogni modo, dov'è questo posto?”


Grid ripeté la domanda a Braham.


[Il Mare Rosso]


Il Mare Rosso. Era il mare più vasto che separava il Continente Est dal Continente Ovest. Negli ultimi mille anni, entrambi i continenti avevano investito una miriade di risorse nel cercare di attraversare quel mare, ma avevano fallito.


Solo poche persone erano riuscite a spostarsi da un continente all'altro. Si diceva che, nel tentativo, decine di migliaia di persone avessero perso la vita, tingendo il mare di rosso con il loro sangue.


[Questo è il centro del mondo. È una sorgente infinita di Mana. Qui è dove le peggiori creature possono esistere, giù nelle profondità del mare.]


“Non devi spiegarmi ogni banale dettaglio.”


[Ok, andrò al punto. Posso ottenere qualcosa qui.]


<em>Kuooooong.</em>


Immediatamente, dopo quella significativa affermazione, delle enormi onde cominciarono ad agitare la superficie del mare.


<em>Kururung!</em>


In poco tempo si scatenò uno tsunami. Un temporale si sviluppò nel cielo scuro, facendo scendere un brivido giù lungo la spina dorsale di Grid.


“Che succede tutto d'un tratto... Heok?”


Mentre borbottava tra sé, improvvisamente Grid se ne rese conto. La sorgente dell'irritazione che agitava il cielo infinito e il mare era Braham. Le finestre di notifica lo provarono.






[Braham ha usato Incantesimo di Prosciugamento.]






[Non c'è alcun bersaglio.]






[Il bersaglio non è circoscritto.]






[Potere magico è stato rubato all'atmosfera.]






[Potere magico è stato rubato al mare.]






[Potere magico è stato rubato al sole.]






[Il tuo potere magico è temporaneamente aumentato.]






[Il tuo potere magico è temporaneamente aumentato.]






[Il tuo potere magico è temporaneamente...]






…






…






'È ridicolo!'


Incantesimo di Prosciugamento. Era una magia in grado di rubare una certa quantità di potere magico al bersaglio, che fosse un utente, un mostro o un PNG. Era un incantesimo di base che qualunque mago poteva imparare e gli effetti erano quasi insignificanti.


Ma l'Incantesimo di Prosciugamento di Braham stava dimostrando un potere che andava oltre ogni buonsenso. Scegliendo come bersaglio tutta la natura, il tasso d'amplificazione diventava inconcepibile.


[È abbastanza.]


Braham fermò l'Incantesimo di Prosciugamento quando il suo potere magico arrivò ad un livello molto più alto di prima e usò Teletrasporto. Il corpo di Grid svanì di nuovo nella luce.








<p style="text-align: center">***</p>








L'ubicazione del tempio principale della Chiesa di Yatan cambiava di tanto in tanto. C'erano molte forze ostili, quindi dovevano mantenerne segreta la posizione. Fin dagli inizi di Satisfy, non c'era stato un singolo utente che avesse saputo dov'era situato il tempio. Persino i maghi neri, che erano membri della chiesa, non lo sapevano.


Ma oggi.


“Finalmente l'ho trovato.”


Il party del primo esploratore in classifica, Skunk, era riuscito a trovare il tempio principale della Chiesa di Yatan. Era davvero un'impresa storica.


“Non è piccolo e un po' insignificante? Pensavo sarebbe stato un posto carino come il Vaticano della Chiesa di Rebecca.”


“Il Vaticano è inutilmente grande.”


L'Ottavo Canyon. Le ripide mura avevano la forma di un numero otto e il tempio si trovava alla periferia del canyon. A prima vista, sembrava un tempio malmesso in un villaggio rurale. Tuttavia, i tre pilastri posizionati all'entrata del tempio sembravano proprio come quelli descritti nel libro.


“Contatta ogni gilda e ogni chiesa. Vendi queste informazioni a caro prezzo.”


La Chiesa di Yatan aveva commesso tante malvagità. C'erano molti utenti con missioni volte ad assoggettarla. Il party di Skunk sarebbe potuto diventare ricco se avesse scambiato quell'informazione.


“Hao offre 1,5 milioni di monete d'oro.”


“Quel cane.”


“La Gilda Giant offre 1,8 milioni.”


“È ancora poco.”


“La Gilda Violet offre 2,35 milioni.”


“Violet? Oh, la prima paladina della Chiesa di Dominion.”


Damian della Chiesa di Rebecca, Toban della Chiesa di Judar e Violet della Chiesa di Dominion. Erano spesso chiamati i tre paladini principali. Tra loro, la posizione in classifica di Violet era la più bassa. Tuttavia, si diceva che la sua abilità di combattimento fosse la migliore. Per prima cosa, era naturale che i paladini della Chiesa di Dominion fossero più specializzati in battaglia rispetto ai paladini di altre religioni.


“2,35 milioni di monete d'oro... È un po' meno di quanto mi aspettassi.”


Skunk fece un'espressione ambigua, mentre i suoi compagni cercavano di persuaderlo.


“Sono già passati un anno e otto mesi da quando la guerra tra gli alleati e la Chiesa di Yatan è iniziata. Ma le persone ossessionate dalla Chiesa di Yatan sono meno di quanto pensassi.”


“La Chiesa di Dominion è una fede che nutre grande ammirazione per la guerra.”


“Non credo che qualcuno offrirà più di Violet. Concludi l'affare con lei.


Skunk annuì.


“Mmm, ok. Ma ho una condizione.”


“Che condizione?”


“Dovrebbe portare dei reporter da almeno 15 paesi.”


Il party di Skunk aveva trovato il tempio principale della Chiesa di Yatan! Skunk pianificava di incrementare il suo valore e quello del suo party diffondendo quella notizia in tutto il mondo. I membri del party annuirono.


Tre giorni dopo il party di Skunk incontrò Violet. Dozzine di giornalisti ripresero il loro incontro.


“La pubblicità è eccellente.”


Skunk si strinse nelle spalle davanti a Violet, che gli porse l'anticipo con un sorriso cinico.


“Non vuoi diffondere la notizia che sei stata tu a distruggere il tempio principale della Chiesa di Yatan? Portali al Tempio di Yatan e fa' in modo che ti filmino durante l'azione.”


“La nostra gilda ha una sua emittente su internet. È più redditizio diffondere i progressi della missione tramite l'emittente della gilda piuttosto che vendere tutto ad altri.”


“Ah, è così? Allora i giornalisti dovrebbero andarsene a casa.”


Violet pagò i reporter per il loro lavoro. Poi seguì le indicazioni di Skunk e si diresse verso il tempio principale.


“Inseguili.”


I giornalisti non avevano intenzione di perdersi quello scoop. A dispetto della promessa che avevano fatto a Violet, seguirono segretamente il suo gruppo, invece di andare via. Il giorno seguente, la Gilda Violet riuscì a raggiungere il tempio principale della Chiesa di Yatan, nascosto nell'Ottavo Canyon.


“Questo è il posto...”


<em>Gulp.</em>


I membri del party di Violet non riuscirono a nascondere la tensione, trovandosi davanti al tempio principale. Tallos, il Primo Servo della Chiesa di Yatan, si trovava lì. Potevano davvero sconfiggerlo?


Erano in 90 e la loro preparazione era completa, ma avevano ancora poche informazioni su Tallos. Avevano solo sentito dire che era il più forte mago nero in circolazione.


Violet incoraggiò le sue truppe inquiete.


“La combinazione di classi del nostro gruppo è ideale e abbiamo quattro persone con classi di terzo avanzamento. La nostra forza è sufficiente per uccidere il Primo Servo e poi faremo a pezzi il tempio principale della Chiesa di Yatan.”


C'era una ragione per cui Violet era così fiduciosa.






[Uccidi il Primo Servo di Yatan (SS+)]






Erano passati un anno e otto mesi da quando aveva ricevuto quella missione. Allora era solo una paladina di primo avanzamento che non aveva ancora raggiunto il livello 200. Adesso era una paladina di terzo avanzamento.


Non era forse in grado di sconfiggere Tallos, che era un boss di grado identificato per cui lei aveva ricevuto la missione al tempo del suo secondo avanzamento? Probabilmente il livello di Tallos sarebbe stato più basso di quanto tutti si aspettassero. Violet fece quell'analisi positiva e il suo gruppo entrò nel tempio principale, con i reporter al seguito.


Poi, dopo un po', il gruppo di Violet cadde in disgrazia.


“Guarda un po' questi esseri insignificanti.”


Il Primo Servo di Yatan, Tallos. La sua forza era incredibile. Come mago nero di quarto avanzamento, da solo superava tutto il gruppo di Violet. Persino i suoi subordinati erano maghi neri di terzo avanzamento.


Il volto di Violet si contorse quando venne colpita da una maledizione.


“È pazzesco...!”


Avrebbe fallito miseramente nella missione che aveva avuto per un anno e otto mesi! Violet pensò che non era giusto. Lo stomaco cominciò a dolerle perché aveva pagato 2,35 milioni di monete d'oro a Skunk e 300.000 per le preparazioni. Avrebbe voluto spaccare la faccia al capo dell'alleanza che le aveva dato quella missione difficile al livello 200.


Nel frattempo, i giornalisti erano occupati a catturare la scena. Dimenticarono di agire in segreto, così da non farsi vedere da Violet.


'Fantastico!'


'Un grande scoop!'


Il Primo Servo di Yatan, Tallos, avvolto in un velo di mistero! Era meglio di quanto si fossero aspettati. Gli indici d'ascolto sarebbero andati alle stelle nel momento in cui avessero mostrato quel grosso gruppo che veniva travolto, pur includendo quattro utenti di terzo avanzamento. I giornalisti avrebbero potuto guadagnarsi il premio della stampa di quell'anno e i bonus speciali.


Nel momento in cui il gruppo di Violet era più disperato...


“Missile Magico.”


Era un incantesimo di base che anche maghi di livello 10, che avevano appena iniziato il gioco, potevano imparare. Quel debole incantesimo perforò il tempio e colpì il petto di Tallos.


“Kuaaaaak!”


“Uh?”


“Uh?”


Che problema aveva? Tallos, che non aveva neanche sussultato quando era stato colpito da utenti di terzo avanzamento, adesso urlava di dolore. Naturalmente, tutti gli occhi si mossero nella direzione da cui era provenuto il Missile Magico.


“Un falso. Ehi, dove si nasconde l'anima di Amoract?”


Un uomo dai capelli bianchi si rivolse in modo sprezzante a Tallos. Quelli che lo riconobbero rimasero sbalorditi.


Traduzione di Martina Procida


Editing di Cecilia Orlando
                                


                                



