---
title: Capitolo 309
pubDate: 2025-03-12T16:37:15.602Z
tags:
    - overgeared
---


“La Gilda Violet è famosa per le eccellenti abilità d'assalto. Un mese fa hanno assaltato il Rotten Horned Rayon. Non potevano competere con la forza di Tallos, eppure tu ce l'hai fatta solo con Missile Magico e Palla di Fuoco. Per favore, dacci una spiegazione.”


Le domande dei giornalisti sovreccitati continuarono. Grid era a disagio perché alcune delle domande erano affilate come lame di coltelli.


'Potrebbero diffondersi voci che qualcuno mi controlli o che il gruppo S.A. mi stia aiutando dalle retrovie.'


In base all'esperienza che si era fatto, Tallos era molto più potente di Pascal. Era impossibile per un utente ucciderlo da solo, specialmente usando solo magie di base. Grid era preoccupato per i giornalisti sospettosi.


“Non credo che abbiate capito.”


Braham prese in prestito la bocca di Grid e cominciò a chiacchierare.


“Io sono una leggenda. Sono onnipotente. Esseri insignificanti come voi non possono neanche immaginare, figuriamoci cercare di capirmi. È normale.”


“Wow.”


I reporter erano scioccati. In quel momento, Grid era ben oltre l'arroganza...


'La Sindrome della seconda media[1]!'


Riusciva a definirsi onnipotente con espressione seria? Era anche davanti a dozzine di telecamere! Grid aveva voglia di rannicchiarsi per la vergogna.


'Imbarazzante.'


Grid aveva avuto la Sindrome della seconda media. Ma all'età di 27 anni aveva incontrato Lauel, che aveva avuto lo stesso atteggiamento, ed era riuscito a superarlo. Perciò ora, a 28 anni, non sopportava di essere ancora definito a quel modo.


'Braham, per favore, comportati in modo più moderato, fallo per me!'


Era grato di aver guadagnato un livello, ma quello era tutto. Non sapeva tirarsi uscir fuori dal casino in cui Braham l'aveva incastrato. Mentre Grid era in preda al turbamento, Braham usò Teletrasporto e si lasciò alle spalle i giornalisti.








<p style="text-align: center">***</p>








“Tredici minuti fa, il capo gilda di Overgeared, Grid, ha distrutto il Primo Servo di Yatan con Missile Magico e Palla di Fuoco.”


“Tallos, il Primo Servo di Yatan, è un mago nero di quarto avanzamento e persino il gruppo di Violet ha fallito nell'assalto. Grid l'ha ucciso con delle magie di base, dunque la sua forza va oltre ogni immaginazione...”


“Persone da tutto il mondo cominciano a sollevare il sospetto che Grid sia un giocatore controllato. Il Gruppo S.A. ha rilasciato un comunicato ufficiale per negare questa ipotesi. Tuttavia, i sospetti degli utenti non sono svaniti. Si è diffusa una teoria complottistica che dice che ci sia un qualche tipo di accordo tra Grid e il Gruppo S.A.”


I media internazionali stavano trattando l'incidente di Grid. Naturalmente, l'opinione pubblica non vedeva di buon occhio la cosa. La maggior parte delle persone aveva dei sospetti riguardo alla forza schiacciante di Grid. C'era molta speculazione su SNS.


Poi esperti di vari campi stabilizzarono l'opinione pubblica.


“Probabilmente Grid sta svolgendo una missione incentrata su una storia.”


“Una missione incentrata su una storia? Ah, stai parlando delle missioni del tipo 'Porta la Cioccolata alla Mamma Lupa'?”


“Esatto. Un tipo di missione che si attiva solo quando l'utente soddisfa certe condizioni. Una missione incentrata su una storia consiste spesso nello 'sperimentare qualcosa'. Un esempio tipico è la missione 'Porta la Cioccolata alla Mamma Lupa', che molti di noi hanno sperimentato agli inizi probabilmente.”


Porta la cioccolata alla mamma lupa. Era una missione ottenuta al livello 8. L'utente che accettava la missione non era in grado di controllare il proprio corpo, mentre si trasformava in un lupacchiotto e portava della cioccolata alla mamma lupa. Il ruolo dell'utente era solo quello di osservare la storia del lupo e godersela.


“L'aspetto e il tono di Grid sono diversi dal solito. Il fatto che abbia gestito un boss identificato così facilmente prova che non si tratta di Grid. È probabile che stia sperimentando qualcosa di molto speciale.”


“Ha ragione. Tuttavia, chi è quell'essere speciale?”


Corea del Sud, Stati Uniti, Francia, Canada, Russia, Cina, Giappone e così via. Gli esperti internazionali ebbero tutti un pensiero comune.


“Braham Eshwald.”


“Il grande mago leggendario.”


Dopodiché, i portali di tutto il mondo si riempirono di articoli su Grid.


[Il fabbro leggendario, Grid! È probabile che stia vivendo attraverso un grande mago leggendario!]


[Grid otterrà una seconda classe di grande mago?]


[L'arroganza di un uomo bello e di talento è affascinante? Le donne di tutto il mondo stanno andando in estasi per i candidi capelli di Grid!]


[L'arrogante modo di parlare di Grid è di tendenza su SNS... È probabile che diventi un problema sociale.]


[La popolarità di Grid in Giappone, dove è nato il detto 'Sindrome della seconda media', è immensa! Siamo all'avvento della Quinta Onda Coreana?]


[Il numero dei membri del fan club di Grid è raddoppiato in tre ore... Le inserzioni pubblicitarie stanno salendo alle stelle.]








<p style="text-align: center">***</p>








'Sarà diventato un macello a quest'ora.'


Grid sospirò. Aveva paura delle conseguenze che potevano aver generato le parole di Braham.


'Ho visto le facce dei giornalisti. Le loro reazioni erano di disgusto.'


Poteva immaginare come avrebbero scritto i loro articoli. Grid aveva la Sindrome della seconda media, Grid era arrogante, Grid era controllato, Grid era pazzo, e così via. Su Internet si sarebbe diffuso ogni tipo di articolo maligno e lui avrebbe guadagnato milioni di anti-fan.


'Probabilmente sono rientrato anche tra le parole più cercate nella realtà...'


Aveva paura di disconnettersi. Considerata la sua sfortuna, era probabile che l'avrebbero rincorso per strada.


'Dovrei assumere delle guardie del corpo?'


Quanto sarebbe durata quella sofferenza? Grid non aveva idea di quale fosse la situazione attuale e si sentiva frustrato; nel frattempo Braham lo scherniva, muovendosi nella Caverna di Ludhadan.


'Amoract, sei cauto, come ha detto la Madre.'


Il livello del vello piazzato sulla caverna era considerevole.


'Ma non è un livello tale da ingannarmi.'


Grid chiese, mentre Braham si spostava nelle profondità della caverna senza esitazione:


“A proposito, chi è Amoract?”


Perché si nascondeva dietro un rappresentante? La risposta di Braham fu semplice e concisa.


“Il grande demone del conflitto.”


“Il grande demone...! Il Primo Servo di Yatan è un grande demone?”


Grid era totalmente sconvolto da quella risposta inaspettata.


“Di certo non hai intenzione di combattere contro un grande demone proprio adesso?”


“L'Amoract che si trova qui non è in condizioni perfette. È solo una parte dell'anima di Amoract, quindi non c'è motivo di spaventarsi. Un frammento di anima è indifeso contro di me.”


Un grande demone non era alla sua altezza. Era come se stesse dicendo che un grande demone non fosse forte.








<p style="text-align: center">***</p>








La parte più profonda della caverna oscura. C'era un'anima bianca che galleggiava su un altare al centro di un largo spazio.


[Sei venuto.]


L'anima salutò Braham. Era come se lo stesse aspettando. Braham prese in prestito la bocca di Grid e disse:


“Amoract, sapevi che sarei venuto a cercarti.”


[Naturalmente. So che hai bisogno della benedizione degli dèi per liberarti della tua mortalità.]


“Se le mie ipotesi sono esatte, ascolterai le mie richieste?”


[Esatto.]


“Uhuhuhuh, Marie Rose dev'essere piuttosto fastidiosa per Yatan.”


'Marie Rose?'


Era un nome familiare per Grid. Un duca vampiro che esibiva una dignità assoluta. Un brivido scese lungo la spina dorsale di Grid quando si ricordò della sua esistenza.


'Se è da qualche parte nelle città dei vampiri...'


Sarebbe stato impossibile ottenere tutto il pavranio. Era un bene che avesse accettato l'anima di Braham per completare la missione.


[Il Dio Yatan ti favorisce, a prescindere da Marie Rose. Ricordalo sempre.]


“Non è un dio.”


[...Attento a quello che dici.]


La voce dolce di Amoract si indurì. Era un livello di intimidazione che fece serrare il petto di Grid. Tuttavia, Braham non era affatto agitato.


“Non dovresti mettere piede su questa terra prima di cercare di intimidirmi?”


[Non si tratta di intimidazione, ma di maniere.]


“Non mostrerò alcuna cortesia per Yatan. Non sono più al suo servizio.”


'Non più?'


Intendeva forse che un tempo Braham serviva Yatan? Grid aveva dei dubbi, ma non era una questione che poteva essere risolta in quel momento. Braham diede un ordine a Grid.


“Tira fuori il pavranio.”


[Hai riacquistato temporaneamente il controllo del tuo corpo.]


La finestra di notifica apparve e Grid riottenne la sua libertà.


'Adesso posso averne un piccolo assaggio.'


Non era piacevole lasciare il controllo del proprio corpo ad altri. Grid sentì una certa pace mentale mentre evocava la Lancia di Lifael. Poi Braham comandò Amoract.


“Adesso concedi la benedizione di Yatan.”


[Non mi piace, ma... Ok. Questa è la volontà del Dio Yatan.]


L'anima bianca di Amoract divenne sempre più grande. Poi, dopo un po', un raggio scuro scese dal soffitto.


<em>Chaaeng!</em>


La Lancia di Lifael fu colpita dalla luce oscura e tremò. Subito dopo le finestre di notifica si aggiornarono.


[La benedizione del Dio Yatan è scesa sul pavranio.]


[Il pavranio ha guadagnato l'abilità di aumentare il potere magico.]


La benedizione della Dea Rebecca aumentava la velocità di recupero, quella del Dio Dominion incrementava il potere d'attacco e quella del Dio Judar aumentava la difesa. Quelle benedizioni venivano sempre applicate a Grid, che era il proprietario del pavranio.


Grid si era aspettato molto dalla benedizione del Dio Yatan. Tuttavia, il potenziamento del potere magico era deludente. Non era molto importante per Grid dato che non poteva usare la magia.


'No, no.'


Se avesse imparato un incantesimo da Braham, non era poi così male che il suo potere magico aumentasse. Grid ci pensò più positivamente, mentre Braham si sentiva eccitato. Le loro anime erano integrate l'una all'altra, dunque Grid riusciva a sentire la sua intensa gioia.


“Finalmente...! Il momento è finalmente arrivato!”


La resurrezione che aveva desiderato per centinaia d'anni. Braham gridò, emozionato:


“Adesso, Discendente di Pagma! Crea il Vascello dell'Anima!”


“Ok.”


Gli aspetti discutibili di Braham non erano importanti per Grid in quel momento. Da lui voleva solo delle enormi ricompense.


<em>Ttang! Ttang!</em>


Grid strappò una piccola quantità di pavranio dalla Lancia di Lifael e fece una piccola ciotola. Sembrava un po' grezza, ma la maestria del suo creatore era ben visibile.


“Uhuhuhuh! Uahahahah!”


L'anima di Braham lasciò il corpo di Grid e si spostò nel Vascello dell'Anima.










[1]</a> Nel testo compare il termine Chuunibyou (letteralmente “Sindrome della seconda media), che fa parte del linguaggio colloquiale giapponese e serve ad indicare i comportamenti imbarazzanti di un ragazzino di 13-14 anni con manie di grandezza, che si comporta da So-Tutto-Io e che ha un disperato desiderio di distinguersi dagli altri, tanto da arrivare a convincersi di avere poteri nascosti e abilità speciali che chiaramente non ha. Nonostante il nome, può manifestarsi in persone di tutte le età.


Traduzione di Martina Procida


Editing di Cecilia Orlando
                                


                                



