---
title: Capitolo 311
pubDate: 2025-03-12T16:37:15.603Z
tags:
    - overgeared
---


‘Ingenuo... No, uno stolto. Impara ad essere più sospettoso e vigile.’


Braham sin dall’inizio non aveva avuto intenzione di prendere il corpo di Grid. Doveva tornare in vita nel suo stesso corpo, non in quello di qualcun altro.


Il motivo per cui aveva cercato di prendere il corpo del giovane era per metterlo in allarme. Poteva apparire minaccioso, ma lo aveva fatto per fargli un favore.


Perché?


‘È un uomo che mi rende agitato, ma è anche il benefattore che ha esaudito il mio desiderio irrealizzato da 300 anni.’


Era il suo modo di esprimere il suo apprezzamento. Grid non lo sapeva.


[Beh, potremmo essere nemici la prossima volta che ci incontreremo.]


L’anima di Braham cominciò a muoversi. La sua destinazione era la Fossa delle Spade; lì era sigillato il suo corpo.


***


Reidan era una città che ambiva a diventare la futura Talima. Pertanto, l’Amministratore Rabbit aveva investito la maggior parte de budget nello sviluppo dell’artigianato e dell’alchimia.


Ma la cosa era divertente. Al momento, il settore più sviluppato a Reidan era quello dell’agricoltura. I campi si stagliavano in ogni direzione a partire dalla città.


“Adesso i raccolti stanno crescendo.”


Grid tornò dopo aver portato a termine una missione messa da parte per un anno e mezzo. Si guardò attorno nei campi.


“Penso che la vastità sia aumentata...”


Non sapeva il perché, ma Piaro possedeva un’abilità passiva che aveva il 100% di possibilità di rendere la terra fertile. Grazie ad essa, Reidan poteva godere sempre del piacere di un buon raccolto, indipendentemente da quali colture crescessero. I prodotti agricoli rappresentavano la porzione maggiore di oggetti esportati dalla città.


‘Si vocifera sia una città agricola.’


Una città con un fabbro leggendario era diventata una città agricola? Era davvero ironico. In tutta onestà, a Grid non piaceva.


“Huh?”


Il settore agricolo di Reidan stava crescendo nonostante non vi fosse stato investito un grosso budget! Non sapeva se esserne felice o no. Grid, perplesso, si fermò sul posto nei pressi dei campi di riso. Una scena aveva catturato il suo sguardo.


“Puoi farcela! Ci sarà un uovo arrivato fra un’ora!”


“Va bene! Heok? Dannazione! Abbiamo aspettato per un novizio!”


<em>Oh issa, oh issa.</em>


I contadini stavano lavorando duramente, usando vari attrezzi agricoli. E fra di loro c’erano degli utenti?


‘Cosa?’


L’ecosistema del deserto si era stabilizzato grazie alle attività dei membri di Overgeared, ma gli ostacoli per entrare erano ancora elevati. Era impensabile mettere piede in questo posto a meno che non si fosse stati utenti di livello superiore al 260. A Reidan, era difficile trovare utenti che non fossero i membri di Overgeared, e gli abitanti erano dei PNG. In una situazione simile, perché gli utenti si dedicavano all’agricoltura?


Grid era dubbioso. Piaro, leader della Divisione dei Cavalieri di Overgeared e comandante in capo di Reidan, comparve nei campi. Cominciò a rimproverare gli utenti che stavano lavorando duramente nei campi.


“Non si tratta della qualità dell’aratro a mano. Più polso...”


“Il terreno non è troppo fine? Questo non è l’unico modo per piantare piantine. Gli alberi di brownie crescono meglio in un terreno grezzo.”


“...”






[È nato un contadino leggendario!]






Ricordò la frase che aveva visto qualche mese prima. Grid rimase impassibile per lo stupore per un momento, prima di scuotere la testa.


“No. Piaro sognava di diventare un maestro della spada, perciò non può essere un contadino. Il mio Piaro non è un contadino.”


Aveva deciso, ma non riusciva a controllare le informazioni di Piaro usando la Spada del Grande Signore.


‘Dovrò chiedere la prossima volta per lo Scudo d’Ametista...’


Non voleva parlare con Piaro mentre lui indossava un cappello di paglia.


<em>Strush strush.</em>


Il rumore dei passi di Grid era pesante mentre ignorava Piaro e si allontanava dai campi. D’altro canto, 21 utenti stavano lavorando negli appezzamenti di terra sotto le direttive di Piaro.


‘Dannazione... Un mago 55° in classifica deve lavorare nei campi.’


‘Devo avere a che fare con un aratro a mano invece che con una spada...’


I 21 utenti catturati da Piaro avevano un livello alto, la maggior parte erano quasi al livello 300. Erano venuti a Reidan per unirsi ad Overgeared ma sfortunatamente non avevano potuto poiché catturati da un folle contadino.


Questo folle contadino era ovviamente Piaro.


In passato, quando sognava di diventare un maestro di spada, si divertiva a combattere con utenti forti, che prendeva per le caviglie. Dopo essere diventato un agricoltore leggendario, afferrava per le caviglie gli utenti in un’altra ragione.


“Farò diventare Reidan la migliore città agricola.”


Il problema era che l’Amministratore Rabbit non aveva aumentato il loro budget. In particolare, mancava manodopera. Mancava manosopera? Doveva rimediare.


“Uhuhu! Non è così che si usa un aratro a mano!”


“...Hah.”


Gli utenti catturati da Piaro potevano soltanto sospirare. Tuttavia, il motivo per cui rimanevano nei campi era la ricompensa della missione.






[Allenamento Divertente e Piacevole!]


★ Missione Nascosta ★


Vivi a Reidan col contadino Piaro. Se ti unirai a lui, potrai avere una crescita significativa.


Condizioni per il Successo della Missione: Vivere insieme a Piaro per tre settimane.


Ricompense per il Successo della Missione: +10 punti su tutte le statistiche. Ottenimento dell’abilità ‘Coltivazione’.


La ricompensa era misera rispetto a quella della missione nascosta che avevano ricevuto Kraugel e Damian. Tuttavia, quella era solo storia per i due. Da un punto di vista generale, la ricompensa dei dieci punti in più per tutte le statistiche era meravigliosa.


“C’è un agricoltore folle a Reidan. Ti sfiderà e ti abbatterà. Non scappare. Esatto. Se riuscirai a sopportare le prove che seguiranno, riuscirai ad assaporare un dolce frutto.”


Una strana diceria cominciò a circolare su internet. La maggior parte delle persone pensavano fosse una storia di fantasmi, ma per le sette gilde era diverso.


“Un folle agricoltore...!”


Reidan era ancora protetta da lui? Zibal, secondo in classifica, si massaggiò la fronte; gli faceva ancora male.








<p style="text-align: center">***</p>








La prima persona che Grid cercò una volta arrivato a Reidan non fu né Irene né Khan. Nemmeno Lauel o Rabbit.


“Eh? Grid?”


Laella. Una bellissima donna inglese e idolo di fama mondiale.


Un tempo Grid era suo fan. Piuttosto che le sue eccellenti doti vocali o il suo aspetto, a Grid piaceva perché il suo corpo rientrava nei suoi canoni. Il suo seno era davvero enorme, abbastanza da ricordare un frutto.


“...”


“Perché mi sei venuto a cercare?”


Grid le fissava le tette, come sempre. Il volto di Laella si tinse di rosso per l’imbarazzo e chiese frettolosamente. Notando la sua reazione, Grid tornò in sé davanti e spiegò.


“Hum hum, stavolta ho imparato della magia. Voglio testarne precisamente il potere.”


Laella era a capo dei maghi di Reidan. C’era una struttura per misurare il potere magico nei capannoni dei maghi di cui si occupava, e Grid voleva usarla.


“Magia?”


Laella strabuzzò gli occhi. Il fabbro Grid poteva utilizzare la magia?


“Come puoi usare la magia...? Ah! Hai svolto una missione relativa a Braham. Hai appreso da lui un incantesimo? Quale ti ha insegnato?”


Grid rispose alla donna senza nascondere nulla.


“Missile Magico.”


“...Ah, sì.”


Ovviamente, sarebbe difficile insegnare della vera e propria magia ad un fabbro. Laella non poté nascondere la sua delusione e condusse Grid al campo di allenamento dietro i capannoni.


“Sfera di Fuoco!”


“Freccia di Ghiaccio!”


Era il Clan Ul, che Grid aveva salvato dalla distruzione. Avevano un dono per le arti magiche e si stavano allenando in un lato del campo. Laella indicò uno spaventapasseri d’argento mentre Grid stava osservando il Clan Ul con espressione orgogliosa.


Lo spaventapasseri era stato prodotto dalla facoltà di alchimia di Reidan. Era un tipo di sacco di sabbia magico che poteva impostare la resistenza magica da 0 a 5.000.


“Prima di tutto, imposta la resistenza magica a zero.”


Grid si posizionò difronte allo spaventapasseri e Laella gli disse.


“L’ho impostato.”


“Okay! Missile Magico!”


Grid mirò allo spaventapasseri e gridò. Poi un lampo bianco impattò con il sacco.






[Hai inflitto 2.894 punti di danno all’obiettivo.]






Gli effetti di vari titoli, del Mantello di Malacus e degli Orecchini di Quarzo Nero implicavano che, al momento, possedeva 1.048 punti di intelligenza. Il potere magico risultante era di 1.258 punti. Il potenziamento del pavranio lo faceva aumentare del 15%, perciò il punteggio finale del potere magico di Grid era di 1.447.


Il danno massimo previsto del Missile Magico (Potenziato) era di 2.894 punti, e questo fu il risultato. Laella era stupita.


‘Non è sorprendentemente potente? Sta indossando oggetti che amplificano il potere magico?’


Un fabbro non investiva punti nella statistiche dell’intelligenza. Laella quindi pensò che quella di Grid arrivasse massimo ai 400 punti. Il danno che gli utenti potevano esercitare con un Missile Magico al Livello 1 e 400 punti in potere magico era davvero minimo.


Il Missile Magico di Grid era notevolmente potente. Grid disse a Laella, scioccata.


“Imposta al massimo la resistenza magica dello spaventapasseri.”


Il massimo era 5.000. Anche la maggior parte dei mostri boss non avevano una così alta resistenza magica. Missile Magico sarebbe stato completamente inefficace.


“Non ci sarà alcun danno.”


Grid sollecitò la maga.


“Svelta.”


‘È un esperimento inutile.’


Laella pensò che Grid fosse talmente eccitato per la magia che gli fosse impossibile avere un giudizio razionale. Immaginò l’espressione di delusione di Grid mentre impostava la resistenza magica dello spaventapasseri a 5.000. Dopo un po’…






[Hai inflitto 2.894 punti di danno all’obiettivo.]






“C-cosa...?


Laella era scioccata. Il Missile Magico di Grid aveva ignorato al 100% la resistenza magica dell’obiettivo. In sintesi, era una truffa. Laella singhiozzò per la sorpresa, mentre Grid fece un’espressione soddisfatta.


‘Non è molto efficiente durante la caccia o nei raid.’


Era ottima contro gli utenti la cui salute massima era di soli 10.000 punti. Il tempo di attivazione era di un secondo e il tempo di ricarica di cinque. Era un incantesimo che sarebbe stato molto utile nei PvP.


Un macabro ghigno comparve sul volto di Grid. Poi un ospite andò a trovarlo. Un ospite completamente inaspettato.


Traduzione di MoonRoro29


Editing di Cecilia Orlando                        


                                



