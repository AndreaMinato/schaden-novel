---
title: Capitolo 316
pubDate: 2025-03-12T16:37:15.604Z
tags:
    - overgeared
---


Per tenervi compagnia in questi giorni difficili, abbiamo pensato di scontare i capitoli di Overgeared: un capitolo in più ogni 5 euro di donazione.


Per le donazioni: http://paypal.me/manuelamusmeci


La 1° Competizione Nazionale e l’invasione dei Golem a Reidan.


Grid compariva in pubblico usando sempre uno spadone ma, nonostante questo, l’audience percepiva Chris come il miglior utilizzatore di spadoni, e non il fabbro. Era ovvio; il giocatore coreano sopraffaceva i suoi nemici con abilità ed oggetti, ma la sua abilità con la spada in sé non era speciale. L’abilità mostrata durante il combattimento con i Cavalieri Rossi era a dir poco eccellente.


Al contrario, la tecnica dello spadone di Chris scatenava un sentimento di meraviglia nel pubblico.


“Sei quello che ha sconfitto Zibal? Quelle abilità, mostramele!”


Uno spadone coperto da una luce blu. Aveva un peso considerevole a prima vista, e se lo sentiva bene fra le mani. Non era veloce, ma da esso proveniva una pressione considerevole.


Questo era l’effetto dell’abilità passiva, ‘Regna col Sentiero della Forza’. Tutti i nemici nella traiettoria della carica avevano leggermente diminuite la velocità di evocazione e l’agilità.


‘E’ spaventato.’


Piaro rimase fermo nonostante l’impeto di Chris che, deluso, pensò fosse a causa della paura.


‘Questa è la persona che ha abbattuto Zibal?’


No, il livello del suo avversario non era basso, era soltanto il suo ad essere più alto. L’abilità ‘Regna col Sentiero della Forza’ aveva un effetto maggiore in base alla sua forza. Avrebbe adesso mostrato l’effetto dato avendo 3000 punti forza al livello 314.


Chris si avvicinò a Piaro, immobile come fosse di pietra, brandendo il suo spadone.


<i>Kwaang!</i>


Non c’erano movimenti superflui nel fendente. Ci fu una violenta esplosione di vento e l’obiettivo venne sbalzato all’indietro.


‘Perfetto!’


Chris ammirò il suo operato. La dimensione e la forma dello spadone erano molto maneggevoli, rendendo il tempo impiegato per riportarla indietro più breve del normale.


Fino ad ora, aveva usato centinaia di spadoni, ma questa era la prima volta che ne aveva uno perfetto fra le mani. Sembrava fosse fatto esattamente per lui. Provò adorazione per il creatore, Grid.


‘Morto?’


Chris temeva di poter aver ucciso Piaro col suo colpo. I PNG avevano un’unica vita. No, era proprio perché avevano a disposizione un’unica e preziosa vita che erano dei PNG. Si sentì un po’ in colpa per aver preso la sua vita...


“Eh?”


Lo sguardo di Chris era rimasto incollato allo Spadone di Grid e, osservando nella direzione in cui si trovava Piaro, si sentì confuso. Il saharaniano, ancora vivo e vegeto, schioccò la lingua.


“Allontani lo sguardo dopo un solo colpo? La tua arroganza ha raggiunto gli estremi. E’ importante avere fiducia in sé stessi, ma ciò può anche essere un veleno.”


Chris non riusciva a crederci.


‘Ho avuto chiaramente la sensazione di qualcosa che veniva colpito?’


Si era sbagliato? Era confuso quando, improvvisamente, notò il cappello di paglia a brandelli ai piedi di Piaro.


“Un ninja...!”


Come la maggior parte degli occidentali, Chris – canadese – fantasticava sui ninja. Sapeva poco al riguardo, e aveva appreso che esisteva una tecnica ninja con la quale si poteva scambiare il proprio corpo con qualcos’altro. Una volta visto il cappello, fu certo che Piaro fosse un ninja che faceva finta di essere un contadino.


‘Un PGN dalla classe nascosta di tipo assassino! Non c’è da meravigliarsi che Zibal sia stato ucciso!’


Chris era agitato. Pensò che adesso il ninja gli avrebbe lanciato contro dei coltelli, o lo avrebbe colpito con un pugno fulmineo.


‘Devo essere preparato!’


Come gli altri guerrieri, il canadese aveva solo 200 punti di agilità, poiché focalizzava i suoi punti statistica nella forza. Risultava virtualmente impossibile, per lui, vedere e rispondere agli attacchi del nemico.


‘Non mi arrenderò!’


Si preparò a contrattaccare. Avrebbe potuto rimediare alla sua mancanza di agilità con un’attenta preparazione ed intuizione. Piaro si compiacque a quella vista.


‘Eccellente.’


Il suo signore aveva molti talenti eccezionali – in particolare – Regas ed Ibellin erano incredibili. L’uomo difronte a lui aveva il loro livello di talento, più sofisticato. Era il primo dopo Kraugel.


“Riconosco le tue abilità.”


Piaro, riconosciuto Chris, estrasse un’arma con espressione seria.


<i>Gulp!</i>


Il canadese deglutì. Avrebbe tirato fuori una riconoscibile arma ninja? O forse una frusta? Una palla con catena?


‘È una frusta?’


La testa di Chris girava velocemente. Avrebbe agito in modo differente in base a quale arma Piaro avrebbe usato, ma il saharaniano si era discostato dalle sue previsioni.


“Aratro a mano!”


Esatto. L’arma di Piaro era un aratro a mano. Sembrava fosse stato da poco usato, essendo coperto da terriccio umido. Chris non riuscì a trattenere il suo imbarazzo mentre urlava.


“Non è un aratro a mano! Mi stai ingannando!”


“Non è questo il caso.”


C’era bisogno di lunghe spiegazioni? Meglio dimostrarlo coi fatti.


<i>Teong!</i>


Piaro avanzò. Aveva una velocità veramente notevole, adatta ad un ninja. La distanza che Chris aveva definito fosse ideale venne accorciata in un istante, e l’aratro a mano si mosse.


“Tu!”


Il furibondo Chris agitò il suo spadone, determinato a spazzare via sia l’aratro a mano che Piaro. Tuttavia...


<i>Dok.</i>


“Cosa?”


Mentre mirava al petto di Piaro, l’aratro a mano colpi il piatto dello spadone. L’equilibrio di Chris si distrusse e la parte superiore del suo corpo si proiettò in avanti.


‘Che?’


I capitani – che stavano osservando – spalancarono gli occhi, non riuscendo a capire perché Chris avesse quell’aspetto. Per il canadese e Zirkan, però, era diverso. Compresero all’istante la situazione. 


‘Era quello che voleva!’


Grosse armi erano molto più pesanti e lunghe di armi ad una mano. Il peso era ottimo e doveva essere concentrato in modo da esercitare maggiore potenza distruttiva. Chris era fedele alle basi, e Piaro mirava a questo. Aveva afferrato precisamente il punto in cui il suo avversario concentrava il peso dello spadone e lo aveva colpito, causando lo spostamento del centro di gravità di Chris.


‘È ridicolo!’


Non somigliava al protagonista di un film cinese del 20° secolo? L’aratro a mano volò verso il traballante Chris. Era un attacco che sfruttava l’indietreggiamento provocato dallo scontro con lo spadone per collegare il colpo seguente. Il canadese provò un brivido e alzò le spalle. L’aratro a mano, che avrebbe dovuto trafiggergli il collo, impattò invece contro le sue spalle.






[Hai subito un danno di 12,300 punti.]






‘Ma che ha il danno di quell’aratro a mano...!?’


Anche se quel danno fosse stato inflitto da un colpo critico, era incredibilmente esteso. Piaro era più forte di un boss nominato. Chris grugnì e inarcò il corpo in avanti. Dopo aver limitato i movimenti del saharaniano rimanendo in prossimità del suo corpo, recuperò lo spadone.


In questo momento, lo spadone si mosse con naturalezza per colpire il cuore di Piaro. Basandosi sulle sue centinaia di migliaia esperienze nei combattimenti, Chris mostrò la propria dignità capace di minacciare il nemico indipendentemente dalla situazione in cui si trovava.


“Semina.”


Un sorriso comparve sul volto di Piaro, dopo essere stato leggermente ferito al petto, e sparse diversi piccoli semi ai piedi del canadese.


‘Cosa?’


Perché durante il combattimento piantava dei semi? Chris era perplesso, prima di realizzare improvvisamente.


‘Questo è un semplice trucchetto!’


L’avversario era un ninja, e i ninja erano uomini in grado di utilizzare trucchi per ingannare il nemico. Spostò lo sguardo dai semi caduti ai suoi piedi, ma fu un errore fatale ignorarli.


“Ma cosa?”


Chris cercò di agitare di nuovo il suo spadone, ma i semi che Piaro aveva gettato sul terreno erano germogliati, attorcigliandosi saldamente alle sue caviglie e alle sue cosce.


“Che cosa sta succedendo?”


Erano iniziate a crescere delle piante dai semi appena sparsi? In più, la pressione delle piante era molto forte. Non era qualcosa che Chris poteva comprendere con buonsenso.


Naturale, si trattava di un’abilità leggendaria. Piaro aveva scelto il cammino del contadino dopo aver rinunciato a quello del maestro di spada! Il metodo di ‘Coltivazione Libera’ che aveva completato una volta diventato un contadino era ad un livello paragonabile alle leggende della storia.


In altre parole, il Piaro di adesso era molto più forte di quello che aveva combattuto con Grid.


“Sei la seconda persona più forte che abbia mai incontrato. Dovresti essere orgoglioso del tuo potenziale.”


La seconda? E allora chi era la prima?


‘Sta parlando di Zibal...!’


L’ego di Chris andò in frantumi. C’era solo un livello di differenza fra loro, che non poteva superare, ma credeva di essere più forte. In realtà era più debole?


“Kuaaaak!”


Il canadese gridò e puntò la sua spada contro le piante avviluppate alla metà inferiore del suo corpo. In quel momento, una lama di energia mirava a Piaro. Era Regna col Sentiero della Forza, che rendeva possibili gli attacchi ad area. Mentre la potente lama stava per perforare il petto di Piaro...


“4° Stile di Coltivazione Libera, Ara Campo.”


Il saharaniano tirò fuori un aratro e cominciò a scavare nel terreno. Mentre lo colpiva, il suolo si innalzava, diventando una barriera che bloccò la lama.


“Questo è assurdo!”


Satisfy era uscito esattamente due anni e due mesi fa, e si era allenato costantemente con l’obiettivo di diventare il numero uno, equipaggiandosi anche con i migliori oggetti. Chris pensava che l’uomo di fronte a lui fosse un ninja camuffato da contadino, ma in realtà era sopraffatto da un vero e proprio contadino?


Era stato sconfitto da metodi di coltivazione come la semina, la crescita delle piante e l’arare.


‘Non posso accettarlo!’


Chris riuscì a malapena a tornare in sé. Il suo avversario era colui che aveva battuto Zibal, ed era ingenuo pensare che avrebbe potuto vincere con un livello inferiore a quello di quest’ultimo, ma il canadese non poteva tollerarlo. 


“Kuaaaah!”


Usò Forza del Tiranno per aumentare temporaneamente la sua potenza del 20% e strappò le piante che gli bloccavano gli arti inferiori. Tutto con l’uso della pura forza. Piaro osservò e pensò.


‘Mi manca pratica.’


1° e 2° Stile di Coltivazione Libera, rispettivamente ‘Semina’ e ‘Crescita Rapida’. La resistenza dalle piante in crescita era più debole del previsto, provando così che il secondo stile non aveva ancora raggiunto il giusto livello.


‘Devo lavorare più duramente nei campi.’


Mentre Piaro si promise questo, lame di energia lo ricoprirono. L’aratro a mano lo difese da ogni colpo, poi il saharaniano cercò di spezzare di nuovo il centro di gravità del suo avversario.


‘Ha veloci intuizioni.’


Il contadino leggendario fu sorpreso nel vedere l’abilità di recuperare il suo spadone ogni volta che questi si scontrava con l’aratro a mano. 


‘È più avanti di Kraugel durante la prima volta che lo incontrai.’


Piaro riconobbe ciò e cominciò ad agitare la sua arma. La sua abilità con gli equipaggiamenti agricoli travolse Chris, ma l’impeto del canadese non calò. Colpito al petto, non indietreggiò mentre gridava.


“Sono superiore a Zibal!”


<i>Kuwaaah!</i>


Fu come il ruggito di un leone. Sparsi per i vasti campi, c’erano contadini ed utenti, meravigliati e terrorizzati, mentre ai capitani della Gilda Giant veniva bloccato l’udito. Era il potere della seconda classe di Chris, Tiranno.


‘E’ il momento!’


Non c’era nessuno in grado di rimanere indenne dopo aver affrontato il Ringhio del Titano. Chris utilizzò la distanza provocata dall’abilità per attaccare Piaro, momentaneamente stordito.


<i>Kurururung.</i>


Un terremoto si concentrò nella zona di Piaro, e l’unica persona in grado di sopportarlo era Chris, che lo aveva provocato. Il canadese si aspettava che il contadino venisse spazzato via da Arrivo del Titano. 


“Wow.”


Il capo della Gilda Giant rimase senza parole dopo aver usato l’abilità. Vide Piaro in piedi su un grande numero di piante di riso cresciute dalle crepe della terra collassata.


“Hai distrutto la terra. Avrai molto più lavoro da fare.”


“...?”


Era strano. Suonava come se Piaro stesse cercando di far fare qualcosa a Chris. Il canadese rimase perplesso quando del riso cominciò a piovergli addosso. Si difese agitando lo spadone.






[La tenuta dello Spadone di Grid è diminuita di 10 punti.]






[La tenuta dello Spadone di Grid è diminuita di 11 punti.]


Riso cavo. Erano piante deboli che non sembrava avessero peso. No, questo era un concetto superiore a quello dell’aura. Chris non poté sopportarlo, e fu ridotto a brandelli insieme allo Spadone di Grid.


***


“Ripara il mio spadone.”


“Cosa?”


20 minuti dopo essersi congedati, Chris ritornò. Porse il suo spadone spaccato a Grid, che si accigliò controllandolo. 


“Che cos’è? Hai incontrato un drago?”


‘Brutto bastardo!’


Chris credeva che quell’incidente fosse stato provocato dal fabbro. Il mostro di nome Piaro era un subordinato di Grid, quindi fu indotto a pensarla in questo modo.


‘Lo hai fatto per farci sapere chi fosse superiore nel nostro rapporto?’


Non riusciva a credere alle dicerie. Si vociferava che Grid fosse stupido, ma in realtà era incredibilmente spaventoso. Il capo di Overgeared allungò una mano verso il canadese.


“Il costo delle riparazioni. Sono 3 pezzi di oro per ogni singolo punto di tenuta.”


“Cosa...?”


Era 10 volte più costoso di un normale prezzo di riparazione. Era irragionevole, ma non poteva rifiutare la transazione.


‘Questo demonio… Non posso assolutamente farmelo nemico!’


Chris consegnò gli 853 pezzi d’oro con mani tremanti e ritornò nei campi. I cinque leader della Gilda Giant avrebbero dovuto lavorare lì.


Traduzione di MoonRoro29


Editing di Libusemumei
                                


                                



