---
title: Capitolo 319
pubDate: 2025-03-12T16:37:15.604Z
tags:
    - overgeared
---


‘Piaro è almeno al livello 400.’


Grid non aveva bisogno di osservarlo nemmeno con la Spada del Grande Signore. Non c’era altro modo di spiegare perché i suoi attacchi non avessero fatto alcun danno, nonostante Piaro non stesse indossando nessuna armatura.


‘Una differenza di almeno 100 livelli…’


La differenza di 100 livelli era enorme. Era un intervallo che non si poteva riempire. A parte il sistema di compensazione dei livelli, la differenza tra i numeri delle statistiche e il potere delle abilità era diversa. Usando il buon senso, la probabilità che Grid potesse battere Piaro era dello 0%.


Ma.


‘Ho i mezzi per distruggere il buon senso.’


Questo significava…


‘Ovviamente si tratta degli oggetti.’


Era l’attrazione degli oggetti che potevano distruggere l’equilibrio del sistema. Per chi non se li poteva permettere, gli oggetti erano una maledizione. Ma per Grid era l’opposto. Sarebbe potuto restare in cima in quanto persona Overgeared. D’altro canto, Piaro stava usando solo un equipaggiamento agricolo di classificazione rara e dei vecchi vestiti.


‘<i>Le probabilità sono sufficientemente buone.</i>’


Grid conosceva la forza di un agricoltore leggendario. Tuttavia, come poteva essere paragonato ad un maestro di spada?


‘Piaro, piegherò la tua testardaggine.’


Avrebbe fatto sognare a Piaro di diventare di nuovo un maestro di spada! Grid lo giurò e utilizzò l’abilità di smontaggio degli oggetti. Dopo aver estratto le Lacrime del Re del Clan dell’Acqua dalle quattro lame dorate, versò un totale di 27 pavranium nella fornace.


Fu l’inizio dello scioglimento.


‘Cosa sta cercando di creare questa volta?’


Khan e i giovani fabbri si riunirono di fianco a Grid. Si concentrarono sul comportamento di Grid e cercarono di capire le sue intenzioni. Tuttavia, non riuscirono a comprendere lo stato di Grid.


‘Cosa sta facendo?’


<i>Ttang! Ttang!</i>


Grid fabbricò uno stampo mentre il pavranium si scioglieva. Ma il modello dello stampo non era comune. Non si trattava di una lama o di una lancia, ma delle mani stesse di Grid.


***


La spedizione per il pavranium attaccò ripetutamente le città dei vampiri, dalla 10° alla 15°.


Volevano sfidare le città che non avevano ancora attaccato, ma avevano preso a cuore l’avvertimento di Grid.


“C’è un vampiro duca chiamato Marie Rose. Braham dice che sta dormendo da qualche parte all’interno delle città. Se non vogliamo essere uccisi, cacciate solo nei luoghi che abbiamo messo in sicurezza. Sì? Quanti anni ha? Umm… è abbastanza forte da spazzare via tutti i membri Overgeared? Questo è un raggiro totale, un raggiro.”


‘Di gran lunga più forte di Elfin Stone…’


‘Forse una classe dragone?’


Grid aveva avuto successo nell’assalto contro Elfin Stone, raggiungendo il livello 300. Di recente, era diventato sempre più adatto ad essere definito il più forte. Erano anche orgogliosi che Overgeared fosse la gilda migliore. Ma questo vampiro aveva una presenza che poteva sopraffare da solo tutti loro?


In effetti, Satisfy era grande. C’erano molte zone sconosciute ed esseri che non erano ancora stati incontrati.


“Gli elisir sono davvero uno schifo. Dal primo giorno in cui siamo venuti qui con Grid, il numero dei vampiri che abbiamo cacciato ha superato i 10,000. Quindi perché non hanno fatto cadere nemmeno un elisir?”


“Concordo. Se solo avessimo ottenuto un elisir per la stamina…”


“C’è anche il potenziamento che aumenta l’acquisizione degli oggetti, perciò il tasso di caduta è peggio di quanto si dica.”


“Abbiamo comunque ottenuto 11 Anelli di Vampiro Minore. È abbastanza.”


Nelle città dove avevano già organizzato i raid contro i boss, il tasso di apparizione dei vampiri Puro Sangue era sceso. Anche il boss era diventato più debole rispetto al primo. Questo significava che la difficoltà del dungeon era scesa, col risultato di una qualità peggiore degli oggetti che si ottenevano.


I membri Overgeared non poterono fare più di quanto si erano aspettati. Ma i loro atteggiamenti erano positivi. Questo perché i vampiri davano una gran quantità di punti esperienza. Le città dei vampiri erano ancora i migliori terreni di caccia. Era fenomenale, facendo alzare il livello di Yura dal 203 al 210 in una sola settimana.


“Ma perché Grid non è qui? Restano solo 25 giorni al potenziamento dell’esperienza.”


“Ha una cosa importante da fare, perciò tornerà tra due giorni.”


“Importante? Ha creato lo spadone per Chris due giorni fa, quindi che cosa c’è ora?”


“Forse Chris ha colpito Grid dietro alla testa?”


“Non è questo. Ha detto che sta creando un oggetto che sarà l’apice dell’essere overgeared.”


“L’apice di overgeared…?”


Spade, lance, archi, ecc. Litigavano sempre quando parlavano dell’apice di un combattimento. Ma l’apice dell’essere overgeared, non riuscivano a comprendere cosa questo potesse significare.


“Ha trovato un modo per fare la Combinazione dell’Oggetto senza il tempo di fusione?”


“… Potrebbe essere possibile.”


Il Discendente di Pagma non aveva molte abilità? Inoltre, Grid non poteva approfittarsi di tutti loro? I membri Overgeared non riuscivano ancora a predirne il risultato.


***


Grid pensò rapidamente.


‘Mani? Sono facili da realizzare!’


Grid al momento era vicino a 2,600 punti in destrezza. Ci fu anche un grosso aumento nella competenza grazie alla creazione dei due spadoni. Grid era più fiducioso che mai, e creò degli stampi con la forma delle sue mani. Poi versò il pavranium fuso nei cinque stampi.


Dopo un po’ di tempo.


“Va bene! Perfetto!”


Cinque mani dorate fluttuarono e iniziarono a muoversi intorno a Grid. Grid sprizzava gioia da tutti i pori. Era divertente immaginare come queste cinque mani lo avrebbero aiutato in futuro. Non poteva ignorare gli aspetti riguardanti la battaglia.


Bastava immaginarlo! Le cinque mani lo avrebbero protetto come degli scudi, mentre attaccavano il nemico con le spade. Grid sarebbe stato assolutamente invincibile.


“Ohh…!”


Khan e i fabbri rimasero stupefatti nel vedere le mani fluttuare in aria da soli. Creare delle mani mobili, guardarono Grid come fosse stato un dio.


“Uhuhuh… ora, testerò la vostra prestazione?”


Grid tirò fuori Failure, Iyarugt, Spadone di Grid, Pugnale Perfetto e Scudo Divino dal suo inventario e diede l’ordine alle cinque mani.


“Armatevi!”


<i>Pa pa pa pat!</i>


Le cinque mani volarono verso Grid e si scontrarono con i cinque oggetti. Esatto. Si scontrarono invece di afferrare le armi.


“…?”


Piuttosto che equipaggiare gli oggetti, le mani li lasciarono cadere al terreno. Grid rimase sconcertato.


“Cosa state facendo? Per tenere un oggetto, dovete piegare le dita. Perché tenete i palmi aperti?”


Lo chiese con frustrazione, ma il pavranium non rispose. Potevano avere una volontà, ma il pavranium era solo un minerale. Non potevano assolutamente parlare.


“Ah, questo è frustrante.”


Le cinque mani si allinearono di fronte a Grid. Poi cercò di insegnare loro, aprendo e chiudendo le dita ripetutamente.


“Questo è sasso! Questo è forbice! Questo è carta! Ora seguitemi!”


“…”


Il pavranium non si mosse nonostante le sue urla appassionate. Continuavano semplicemente a tenere i loro palmi aperti.


“No, cercate di seguirmi!”


“…”


Grid maledisse le cinque mani che fluttuavano in aria. I fabbri erano perplessi perché Grid non si stava comportando in modo normale.


‘Perché si comporta così?’


‘Cosa c’è che non va?’


’Perché il grande sole di Reidan…?’


Tra i giovani fabbri, Khan scosse la sua testa.


“È passato un po’ di tempo da quando ho visto una scena simile…”


***






[Modello di una Mano di un Fabbro Leggendario]






Potere d’Attacco: 22


Un modello delle mani del leggendario fabbro Grid.


È fatto di pavranium, perciò si può muovere di sua volontà.


Se i palmi aperti colpissero le guance dell’avversario, si attiverebbe l’effetto di provocazione.


Peso: 15


“… Ah.”


Grid lesse la descrizione dell’oggetto diverse volte e alla fine capì. Quanto erano delicate le mani di un corpo? Per la presenza di diverse articolazioni e muscoli, erano possibili sia il buon controllo che tutti i tipi di azioni.


In altre parole, era necessario produrre i legamenti per far sì che queste mani di pavranium funzionassero a dovere. Senza i legamenti, non erano diverse dal gesso di una mano. Le dita non potevano piegarsi.


“… Ah.”


Grid poté solo sospirare. Aveva bisogno di comprendere a pieno la struttura di una mano per poter produrre ciò che desiderava. C’era l’oscurità davanti a lui.


“Prima di tutto, guardiamo l’enciclopedia… anche se…”


I libri di anatomia non avevano bisogno di un QI di 100 per essere compresi? Grid tremò.


“Devo sapere la struttura del corpo umano per poter realizzare un oggetto in un gioco…!?”


Il Grid del passato avrebbe imprecato, chiedendo perché non avessero creato un gioco che potesse essere fatto da persone stupide. Ma non questo Grid. Per poter ottenere ciò che voleva, doveva impegnarsi.


Fece un respiro profondo e si scollegò da gioco.


***


‘Le mani sono formate da pollice, indice, medio, anulare e mignolo. Il pollice è formato da due legamenti, mentre l’indice da tre… davanti e dietro al dito ci sono i tendini, mentre sui lati esterni ci sono i nervi e i vasi sanguigni…’


Shin Youngwoo cercò ‘mano’ nel grande portale della Corea. Era entrano in una enciclopedia medica e aveva imparato la forma e la struttura delle mani. Ripeté la cosa diverse volte per poter memorizzare tutto. Non poteva farci nulla dato che non aveva una buona memoria.


‘Non voglio dimenticare i contenuti dopo che sarò rientrato nel gioco.’


Ad essere onesti, non pensava fosse necessario. Per poter creare un oggetto che riproducesse perfettamente le funzioni della mano, poteva affidarsi all’effetto di correzione dell’abilità di creazione. Aveva solo bisogno della conoscenza base per poter disegnare un progetto.


Ma Youngwoo fece del suo meglio per memorizzare i contenuti. Era un’azione che scaturì dal desiderio di creare le mani perfette.


Udì la voce di sua madre mentre studiava da parecchio tempo.


“Youngwoo! Porta fuori la spazzatura!”


“… Disturbare tuo figlio mentre studia per la prima volta in cinque anni!”


Sua madre aveva sempre un tempismo perfetto. Se avesse voluto fare i suoi compiti, sarebbe stato interrotto. Se si fosse seduto per prepararsi a studiare per cinque ore di fila, lei sarebbe entrata nella sua stanza e gli avrebbe fatto la predica.


“È una sensitiva…?”


Magari aveva un’abilità psichica nascosta? Youngwoo lo immaginò in modo infantile e seguì il suo ordine. Non dimenticò di indossare una maschera e gli occhiali da sole per coprire perfettamente il suo viso.


‘Ho milioni di rivali a causa di Braham, perciò devo fare attenzione.’


Forse sarebbe stato attaccato. Youngwoo aveva troppa paura di cercare, di questi tempi, il suo nome su internet. Ancora non conosceva le ripercussioni dell’incidente con Braham.


Traduzione di Blakriss


Editing di Libusemumei                        


                                



