---
title: Capitolo 324
pubDate: 2025-03-12T16:37:15.605Z
tags:
    - overgeared
---


Per tenervi compagnia in questi giorni difficili, abbiamo pensato di scontare i capitoli di Overgeared: un capitolo in più ogni 5 euro di donazione!


Per donare cliccate sul link: https://paypal.me/manuelamusmeci


“Arte della Spada di Pagma, Collegamento Trascendente!”


Kwa kwa kwa kwang!


Dozzine di lame di energia blu-nera travolsero i vampiri. Questi imprecarono per i danni subiti.


“Maledetto umano!” 


“È assurdo!”


“Hiik!”


50 vampiri si precipitarono tutti insieme contro di lui, perciò Grid non ebbe altra scelta che scappare.


“Hohohohut!” 


“È intimidito!”


Ai vampiri piaceva cacciare gli umani. Misero Grid alle strette come fosse un coniglio e lo circondarono.


<i>Flop!</i>


Le gambe di Grid cedettero per la paura quando vide le loro zanne affilate e crollò a terra. A vederlo così tremante e sul punto di piangere, Grid faceva pensare ad una ragazzina fragile. Era un triste spettacolo che suscitava istinti protettivi. Ma i vampiri non avevano nessuna pietà.


“Mangiate!”


Nel momento in cui i vampiri affamati stavano per saltare addosso a Grid…


“Nyang!”


Un gatto nero cadde sulla testa di un vampiro. Quello gridò, mentre le zampe anteriori lo colpivano sulla fronte.


“Kuaaaaaak!”


“Che cos’è? Heok?”


Soffriva per colpa di un gatto? I vampiri andarono fuori di testa quando scoprirono la sua identità.


“Memphis…!”


Noe spinse in fuori la sua pancia rotonda e rise.


“Nyahahat! Esatto! Questa è la miglior bestia demoniaca dell’inferno! Nyang!”


“Perché il gatto domestico di un grande demone si trova qui?”


“Non sono un gatto! Kyang!”


“Sbarazzatevi di lui!”


Anche i vampiri erano di stirpe demoniaca. Tuttavia, erano stati espulsi dall’inferno ed erano diventati ostili nei confronti degli altri demoni. Non puntavano più contro Grid e avevano cominciato ad attaccare Noe, quando quattro lampi bianchi li perforarono al petto.


Missile Magico.


“Cough!”


“Keook! Come può un Missile Magico infliggere un danno del genere?”


I vampiri, stupefatti, volsero lo sguardo nella direzione da cui era arrivata quella magia. C’erano quattro mani dorate che reggevano degli spadoni e un pugnale.


“Cos’è quello?”


Mani che si muovevano da sole e lanciavano incantesimi? I vampiri non riuscivano a comprendere la natura di quelle mani dorate. Esse volarono verso i vampiri confusi e brandirono le spade.


<i>Chaaeng! Chaeng!</i>


La loro maestria con la spada non era granché, ma erano veloci. Inoltre, le armi erano così potenti che, quando venivano colpiti, non potevano evitare di subire colpi mortali.


“Kyaak!”


I vampiri urlavano a causa della bestia demoniaca dell’inferno e delle mani sconosciute! Accadde mentre erano in preda alla paura e alla confusione estrema.


“Arte della Spada di Pagma, Onda.”


<i>Kwaang!</i>


Dopo le onde di energia, apparve un uomo che brandiva una spada demoniaca. I vampiri non furono in grado di resistere e si mutarono in luce grigia.


“Ho ancora paura.”


Il Grid demoniaco guardò il Grid che piangeva in disparte. Ad essere precisi, si trattava di Randy, che l’aveva copiato. Randy continuò a piangere mentre riprendeva l’aspetto di una giovane ragazzina.


“Non piangerò la prossima volta!”


“Sei ammirevole.”


“Dovresti lodare me! Nyang!”


Mentre Grid, Randy e Noe conversavano, le Mani di Dio erano in difficoltà con i vampiri.


[La Maestria di Spada di “Mano di Dio” è aumentata a Principiante Livello 6.]


‘Ok.’


Un ghigno apparve sul volto di Grid, mentre verificava la finestra di notifica. Il livello di maestria della Mano di Dio cresceva regolarmente in proporzione al numero di volte che veniva usata. Era piuttosto potente rispetto a quando aveva lottato con Piaro. In effetti, era incoraggiante.


Dall’altro lato, i membri di Overgeared erano senza parole.


‘Questa è una truffa.’ 


‘È scandaloso.’


Avevano di nuovo incontrato Grid una settimana dopo il raid contro Elfin Stone. Era diventato un mostro impareggiabile in pochi giorni. Non si trattava solo del concetto di controllo aumentato.


Quattro mani dorate, Noe e Randy. Si muovevano in ogni direzione attorno a Grid, dunque le sue stime di caccia erano senza pari. Grid cacciava almeno 10 vampiri nell’arco di tempo che occorreva a Pon e Regas per cacciarne due o tre. Si trattava di una cifra media e cacciava fino a 100 vampiri alla volta.


Derivava dalla combinazione tra l’effetto dei suoi oggetti e i suoi compagni animali. Quella velocità di caccia era molto più elevata di quella del primo negromante in classifica. In quel modo Grid era riuscito a guadagnare quattro livelli in 42 giorni. Non era dovuto solo alla sua velocità nella caccia. C’erano anche il potere dei potenziamenti dal raid di Elfin Stone e la pozione di esperienza dal Reputation Store.


Esatto. Dopo essere stato sconfitto da Piaro, Grid era stato preso dal desiderio di diventare più forte e si era cimentato di nuovo nel gioco d’azzardo. Il risultato era stato che aveva esaurito tutta la sua reputazione, ma era riuscito ad ottenere tre pozioni di esperienza.


Grid pensò in positivo.


‘Per prima cosa, i prodotti di alto valore hanno un numero limitato di acquisti per ogni account.’


Supponendo che venissero acquistati solo quando assolutamente necessari, non era una cattiva scelta spendere la sua reputazione in pozioni di esperienza. Ma a causa della natura del disegno, c’era la possibilità di non cedere neanche un singolo oggetto di quelli che voleva, se non avesse avuto fortuna.


***


Grid raggiunse il livello 305 e, tornando dalle città dei vampiri, decise di restare a Reidan per un po’. Irene avrebbe partorito tra meno di un mese, dunque voleva restarle accanto.


Programmò di usare quel tempo per adempiere ai suoi doveri di Signore e di fabbro.


[Rafforzamento dei Minerali]


Incrementa la durezza e la forza di specifici minerali, riducendone allo stesso tempo la fragilità.


Per durezza si intendeva la durezza della superficie del minerale, per forza il grado di forza a cui il minerale poteva resistere e per fragilità quanto il minerale era fragile. Generalmente, durezza e forza erano direttamente proporzionali l’una all’altra, mentre la fragilità tendeva ad aumentare a seguito degli impatti. Dopo aver completato la missione della terza classe, Grid aveva ottenuto Rafforzamento dei Minerali. Usando quell’abilità, avrebbe potuto realizzare il minerale ideale.


‘Non sembra si possa usare subito.’


Rafforzamento dei Minerali non era un’abilità immediata. Se avesse messo 30 grammi di un minerale nella cornice di rafforzamento, avrebbe dovuto aspettare 30 giorni. In media servivano circa 4 chili di minerali per una spada ad una mano, quindi non sembrava così utile. Dapprima Grid ne fu onestamente deluso.


Ma dopo averci pensato più a fondo, si chiese se Rafforzamento dei Minerali non potesse essere la base per Creazione dei Minerali.


‘Così come Pagma e Braham hanno creato il pavranio, un giorno anch’io sarò in grado di creare il mio minerale.’


Grid ci pensò positivamente e piazzò una piccola quantità di oricalco blu nella cornice di rafforzamento. Voleva rinforzare il pavranio, ma ciò avrebbe significato smontare una delle mani.


Era qualcosa che Grid voleva evitare, dato che aveva intenzione di far aumentare velocemente il livello delle mani.


[Hai inserito 30 grammi di oricalco blu nella cornice di rafforzamento. Mancano 30 giorni al completamento del rafforzamento.]


“Non c’è una funzione per accelerare il tempo.”


Grid aveva estratto i 30 grammi di oricalco blu potenziato, che aveva posto nella cornice, prima di andare alle città dei vampiri. Era sicuramente un po’ più duro rispetto al normale oricalco blu.


“Um… Devo usare questa funzione regolarmente.”


Grid stava sperimentando in un angolo della fucina quando spuntò una finestra di notifica.


[Congratulazioni! Il livello degli istituti di alchimia a Reidan è salito a Intermedio Livello 4!]


Nello stesso momento, entrò l’Amministratore Rabbit.


“Duca Grid! Il livello degli istituti di alchimia ha finalmente raggiunto Intermedio Livello 4! Se riusciamo a mantenere questa velocità di sviluppo, potrebbe diventare un istituto avanzato in un anno ed un mese!”  


Una volta che avessero raggiunto un livello avanzato, gli istituti di alchimia avrebbero potuto utilizzare pienamente il mithril giallo. Dopodiché, sarebbero stati in grado di assegnare casualmente opzioni speciali agli oggetti e il loro valore sarebbe salito alle stelle.


Tuttavia, l’espressione di Grid non era soddisfatta.


“Un anno ed un mese? Ho speso 30 milioni, ma dobbiamo aspettare ancora un anno ed un mese?”


“Come sai, l’alchimia è una disciplina trascurata in tutti i regni. È un campo che non viene sviluppato sistematicamente ed è difficile trovare degli esperti, dunque è inevitabile che lo sviluppo stesso ritardi. Il lavoro sta progredendo più velocemente di quanto avessimo pianificato grazie ai tuoi investimenti, quindi spero che mi aspetterai.”


L’amministratore Rabbit era capace. Era il grande uomo che aveva permesso di ricavare un profitto dalla città fantasma di Reidan, dunque Grid si fidava completamente di lui. Annuì e gli pose una domanda, dopo che ebbe confermato lo stato della proprietà.


“Ma guarda qui. Perché il settore agricolo è quello che ci dà più profitto? È ridicolmente alto, paragonato alla quantità di investimenti. È tutto grazie a Piaro?”


“…Esatto. L’abilità di Sir Piaro come contadino è talmente straordinaria da dover essere riportata nei libri di storia. È stata davvero una saggia decisione permettergli di rimanere come contadino.”


Anche Lauel, che era sempre con Grid, era d’accordo.


“Anch’io penso sia stata una buona decisione. La persona che sperava che Piaro diventasse un maestro di spada adesso lo apprezza come contadino, non pensavo che questo giorno sarebbe mai arrivato. È stata una scelta saggia e clemente.”


Clemente? Saggia?


‘Cazzate.’


Non c’era alcun significato profondo dietro la decisione di Grid di riconoscere Piaro come contadino. Aveva semplicemente perso. Tuttavia, non sopportava di dire la verità ai suoi sottoposti, quindi rimase in silenzio.


***


Il saldo totale attuale del conto di Shin Youngwoo era di 5.013.009.281 won. La giornata di Youngwoo iniziò accedendo al conto bancario su Internet. 5 miliardi di won! Ogni volta che controllava il saldo del conto, non riusciva a credere che non si trattasse di un sogno e cominciava a piangere.


“Un anno fa, ero sommerso dai debiti…! Sob!”


Perché finiva in lacrime ogni volta che lo controllava di mattina?


<i>Blow!</i>


Youngwoo tirò via il fazzoletto dal naso e pregò di nuovo.


“Dio, Buddha, dei del cielo e della terra. Vi prego, prendetevi cura di me…”


Youngwoo faceva quella richiesta ogni volta, nonostante non facesse mai donazioni ad una chiesa o ad un tempio. Entrò in cucina e si fece un espresso con la macchina del caffè che aveva comprato qualche tempo prima. Bevve un sorso e lo porse a sua sorella Sehee, che era appena emersa dalla sua stanza.


“Bevi. Questo si chiama caffè mattutino.”


“…Posso non bere?”


“No? Non volevi berlo sin dall’inizio?”


Youngwoo mescolò il caffè con entusiasmo. Sehee si sedette davanti alla TV e gli chiese.


“Verrai al festival della mia scuola?”


Si trattava del festival d’autunno che si sarebbe tenuto alla Scuola Superiore per Giovani Signorine di lì a tre giorni. C’erano molte ragazze carine ed era molto grande, dunque si trattava di un festival piuttosto famoso. Molte persone comuni andavano a farci un giro. Youngwoo si ricordò del messaggio che aveva ricevuto da Yerim pochi giorni prima e scosse la testa.


“Yerim mi ha invitato, ma non ci andrò.”


Le azioni di Braham potevano avergli fatto guadagnare milioni di anti-fan. Aveva ancora paura di cercare il suo nome su Internet, dunque non poteva uscire. Di recente, aveva dovuto coprirsi il volto con una maschera quando andava a fare jogging.


‘Forse qualcuno ha intenzione di rapirmi.’


Di solito le persone normali si godevano la vita quando diventavano ricche, ma Youngwoo era diverso. Amava il suo corpo molto di più. Un largo sorriso apparve sul viso di Sehee.


“Bene.”


Sehee si diresse verso il bagno canticchiando e Grid sospirò.


“Si vergogna di suo fratello…”


Non c’era nulla che potesse fare se la sua sorellina lo odiava. Adesso stava aiutando la sua famiglia, ma per decenni si era comportato in modo patetico. Youngwoo si alzò e si diresse alla capsula. Avrebbe confortato il suo cuore passando un po’ di tempo con la sua dolce Irene e concentrandosi sul lavoro.


Nel frattempo, nel soggiorno vuoto, delle notizie riguardanti il festival della Scuola Superiore per Giovani Signore scorrevano sulla TV.


[Si dice che l’attore Kim Doohyun parteciperà al festival d’autunno della Scuola Superiore per Giovani Signorine…]


Traduzione di Martina Procida


Editing di Libusemumei




                                



