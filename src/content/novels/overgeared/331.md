---
title: Capitolo 331
pubDate: 2025-03-12T16:37:15.607Z
tags:
    - overgeared
---


Camera da letto di Irene.


“Padre!”


“Figlia mia!”


Irene e il Marchese Steim si abbracciarono forte.


Erano trascorsi nove mesi dall’ultima volta che si erano visti, perciò non riuscirono a controllare le loro emozioni. Si informarono sulla salute dell’altro e versarono lacrime di gioia. In particolare, il Marchese Steim tirò su il naso gocciolante.


Irene era solita inseguire il padre ovunque. Ora sua figlia stava per diventare una madre, per questo si sentiva strano e solo. Marchese Steim verificò il suo aspetto e volse lo sguardo verso Grid.


“Spero che amerai e avrai sempre cura di mia figlia come stai facendo adesso.”


Grid rispose con pura sincerità, senza esitazione.


“La amerò più di quanto faccia ora.”


Nello stesso istante.


[Il bambino nella pancia ha percepito il vero amore della coppia, aumentando tutte le statistiche di 1.]


Grid bisbigliava parole d’amore a Irene ogni giorno, ma non c’era stata alcuna risposta da parte del bambino negli ultimi giorni. Rimanevano cinque giorni al momento del parto. Forse oggi ci sarebbe stata l’ultima istruzione prenatale.


***


Grid stava parlando con Irene e il Marchese Steim.


Fuori dalla camera da letto di Irene, i cavalieri di entrambe le famiglie erano in piedi uno affianco all’altro. Gli occhi di un giovane uomo si acuirono. Il suo nome era Laden. Dopo Phoenix, era il talento migliore nel nord.


“Ci sono quattro persone, non tre nella camera da letto. Duca Grid possiede un’ombra?”


‘Quattro persone<i>?</i>’


Piaro e Asmophel rimasero confusi per la domanda di Laden. Riuscivano a percepire solo tre persone nella camera da letto di Irene. Duca Grid, Irene e Marchese Steim.


‘Questo ragazzo vuole fare mostra delle sue abilità<i>?</i>’


Un cavaliere del marchese. Stava rendendo grande qualcosa di semplice.


“Hai detto di essere Sir Laden? Sei abbastanza sicuro di interrompere la duchessa?”


Irene aveva bisogno di una stabilità assoluta. Assumersi il rischio di entrare nella camera da letto di Irene e disturbare? E se non ci fosse stata una terza persona? Era ovvio che Duca Grid e Marchese Steim si sarebbero infuriati.


Piaro avvertì Laden che si sarebbe preso la responsabilità. Laden comprese e annuì, “Mi assumerò la responsabilità.”


Se era così, allora non serviva rimandare. Piaro bussò sulla porta della camera da letto di Irene.


“Cosa sta succedendo?”


Piaro e Laden constatarono la risposta di Grid. Poi i cavalieri di entrambe le famiglie entrarono nella camera da letto di Irene.


“Cosa sta succedendo?”


Irene divenne nervosa per l’ingresso di una folla, perciò Grid si accigliò.


“Perché questo chiasso?”


Laden fece un passo avanti.


“C’è un roditore.”


“Cosa?”


Roditore? Grid si sentì confuso mentre Laden tirò fuori la spada dalla cintola. Poi, iniziò a colpire il soffitto con la sua spada?


“… Andato.”


“Cosa?”


La situazione peggiorò. Piaro si batté la fronte e l’espressione di Grid si distorse. Laden spiegò, “Poco fa, ho percepito qualcosa nascondersi nel soffitto. Ma ora è scomparso.”


Grid rimase senza parole. La sua intuizione aveva l’enorme punteggio di 1,550. Neanche Faker poteva avvicinarsi entro 3 metri senza che Grid se ne accorgesse.


“C’era un roditore che si stava nascondendo sopra di me? Se fosse vero, perché non l’ho saputo?”


“…”


Laden non riusciva a dire nulla. Semplicemente inchinò la propria testa e attese di essere punito. Grid chiese al Marchese Steim, “Chi è questa persona?”


Marchese Steim replicò con un leggero imbarazzo.


“Una persona eccezionale. È ancora giovane, perciò a volte fa degli errori. Per favore, cercate di capire.”


“Ah.”


La Nova del Nord, Laden. In quel momento, venne marchiato come ciarlatano da Grid.


***


‘Incredibile.’


Re delle Ombre, Kasim. Era l’assassino più forte del mondo. Fu sorprendente il fatto che venne scoperto da un giovane uomo.


‘Il tempo ha fatto nascere un talento<i>.</i>’


Regno di Eternal. In confronto all’Impero di Saharan, era nato un gran numero di persone talentuose in questi piccoli regni. In parole povere, l’Impero di Saharan aveva una popolazione 10 volte più grande del Regno di Eternal, per questo produceva più talenti. Questa non era una buona cosa dal punto di vista di Kasim, che bruciava di vendetta nei confronti dell’impero.


‘Comunque, dovrò fare più attenzione adesso.’


<i>Suruk.</i>


Kasim scomparve nell’oscurità.


***


“I miei soldi.”


<i>Ttang! Ttang! Ttang!</i>


Grid tornò nella fucina per la prima volta dopo molto tempo. Vicino a lui, erano allineate due incudini e sopra di queste, quattro mani stavano martellando come fossero Grid. I giovani fabbri rimasero sorpresi dalla vista.


Khan si avvicinò a Grid, “Sembri arrabbiato. Cosa c’è che non va?”


“Marchese Steim ha portato un giovane cavaliere che mi ha fatto innervosire.”


“Uhuh, ti ha lasciato una brutta impressione. Il giovane è patetico.”


“Irene è sensibile a causa del bambino… Ah, voglio fermare la sua carriera.”


“Nella tua posizione, è una cattiva idea. L’hai vissuta dalla parte della vittima, il fatto che perseguitare il debole può provocare delle emozioni brutte.”


“… Vero. Non stavo pensando.”


Fino a due anni prima, anche Grid era stato un debole. Sapeva quanto fosse terribile essere perseguitati da uomini forti. Ma ora che possedeva il potere, stava pensando di abusarne? Grid rimase deluso da se stesso.


“Grazie. Sei troppo buono per me.”


“Uhuh, anche tu sei molto, molto buono.”


“Un vecchio dovrebbe mantenere la propria dignità.”


Grid sorrise e avvicinò la propria testa sulla spalla di Khan per un momento. Sembrava come un nipote che si appoggiava al nonno. Ma i giovani fabbri la pensarono in maniera diversa.


‘Questi due sono molto intimi.’


‘Un amore che trascende lo status, il sesso e anche l’età?’


‘Umm… Dovrebbero fare attenzione alle<i> loro bocche.</i>’


<i>Ttang! Ttang!</i>


Nel bel mezzo del grosso fraintendimento, le Mani Divine continuarono a lavorare. Produssero i materiali base necessari per il Set di Produzione di Massa e li mandarono a Grid, che affidava solo a se stesso i materiali di alta qualità.


[Il livello dell’abilità di Fabbro delle Mani Divine è aumentato avanzando al livello 2.]


[Il livello di Abilità di Artigianato del Fabbro Leggendario (Comprensione della Armi Divine) è aumentato al livello 7.]


[Il numero delle volte che può essere usata l’abilità di Creazione del Fabbro Leggendario è aumentato di tre. Numeri di oggetti che possono essere attualmente creati: 13/21.]


La crescita di Grid continuava oggi.


***


“Corri!”


‘<i>Che palle!</i>’


“Rotola!”


‘<i>Dannazione!</i>’


“Preparati!”


‘<i>Diamine!</i>’


Terreni di allenamento di Reidan. Grazie a ‘Volere del Duca Grid!<i>’</i>, oggi i soldati avevano maggiore lavoro. Si rotolavano sulla sabbia che stava bruciando per il sole, strisciavano fuori, saltavano oltre degli ostacoli pericolosi e colpivano senza fine con le loro spade e le loro lance.


‘Fino a quando durerà questa storia<i>?</i>’


Queste domande stavano sul punto di scomparire. Sembrava come se tutti i pensieri stessero per essere spazzati via a causa del dolore. Era il processo in cui i loro muscoli stavano per essere ricostruiti. Avevano voluto rinunciare molte volte.


“Più sudate, più garantirete la sicurezza delle vostre famiglie.”


“Volete tornare ai vecchi tempi di carestia? Allora resistete! Proteggete le vostre case!”


Piaro e Asmophel urlavano ogni volta che i loro cuori si indebolivano.


‘<i>Sì, in piedi!</i>’


Gli occhi dei soldati si riempirono di odio. Non sarebbe stato divertente mollare ora? Si erano sempre allenati con l’idea di superare prove del genere. Eppure, maledicevano Grid quando erano stanchi.


‘Se ci penso, non c’è una guerra al momento, quindi perché abbiamo bisogno di allenarci in questo modo?’


‘Duca Grid ci starà maltrattando di proposito!’


‘Dannato Duca Grid! Maledetto sole di Reidan! Cadi a terra e rompiti il naso!’


[La lealtà dei soldati di Reidan è scesa di 7.]


[Si sono diffuse voci secondo cui i soldati di Reidan ti odiano.]


“Wow.”


La lealtà si poteva aumentare in ogni momento. Grid aveva pensato questo e aveva ordinato che l’allenamento venisse gradualmente aumentato, non diminuito. Ora iniziava ad allarmarsi. Era odiato? Non era una fase che superava il risentimento?


‘<i>È tempo di dare loro la </i>carota.’


Grid osservò la lista dei soldati di Reidan. La lista mostrava brevemente l’informazione dei 1,003 soldati di Reidan. Il loro nome, il sesso, il livello e l’occupazione. Le statistiche dettagliate, le abilità e la storia unica potevano essere controllare solo con la Spada del Grande Signore.


“Eh?”


Gli occhi di Grid si spalancarono mentre ordinava la lista dei soldati in base al livello. Una persona. C’era una persona che aveva raggiunto il livello 150? In confronto al livello medio degli altri soldati, che si aggirava intorno al 136~139, era un incredibile tasso di crescita.


‘Cosa?’


Grid convocò Piaro.


“Avete chiamato?”


Dopo Lauel e Rabbit, Piaro era l’altra persona più occupata. Non poteva farci nulla, dato che doveva occuparsi dei campi e dell’esercito nello stesso momento. Ma a differenza di Lauel e di Rabbit, che erano sempre stanchi, il suo colorito era molto buono. Sembrava non conoscesse il concetto di stanchezza perché la sua stamina base era molto alta. Era occupato, perciò Grid arrivò subito al dunque.


“Quando ho visto la lista dei soldati, è risaltato Royman. Cos’è successo? Che allenamento speciale gli avete fatto fare?”


“Niente. Asmophel ed io abbiamo istruito tutti i soldati nella stessa maniera.”


“Allora perché il tasso di crescita di Royman è così diverso?”


“È la differenza tra talento e motivazione. Ci sono soldati che seguono il programma di allenamento senza pensare, ma ci sono anche soldati che cercano di farlo funzionare meglio per la loro crescita.”


“Hmm, potresti dare allenamento extra al soldato di nome Royman?”


“Volete che Royman cresca più in fretta?”


“Sì, almeno fino al livello 160.”


“Capisco. Avevo già intenzione di configurare un gruppo speciale, perciò dirigerò il mio allenamento verso Royman.”


”Gruppo speciale?”


Sembrava essere qualcosa di importante. Quale sarebbe stato il nome di questo gruppo speciale?


‘<i>Task Force Overgeared?</i>’


Accadde quando gli occhi di Grid si illuminarono come lanterne.


“Duca Grid! Irene è entrata in travaglio!”


“Cosa?”


La data di termine prevista doveva avvenire tra due giorni. Grid abbandonò gli oggetti che stava creando e corse in fretta nel castello. Anche Piaro lo seguì. Una finestra di notifica apparve di fronte a Grid.


[Quando il bambino sarà nato, vorrai che sia un maschio o una femmina? La tua risposta avrà un impatto profondo sul sesso del bambino.]


Grid rispose senza esitazione.


Traduzione di Blakriss


Editing di Libusemumei




                                


                                



