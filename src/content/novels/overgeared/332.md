---
title: Capitolo 332
pubDate: 2025-03-12T16:37:15.607Z
tags:
    - overgeared
---


Grid rispose senza esitazione.


“Figlia! Voglio una figlia!”


In quanto successore, non sarebbe stato meglio un maschio piuttosto che una femmina? Questo per Grid non aveva importanza. Voleva solo una bambina che fosse come Irene. La ragazza sarebbe stata radiosa, gentile e bella, a differenza di lui.


‘<i>Ho paura che un maschio possa assomigliarmi!</i>’


Solitamente, una figlia assomigliava al padre mentre un figlio alla madre, ma Grid non credeva in questa cosa. Non pensava che una femmina potesse avere il suo aspetto ed il suo carattere.


[Vuoi davvero una figlia?]


“Sì!”


[Va bene. Il bambino che presto nascerà, rispecchierà la tua volontà.]


“Va bene!”


Dalla fucina al castello. Grid corse lungo le strade, sfruttando il percorso più breve. Voleva vedere il viso del suo bambino il prima possibile.


***


“Non sei in ritardo.”


Lauel lo stava aspettando presso i cancelli.


“Sono trascorsi 30 minuti da quando è entrata l’ostetrica. Forse il bambino nascerà presto. Ma prima, davvero intendi dare il nome Grene a tua figlia? Che ne dici di ripensarci?”


Lauel aveva una carenza di sonno, come sempre. Nel gioco, era occupato a gestire Reidan, Bairan e l’Isola di Cork, mentre nella realtà, rispondeva al flusso infinito di richieste di entrare a far parte della gilda. Perciò, le parole di Lauel, in un certo senso tese, si udirono come se fossero state indirizzate al terzo piano.


<i>Pianto! Pianto!</i>


Si sentì il pianto di un nuovo nascituro provenire dalla camera da letto di Irene, alla fine della sala.


“Congratulazioni!”


Urlò correndo la domestica che stava assistendo l’ostetrica. Le emozioni che Grid provò dentro furono indescrivibili. Era diventato veramente un padre! Provava un sentore di paura, ma la gioia era molto più grande.


“Figlia!”


La domestica rispose con un’espressione luminosa.


“Tuo figlio!”


Eh?


“Cosa?”


Fu una risposta inaspettata e scioccante. Grid subì un colpo mentale. Dall’altra parte, il Marchese Steim e i suoi servitori stavano ballando.


“Nella nostra famiglia è nato un prezioso maschietto! Un giovane gentiluomo, un giovane gentiluomo!”


“Congratulazioni Duca Grid e Marchese Steim!”


“Vi auguro il meglio!”


…


Un giovane gentiluomo.


‘<i>Un figlio?</i>’


Non era stato detto che la sua scelta avrebbe avuto un grosso effetto sul sesso del bambino quando sarebbe nato? Quindi cosa significava questo?


“… Ah!”


Grid rispose in ritardo.


‘<i>All’inizio ero sfortunato.</i>’


Le cose quando erano mai andate secondo la sua volontà? C’erano state poche occasioni. Il risultato si era sempre rivelato in suo sfavore. Aveva avuto fortuna da quando era diventato Discendente di Pagma, ma prima, era stato così sfortunato che si era chiesto se avesse venduto un paese nella sua vita precedente.


Sì, questa era la realtà.


“Ah.”


Grid sospirò ed entrò nella camera da letto di Irene.


***


“Caro marito… È un maschietto che ti assomiglia. Sono così felice.”


L’aspetto di Irene era visibilmente stanco. Era difficile immaginare quanto fosse doloroso il parto. Ma il sorriso di Irene era più luminoso che mai. Grid comprese una cosa.


‘<i>Potrebbe essere stato influenzato dal desiderio di Irene piuttosto che dalla mia sfortuna.</i>’


Grid si sentì sollevato quando vide il bambino negli occhi di Irene. Che importanza aveva se era una femmina o un maschio? Era nata la prova del loro amore. Era contento e felice. Innanzitutto…


‘<i>Potremmo sempre avere un altro figlio se volessimo una femmina.</i>’


Irene era l’unica figlia della sua famiglia, perciò provava un forte desiderio di avere molti bambini. Voleva partorire continuamente se avesse voluto. Grid sorrise e baciò la fronte di Irene.


“Devi avere sofferto. Grazie. Grazie per avermi fatto questo regalo. Soprattutto, spero tu stia bene.”


“Caro marito…”


Irene era sempre affettuosa con Grid. Irene era elettrizzata e porse il bambino a Grid.


“Per favore, stringilo.”


“U- Um.”


Grid era spaventato. Il bambino non aveva capelli scuri come lui? Era una cosa preoccupante. Suo figlio, assomigliava a Grid.


‘<i>Ti prego, fai che la sua natura sia diversa…</i>’


Grid lo desiderò sinceramente mentre Irene gli porgeva il bambino. Poi i suoi occhi si spalancarono.


‘<i>Perché è così carino?</i>’


I bebè che erano appena nati e non potevano aprire i loro occhi gli ricordavano le scimmie. Ma lui? La sua pelle bianca era elastica e gli occhi già aperti erano blu, come quelli di Irene. Erano intensi come delle gemme.


La bocca di Grid si allargò ampiamente mentre guardava suo figlio. Era una combinazione deliziosa tra lui e Irene, perciò crebbe un affetto enorme in lui.


“Qual è il nome di nostro nipote?”


Chiese il Marchese Steim. Anche la sua bocca si allargò ampiamente. Sembrava anche più estasiato di Grid.


“Il nome del bambino…”


L’attenzione di tutti si concentrò su Grid. In particolare, Lauel lo stava fissando con occhi impazienti.


‘<i>Ti prego, fai che non sia Grene!</i>’


Il suo desiderio venne ascoltato? Per qualche motivo, Grid pronunciò un nome normale.


“Lord.”


<i>Non farti disprezzare come lui, fatti amare e rispettare da tutti. Non essere invidioso degli altri come lui, ma mantieni aperto il tuo cuore. </i>Era un nome pieno di tutti questi desideri.


‘<i>Lord…!</i>’


Era un  bel nome. Accadde quando tutti, incluso Lauel, si sentirono felici.


“Magari potrei aggiungere la mia iniziale prima, G-lord.”


“…!”


L’espressione di Lauel cambiò. Urlò con rabbia.


“Glord! È un nome che copia lo stile di un capo orco!”


“Ah.”


Grid si sentì sollevato dalla frustrazione che lo aveva riempito da un decennio. Glord. Era un nome che gli era venuto in mente grazie a tutta la sua esperienza con i nomi.


“Fiuu, è fico.”


Lauel guardò l’espressione di Grid e urlò ancora una volta.


“Ti prego, chiamalo solo Lord!”


“Non è troppo comune?”


“È meglio di un nome che ricordi un capo orco!”


Aveva ragione. Glord era un nome adatto a Satisfy, perciò era giusto evitarlo. Dopo un momento, Grid annuì.


“Va bene, ho capito. Il nome di questo bambino sarà Lord.”


In quel momento.


[Congratulazioni per il frutto dell’amore della coppia!]


[Sei il primo giocatore a diventare padre!]


[Hai ottenuto il titolo di ‘Primo Padre’.]


[Primo Padre]


* Quando sei in party con tuo figlio, tutte le tue statistiche aumentano dell’8%.]


Se la salute del bambino scende sotto il 30%, si attiverà l’abilità passiva ‘Istinto d’Amore del Padre’, che aumenta la velocità di movimento dell’80% per 20 secondi e resetta il tempo di ricarica di un’abilità.]


Resettare il tempo di ricarica di un’abilità! Si trattava davvero di una abilità passiva importante. Grid si sentì felice quando all’improvviso ebbe dei dubbi.


‘<i>Party?</i>’


Perché sarebbe dovuto andare a caccia con suo figlio?


‘<i>Perché questo?</i>’


La finestra di stato di Lord fluttuò davanti allo sguardo di Grid.


Nome: Lord Steim


Età: 0     Sesso: Maschio


Lavoro: Giovane nobiluomo


Titolo: Figlio di Grid


* Il figlio di un fabbro leggendario. Ha ereditato molte delle abilità del padre.


Titolo: Genio di Eternal


* Un genio che rappresenta un paese. Supera i geni locali ed il suo livello e le sue abilità aumenteranno il 40% più velocemente del normale. Inoltre, può ottenere abilità in un’ampia gamma di campi.


Tuttavia, c’è un limite al livello e alle abilità che si possono alzare fino all’età di 15 anni.


Titolo: Colui che Diventerà una Leggenda


Una persona che imprimerà il suo nome nella storia. C’è l’80% di possibilità di essere immune a tutti gli effetti di alterazione e alle malattie. Quando attaccato, se la sua salute scende di 1 punto, entrerà in uno stato immortale per 2,5 secondi.


Livello: 1


Forza: 31     Stamina: 39


Agilità: 25     Intelligenza: 47


Destrezza: 90     Carisma: 100


Dignità: 15     Intuito: 78


Abilità: Abilità di Fabbro Principiante (F), Maestria delle Armi Principiante (C), Occhio Scrutatore (S), Carisma Travolgente (S), Pedigree Famoso e Leggendario (SS).


Sua madre è il successore della nobile famiglia nel Regno di Eternal e suo padre è una leggenda. Ha ereditato tutti i punti di forza dei suoi genitori, perciò il suo potenziale è sorprendente. Insegnargli sarà di ispirazione.


Tuttavia, il suo talento e l’ambiente sono così buoni che probabilmente diventerà un arrogante. L’educazione determinerà la sua storia.


“Questo è completamente…”


Un cucchiaio d’oro in Satisfy. Grid non poté fare altro che ammirare la cosa.


Lord Steim. Fu il giorno in cui nacque il signore del mondo, che più tardi avrebbe preso il nome del clan Overgeared.


***


“Abu. Abu.”


Era passata una settimana da quando era nato Lord. In confronto a quando era nato, la bellezza del bambino stava già brillando. Aveva gli occhi di Grid e il naso lungo, le parti buone di Grid, così come il viso, la pelle, le labbra e le pupille di Irene.


“Così carino.”


Santa Ruby giunse a Reidan due giorni fa. Voleva vedere il volto di suo nipote. Sorrise e non lasciò il fianco di Lord. D’altra parte, tre donne non si sentivano a loro agio.


Yura, Jishuka e Scolaretta Sexy. Le donne, che si erano riunite in un solo posto dopo tanto tempo, stavano soffrendo.


“Bene, ammetto che il bambino è carino. Tuttavia, il prossimo bambino che darò alla luce sarà migliore. Pensateci. Quanto sarà nobile e sexy il bambino che nascerà da me e Grid?”


Era Jishuka che parlava con fiducia. Scolaretta Sexy non riusciva a credere alle proprie orecchie.


“Oddio~ Jishuka, intendi sposare Grid? Ah, nel gioco come Irene?”


“Uhuhuh, questa ragazza sta dicendo delle assurdità. Se dovessi sposare Grid, accadrebbe nella realtà. Tu puoi svolgere il ruolo di concubina nel gioco.”


“Sorella, non ti piaccio? Hai paura che possa essere più sexy di te dopo uno o due anni? Sì?”


“Che bambina, non dovresti sentirti più imbarazzata?”


“Fai silenzio. Non ho le emozioni di una bambina.”


Yura si intromise tra le due ragazze. Era calma di fronte a Lord, a differenza di Jishuka e Scolaretta Sexy.


“Yura, non sei preoccupata? Irene e Grid probabilmente diventeranno ancora più intimi dopo la nascita di Lord. Le nostre posizioni si faranno ancora più insignificanti.”


“…”


Nel frattempo, Grid provava indifferenza nei confronti di Yura. Una delle donne più belle del mondo, Yura, era trattata come uno schermo pieghevole. Jishuka e Scolaretta Sexy non riuscivano davvero a crederci. Sehee rise mentre giocava con Lord con i giocattoli disegnati da Grid.


‘<i>Questo perché Oppa è davvero timido.</i>’


Tutti se ne erano dimenticati perché Grid si era sposato, ma nella realtà non aveva alcuna esperienza in amore. Infatti, non aveva mai stretto le mani con una donna. Una donna talentuosa e dall’incredibile bellezza come Yura era ad un livello troppo alto per essere il suo primo amore. Ah, poteva essere stato diverso se Yura avesse avuto un seno grosso come quello di Jishuka.


Nel frattempo.


“È davvero incredibile.”


Il soldato Royman aveva raggiunto il livello 160 sotto la meticolosa guida di Piaro e Asmophel. Grid si emozionò quando ebbe la conferma sulle informazioni di Royman dalla Spada del Grande Signore.


In questo istante, 5,000 grosse truppe stavano entrando nel vasto deserto di Reidan.


Traduzione di Blakriss


Editing di Libusemumei
                                


                                



