---
title: Capitolo 333
pubDate: 2025-03-12T16:37:15.607Z
tags:
    - overgeared
---


La spedizione del Primo Principe Ren doveva procedere in segreto.


Diffonderne la notizia avrebbe permesso a Grid di reagire. Ren aveva reclutato segretamente il suo esercito, organizzando truppe di piccoli numeri e spostandosi attraverso le proprietà dei nobili. A causa di quelle scelte ci era voluto molto tempo, ma Ren non aveva esitato.


Era giusto essere prudenti.


***


Il giorno prima della nascita del figlio di Grid, Lord. C’era stato grande trambusto nella città fortificata di Padrian. Il Primo Principe Ren aveva visitato la città con 7,000 truppe.


“Saluto il principe.”


Il Conte Ashur lo accolse. Aveva il potere di controllare gli equilibri del mondo, eppure svolgeva il suo dovere di uomo leale alla nazione.


“Conte, non c’è bisogno. Alzatevi, avanti.”


Il Principe Ren era a disagio. Nemmeno il principe di un regno poteva permettersi di andare contro un grande mago. Era lo stesso nell’impero.


Il Conte Ashur gli chiese: “Perché il principe è in visita con l’esercito?”


Il Principe Ren spiegò onestamente. Aveva avuto intenzione di farlo fin dall’inizio.


“Sfortunatamente, il re non vivrà ancora a lungo. Sento che, come parte dei miei doveri nei confronti della famiglia reale e della stabilità del regno, devo attaccare Grid.”


“…”


Il Conte Ashur aveva sentito voci riguardo a quello che Grid aveva detto alla cerimonia di premiazione dopo l’invasione dei golem. Comprendeva i sentimenti e la posizione del Principe Ren. Ma era confuso. Il perfido Grid teneva suo figlio in ostaggio. Avrebbe potuto correre un grave pericolo se Reidan fosse stata invasa.


Il Principe Ren vide la faccia preoccupata del Conte Ashur e disse:


“Sono ben consapevole della vostra situazione. Vostro figlio Bland è tenuto in ostaggio a Reidan? Diversi mesi fa, il Duca Grid ha sfruttato questa debolezza per fare in modo che voi lo aiutaste.”


“…”


Il Conte Ashur non riusciva a dire niente. Era troppo orgoglioso per ammettere che uno dei 10 grandi maghi del continente era nelle mani di qualcun altro.


Il Principe Ren lo guardò. “Sconfiggerò sicuramente il Duca Grid e salverò Sir Bland. Fidatevi e collaborate con me.”


“Avete un buon piano?”


Il Principe Ren era a conoscenza della potenza delle forze di Grid. Dunque, perché era così sicuro di sé? Il Conte Ashur si mostrò interessato e il Principe gli presentò alcune persone. Si trattava del comandante dei Cavalieri Reali, Chucksley, e di altri, incluso Hurent.


Il Conte Ashur era strabiliato, mentre esaminava le loro facce.


‘Il Principe Ren aveva un tale circolo?’


Di recente, Chucksley era finito sotto i riflettori per aver abbattuto tre uccelli in volo con una sola freccia. Le figure più influenti del regno seguivano Ren. Tra loro c’erano anche utenti (quelli che avevano ricevuto la benedizione di Dio), come Hurent.


Il loro potere era difficile da valutare persino per il Conte Ashur.


Ren gli spiegò: “La cosa ideale sarebbe che voi vi uniste al mio esercito, ma… Il Duca Grid potrebbe fare del male a Bland. Non posso chiedervi questo; quindi, vi prego, fatemi un favore. Teletrasportate 3000 dei miei soldati alle Montagne Altes.”


Le Montagne Altes!


Per essere precisi, si trattava del territorio dell’Impero Saharan situato ad Ovest di Reidan. Si trovava esattamente dalla parte opposta di Patrian, che era ad Est di Reidan.


“Un diversivo?”


“Sì, i 4000 soldati attraverseranno il deserto e attireranno l’attenzione di Grid, mentre gli altri 3000 lo attaccheranno da dietro.”


Reidan vantava molti talenti eccellenti, ma c’erano solo 1000 soldati. Era altamente probabile che il diversivo funzionasse. Non era male. Tuttavia, il Conte Ashur trovò difficile rispondere.


88 3000 persone?


Forse era possibile per il leggendario Braham, ma era arduo per il Conte Ashur.


‘Con 2000 soldati potrebbe essere possibile.’


Avrebbe consumato tutto il suo potere magico in una volta sola e avrebbe probabilmente subito un grave danno. Sarebbe stato difficile usare la magia per almeno due settimane.


Il Principe Ren si inginocchiò e guardò in su, verso Ashur. “So che si tratta di una richiesta irragionevole. Ma vi prego, per la famiglia reale. No, per amore del regno e di Sir Bland.”


Il principe di un regno. L’erede al trono stava in ginocchio, mentre migliaia di soldati osservavano. Se il Conte Ashur avesse rifiutato, era chiaro che la sua reputazione sarebbe stata rovinata. Il Conte se ne rese conto.


‘Primo Principe… È piuttosto scaltro, a dispetto del suo aspetto puro e dignitoso.’


Ora il Conte Ashur capiva come aveva acquisito tutti quei talenti.


‘Sì, riuscirà a far fronte a quel malvagio di Grid.’


Il Conte Ashur rise. Era esaltato dal piano del Principe Ren e rispose. 


“Capisco. Seguirò la vostra volontà. Tuttavia, con le mie modeste abilità posso teletrasportare solo 2000 truppe.”


“Va più che bene! Grazie!”


Il Principe Ren era emozionato fino alle lacrime. Il Conte Ashur sapeva che erano finte, ma i soldati erano diversi.


“Waaaaaahhhhh!”


“Urrà per il Primo Principe!”


“Urrà per il Conte Ashur!”


[Il morale dell’esercito è salito. Le statistiche di tutti i soldati cresceranno del 5% e il tasso di consumo della Stamina diminuirà. Questo effetto continuerà finché il morale non cala.]


Era un buon auspicio.


Hurent sorrise alla finestra di notifica.


“Il grande mago che ha preso per le caviglie le sette gilde mi sta aiutando. Che ne dici? Bunny Bunny. Senti la differenza tra me e le sette gilde?”


Si sarebbe vendicato di Grid e si sarebbe sbarazzato della sua umiliazione davanti a tutto il mondo. Per realizzare il suo obiettivo Hurent aveva preso con sé Bunny Bunny, il miglior streamer di videogiochi al mondo. Bunny Bunny, che aveva registrato tutto il processo con la sua telecamera, sollevò il pollice.


“Devo ammettere che c’è una chiara differenza.”


In effetti, quella situazione era una conquista del Principe Ren, ma Hurent lo ignorò. Ebbe l‘idea di riconoscere l’abilità del Principe Ren e accettare la missione.


***


Nome: Karin


Età: 21  Sesso: Donna


Occupazione: Soldato


Titolo: Royman


Uno pseudonimo che usa da quando ha iniziato a fingersi uomo. Si sente davvero un uomo, dunque la sua sicurezza è aumentata e la sua forza è cresciuta del 5%. Tuttavia, il suo fascino è diminuito enormemente.


Titolo: Nuova Stella dell’Ovest


Un genio che rappresenta la regione. Il suo livello e le sue abilità aumenteranno il 20% più velocemente del normale. Sul terreno ‘deserto’, tutte le statistiche aumenteranno del 150%.






Titolo: Osservata da una Leggenda


Ha attirato l’attenzione della leggenda Piaro. Lui le ha dato lezioni provate mascherandole da addestramento militare. La crescita delle statistiche è molto ampia ed è altamente possibile acquisire nuove abilità.


Forza: 630 (▲)  Stamina: 331 (▲)


Agilità: 655 (▲)  Intelligenza: 99 (▲)


Credenza: 10


Abilità: Maestria con l’Arco Principiante (F), Maestria con lo Scudo Principiante (F), Maestria di Spada Intermedia (D), Coltivazione (B), Genealogia Prestigiosa (A), Spada Salva-Vita (S)


Nei giorni in cui Reidan veniva definita ‘la seconda capitale’, nacque Karin, figlia del più grande guerriero di Reidan. Si allenò a lungo nell’arte della spada e sognò di diventare un cavaliere come i suoi fratelli.


Ma 10 anni prima, Reidan divenne un deserto e i suoi sogni si infransero. Perse suo padre a causa dei mostri che comparivano costantemente e i suoi fratelli scomparvero nelle città dei vampiri. Il loro stato non era chiaro e la sua famiglia cadde in rovina.


No, è più corretto dire che tutta Reidan cadde. Da allora, Karin ha vissuto aspettando ogni giorno il ritorno dei suoi fratelli. Era davvero grata al Duca Grid per aver riportato in vita Reidan ed averle concesso tempo per aspettare i suoi fratelli.


Aveva persino abbandonato il suo sesso per poter fare del suo meglio come soldato.


Grid tremò.


“È davvero fantastico.”


Un PNG identificato senza alcun limite nella crescita delle statistiche. Era molto difficile costruire una relazione con quel tipo di individui. Aveva sentito dire che era più probabile vincere alla lotteria. Eppure, dei PNG identificati continuavano ad apparire attorno a Grid.


‘La mia fortuna sta aumentando!’


Grid lo pensò, ma era difficile credere che fosse dovuto semplicemente alla fortuna. Era semplice tuttavia, considerando lo stato attuale di Grid. Un fabbro leggendario e un duca del regno. Il numero di persone al suo servizio era ancora piccolo, ma aveva un potere irriducibile. Era naturale che i talenti si raccogliessero attorno a quel potere.


“E pensare che prima era una donna.”


Era piuttosto carina. La sua pelle era ruvida e i suoi capelli corti, ma le sue labbra spesse e le sue lunghe ciglia erano attraenti.


“Donna?”


Piaro espresse i suoi dubbi alle parole di Grid. Una donna? Royman? Quell’eccellente soldato? Era ridicolo. Nel momento in cui Grid stava per dare una spiegazione all’incredulo Piaro…


“Vero? Lei è…”


“Duca Grid!”


Royman cadde in ginocchio. Guardò in su, verso Grid, con gli occhi addolorati.


“Sono un uomo! Il mio sogno è diventare un cavaliere e poi un soldato, diventare un brav’uomo al tuo fianco!”


“…”


Quindi, ti prego, mantieni il segreto. Grid comprese le implicazioni.


“È uno scherzo, uno scherzo. Piuttosto, ho un regalo per te.”


Grid aprì l’inventario.


Al suo interno erano elencati, per tipo, 31 ‘Set di Produzione in Serie di Grid’. In realtà, aveva più di 100 set ma erano rimasti nel deposito, a causa del loro peso. Tutto ciò che aveva lasciato nel deposito aveva una classificazione Normale-Rara.


Al contrario, i set di Grid nel suo inventario avevano in media classificazione Epica.


“Ora, prendi questo.”


Diede a Royman un set di classificazione Unica, col più alto livello di completamento.


“I-Incredibile.”


Il duca gli stava donando personalmente un’armatura? Royman, emozionata, l’accettò. Grid guardò i suoi occhi pieni di lacrime e la incoraggiò.


“Avanti, mettitela.”


“Sì, sì!”


Royman tenne il set di Grid tra le braccia e corse nella caserma. A Piaro non piacque.


“Quel ragazzino si cambia sempre i vestiti in segreto. È uno dei suoi pochi difetti.”


“…”


Grid aveva sentito che Piaro non aveva molta esperienza di appuntamenti. Sembrava non avesse perspicacia con le donne e che non riuscisse a distinguere un uomo da una donna. Grid non poteva dire nulla. Non avrebbe mai pensato che Royman fosse una ragazza se non avesse controllato i suoi dettagli.


Dopo un momento.


“È fantastica!”


Royman corse fuori indossando un’armatura grigia, fatta d’acciaio e di ferro nero.


“È bella?” 


“Non bella, è grandiosa! Non ho mai visto un’armatura così straordinaria dal giorno in cui sono nato! Mi sento tre…! No, quattro volte più forte!”


“Perché ora sei overgeared.”


“Overgeared…! Non so cosa voglia dire, ma è davvero fantastico!”


Il tono di Royman continuava a crescere dall’eccitazione. Non riuscì a nascondere la sua voce femminile e Piaro si accigliò. Determinò, quindi, che la principale priorità fosse di aumentare la virilità di Royman.


“Se sei quattro volte più forte, l’intensità del tuo addestramento dovrebbe aumentare di quattro volte.”


“Uh? S-Sei serio?”


“Ho mai parlato invano?”


“…”


Lavorava già due volte più duramente degli altri soldati e doveva persino occuparsi del lavoro dei campi all’alba, e adesso avrebbe anche dovuto allenarsi di più? Quattro volte di più? Royman non poté fare a meno di avere paura. Era come un cucciolo spaventato.


Tuttavia, Piaro non ebbe alcuna pietà.


“Salta! Corri su per le Montagne Altes!”


“L-Le Montagne Altes! Ci vorranno due giorni per arrivarci!”


“Torneremo domani mattina!”


“P-Piaro!”


Piaro era pieno di determinazione e Royman diede avvio alle sue sofferenze, iniziando a correre. C’era ansia sul volto di Grid, mentre li guardava allontanarsi. Ripensandoci, Royman non aveva l’abilità di Coltivazione?


“Sicuramente il gruppo speciale non ha nulla a che fare con la coltivazione?”


Assolutamente no. Aveva avuto un brutto pensiero. Grid lasciò quel luogo.


Nello stesso momento, sulle Montagne Altes.


<i>Pahat! Pa pa pa pa pak!</i>


Caddero migliaia di raggi di luce. Hurent e Bunny Bunny erano nella prima linea delle 2000 truppe che erano appena apparse.


“Il grande spettacolo di Hurent, voglio che tu lo riprenda con la telecamera.”


“Eheh, lascia fare a me.”


L’umiliato Hurent che si prendeva la sua vendetta su Grid. Se l’avesse registrata in modo chiaro e poi ritrasmessa, Bunny Bunny sarebbe potuto diventare ricco da un giorno all’altro.


‘Vorrei che ci fossero molte scene da paura!’


Voleva catturare lo sfolgorante campo di battaglia dove potenti giocatori lottavano e le abilità abbondavano. Era il desiderio di Bunny Bunny.


“Spero tu sia in grado di ripulire i campi qui.”


“Piaro, perché d’improvviso stai tirando fuori l’aratro a mano?”


“Fa parte dell’addestramento. E mentre lavori nei campi, togliti l’armatura. Senti la natura con la tua pelle.”


“…Sì.”


La vista spettacolare dell’esercito di Hurent e Bunny Bunny apparve in lontananza.


Traduzione di Sakuya


Editing di Libusemumei

