---
title: Capitolo 334
pubDate: 2025-03-12T16:37:15.607Z
tags:
    - overgeared
---


‘Quei due hanno una certa alchimia.’


Piaro era una persona a cui piaceva insegnare agli altri. Non c’era nessuno nella Gilda Tzedakah a cui Piaro non avesse insegnato qualcosa. Anche Royman sognava di raggiungere un livello più alto, quindi se fossero rimasti insieme sarebbero potuti diventare una coppia fantastica.


‘Per favore, non scegliere di diventare un contadino.’


Il Set di Grid di Produzione in Serie con classificazione Unica. Aveva un limite al livello 160 e aveva un elevato valore. In particolare, era adatto a persone che desideravano migliorare rapidamente. Era un investimento, dunque Grid voleva che Royman raggiungesse un progresso che andasse oltre ogni sua aspettativa.


“Duca, torneremo a Nord.”


La strada per il castello. Arrivarono i cavalieri del Conte Steim e si rivolsero a lui.


“Mio suocero?”


Grid era confuso perché non aveva visto il Marchese Steim e Laden spiegò.


“Il lord vuole rimanere al fianco del giovane signore. Dobbiamo proteggerlo, ma al momento il Nord è leggermente instabile. Non può essere lasciato sguarnito, perciò torneremo prima. Vi chiedo di prendervi cura del Mio Signore, ve ne prego.”


“Non mi importa di quello che dici, ma la situazione nel Nord non è instabile? È un bene che mio suocero abbandoni la sua posizione?”


“Andremo noi per primi, quindi non sarà un problema, anche se il Mio Signore non è lì.”


‘Mio suocero ha degli ottimi sottoposti.’


Grid annuì.


“Ok, capisco. Mi occuperò io di mio suocero, quindi va’, ti prego. Se ci sono problemi nel Nord, va’ da Jude, a Winston. Non ha molti pensieri, ma è molto forte, a differenza di uno sbruffone come te.”


“…Seguirò il consiglio. Sono grato per il vostro interesse.”


Laden e i cavalieri salutarono rispettosamente e lasciarono Reidan, con 1000 soldati. 500 soldati selezionati furono lasciati indietro a proteggere il Marchese Steim.


“Lasciare sguarnito il suo territorio per suo nipote. Non ha alcuna dignità come marchese.”


Grid si espresse così, ma capiva pienamente il Marchese Steim. Lord era adorabile, sveglio e carino!


“Lord, aspetta! Sta arrivando papà!”


Grid affrettò il passo. Voleva rivedere il viso di suo figlio il prima possibile. Lauel fissò Grid mentre entrava in tutta fretta.


“Sai che la tua efficienza sul lavoro è stata molto scarsa da quando è nato Lord?”


“Ugh.”


Grid lo sapeva. Ogni giorno, aveva giocato con Lord per almeno due ore, perciò aveva sviluppato una tendenza a trascurare la produzione di oggetti e la caccia. Lauel sorrise a Grid, che non riusciva a parlare.


“Be’, hai un ottimo aspetto al momento.”


“Eh?”


Grid era confuso, in quanto credeva che sarebbe stato di nuovo rimproverato. Lauel lo fissò attentamente.


“È giusto abituarsi ad amare qualcuno. Grazie a questa esperienza imparerai ad essere generoso.”


Grid era fondamentalmente una persona semplice e dalla mentalità ristretta. Per quale ragione? Lauel poteva grosso modo tirare ad indovinare.


‘Perché è stato disprezzato dagli altri per gran parte della sua vita.’


Grid aveva poca autostima e aveva una mentalità molto ristretta in confronto alla sua abilità. Non era bravo ad interagire con gli altri. A sentire la Gilda Tzedakah, in passato era stato anche peggio. Pensava solo a se stesso ed era sempre geloso degli altri.


Ma Grid aveva iniziato a cambiare, e al centro di quel cambiamento c’erano Irene e Khan. Ricevere amore e dare amore. Era diventato più maturo perché aveva sperimentato uno dei principi basilari delle relazioni umane.


“Un giorno regnerai su milioni di persone e riceverai tasse per il resto delle loro vite. Per diventare un re buono e saggio, devi imparare la compassione prima.”


“…”


Se Grid fosse stato un utente normale, avrebbe risposto in modo incredulo. Amore? Carità? Un re buono e saggio?


‘Ti stai girando un film tutto da solo? Questo è solo un gioco.’, era quello che avrebbe detto.


Tuttavia, Grid era diverso da un utente comune. Satisfy non era un semplice gioco per lui. Era un mondo prezioso quanto la realtà, dove aveva trovato ricchezza, amici, amore e un figlio.


“Capisco quello che stai cercando di dirmi. Ma non è meglio pensare alle persone prima che a me? Non possiamo nemmeno alzare le tasse, giusto?”


“Andrà tutto bene finché mi coordino con te. Come sai, ho le qualità di un tiranno, come te. Noi due ci completiamo a vicenda.”


“Le qualità di un tiranno… Noi due…”


Grid avvertì un brivido. Faticò a scrollarsi di dosso quella sensazione.


***


Il deserto di Reidan era estremamente caldo.


C’erano mostri potenti e selvatici lì, come il Principe Ren sapeva bene. Ciò nonostante, la ragione per cui fece marciare il suo esercito senza esitazione era che aveva una contromisura.


“Da quella parte.”


“Anche di là!”


Il Capitano dei Cavalieri Reali, Chucksley. Il miglior arciere del palazzo, Ferrell.


I due, noti come gli uomini più forti, guidavano un manipolo di truppe. La loro missione era di eliminare i mostri sul loro cammino. Era possibile perché gli studiosi reali di mostri avevano individuato le posizioni dei mostri desertici sulla mappa.


“È facile.”


Le diverse unità si erano disperse in ogni direzione attorno alla base, per sconfiggere i mostri. Questo aveva permesso alla base di avanzare in modo sicuro. Mentre quell’operazione procedeva senza problemi, Ren, sorridente, diede ordini a 20 assassini.


“Dirigetevi prima a Reidan. Se la guerra ha inizio e c’è un’apertura nelle difese di Reidan, catturate la duchessa e portatela da me. In alternativa, potete anche ucciderla.” 


“Sì!”


Gli assassini si mossero in fretta. Ren se ne accertò e guadagnò una maggiore fiducia, affrettando la marcia.


“Muovetevi! Dobbiamo arrivare a Reidan entro domani per coincidere con la tabella di marcia di Hurent!”


“Ohhhhh!”


Il morale dei soldati crebbe. Il calore del deserto? Non era un ostacolo per un uomo che presto sarebbe diventato re.


***


“Cos’è questo?”


Il cavaliere del Nord, che guidava 1,000 soldati attraverso il deserto. Guardò verso l’alta duna di sabbia e fermò la marcia.


<i>Tadat!</i>


Laden si arrampicò sulla duna. I soldati ammirarono i suoi movimenti agili. Poi, dinanzi a lui si parò la vista di migliaia di soldati.


“Quella bandiera è…!”


L’espressione di Laden si irrigidì. Era un drago d’argento con le ali. Rappresentava la famiglia reale del Regno di Eternal.


‘Perché le truppe reali si trovano qui, a Ovest?’


L’esercito reale avanzava verso Reidan.


‘Per celebrare la nascita del giovane signore?’


Tuttavia, le dimensioni del corteo erano troppo grandi.


‘Non può essere!”


Il Primo Principe Ren odiava il Duca Grid. No, ad essere precisi, ne aveva paura. Un ratto messo all’angolo da un gatto avrebbe agito! Il Marchese Steim era preoccupato che il Principe Ren agisse contro Grid, dopo la morte di Re Wiesbaden. Perciò, voleva mediare tra il Principe Ren e Grid.


‘Gli sforzi del Mio Signore sono stati rovinati.’


Era chiaro che Re Wiesbaden stava morendo. Accadde mentre Laden pensava.


“Perché le truppe settentrionali si trovano qui, nell’Ovest?”


Udì la voce di qualcuno dietro di sé. Laden si voltò e vide 300 persone a cavallo. Erano una delle unità a caccia di mostri. La cavalleria reale d’élite, il Vento di Ferro. Il loro capo, Beida, era famoso per essere un maestro delle due lance.


“Ho chiesto perché le truppe settentrionali si trovano qui, a Ovest.”, chiese di nuovo Beida, avvicinandosi.


Non c’erano intenzioni ostili e provenivano dallo stesso regno, perciò le truppe settentrionali non lo infastidirono. Ma Laden era diverso.


“A terra!” gridò alle truppe.


La lancia volò al di sopra delle teste dei soldati, che si erano abbassati istintivamente. Era stata tirata da Beida.


“H-Hik!”


I soldati sopravvissuti se la fecero sotto. I pochi che non riuscirono a scappare si ritrovarono con la testa separata dal corpo, facendo sbiancare in volto l’intero esercito del Nord. Lo sguardo di Beida cadde su Laden.


“Hai un’ottima vista. Qual è il tuo nome?”


“Continui a fare domande. Sei come una donna civettuola.”


“…!”


L’atteggiamento di Laden, che non mostrava alcuna paura, stimolò Beida. Rivelò a poco a poco la sua natura selvaggia, nascosta sotto l’espressione calma.


“Tu…! Ti taglierò le braccia e le gambe prima di chiedertelo ancora. Hiyah!”


Beida corse in avanti. Si muoveva ad una velocità incredibile, sfrecciando tra le colline desertiche. Le truppe settentrionali erano spaventate, ma Laden rimase calmo.


“Il peccato di aver ucciso i soldati del Marchese Steim, lo ripagherò con la morte.”


“Bah!”


 Laden posò una mano sul fodero che aveva in vita e osservò Beida.


“Sei ancora un novellino senza esperienza!”


<i>Puok!</i>


La lancia di Beida si conficcò nella sabbia. Era il punto in cui si trovava Laden un momento prima. Evitò la lancia e agitò la sua spada contro la coscia di Beida.


<i>Chaaeng!</i>


Beida si difese con la lancia e dichiarò con rabbia.


“Sei veloce, ma non molto forte… Uh?”


Beida impallidì quando se ne re conto. Del sangue scorreva dal polso che reggeva la lancia.


“Tu!”


Dunque Phoenix non era l’unico individuo forte nel Nord? Laden abbatté lo sbalordito Beida e comandò alle truppe settentrionali.


“Uccideteli tutti e tornate a Reidan.”


Fino al giorno prima, avevano servito lo stesso re. Laden credeva che il Marchese Steim sarebbe stato dalla parte del Duca Grid, piuttosto che del Principe Ren, e subito seppe cosa fare.


***


‘Non manca molto.’


L’umore di Hurent era migliorato mentre scendeva verso i piedi della montagna. Il suo sangue ribollì al pensiero di ripagare quell’umiliazione di 5 secondi.


‘Ti mostrerò il vero potere dell’aura.’


I maggiori vantaggi dell’aura erano il danno fisso e i cambiamenti di forma. Al tempo della Competizione Nazionale, Hurent non era ancora in grado di usare adeguatamente i cambiamenti di forma, ma ora era tutto diverso.


Era un potere che trasformava l’immaginazione in realtà. Con quel potere disonesto, Hurent credeva di poter sconfiggere Grid. No, non solo Grid. Anche Kraugel, i top ranker, Agnus e i ranker nascosti.


Hurent non aveva dubbi di poterli schiacciare tutti.


“Chi sei tu?”


Accadde quando Hurent e le 2,000 truppe avevano appena lasciato le Montagne Altes e stavano per fare il loro ingresso nel deserto. Due contadini bloccarono loro il passaggio. Hurent si sentì disturbato e sparò l’aura contro di loro. Gli occhi dei contadini si spalancarono, quando videro l’aura allungarsi come una frusta.


Traduzione di Martina Procida


Editing di Libusemumei
                                


                                



