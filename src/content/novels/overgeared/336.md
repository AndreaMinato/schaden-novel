---
title: Capitolo 336
pubDate: 2025-03-12T16:37:15.608Z
tags:
    - overgeared
---


“Mio nipote è davvero incredibile! Non piange quando fa la popò, è un vero uomo! Proprio come me!”


“E’ un bene se sei abile come me. E’ anche adorabile come Irene, e intelligente.”


“Ha! E’ perfetto! E’ quasi un’opera perfetta di Dio! Aver dato alla luce un figlio così fantastico, ti rispetto!”


“Ammiro l’uomo che ha aiutato a partorire una donna bella come Irene!”


“Kelkelkel!”


“Hahaha!”


Grid e il Marchese Steim battibeccavano mentre la cameriera cambiava il pannolino di Lord. I grandi signori che avevano rappresentato la loro nazione avevano dimenticato la loro dignità. Irene era in qualche modo seccata, ma non disse nulla. Non voleva spezzare il loro entusiasmo poiché comprendeva il loro stato d’animo.


“Lord ha sonno. Non dovremmo interrompere il momento del suo riposino, perciò dovremmo uscire.”


“M-ma...voglio giocare insieme ancora un po’.”


“Papà ha ragione. Non sai quanto dormire sia importante per un bambino in fase di crescita? Non dovremmo impedirgli di dormire.”


“...Va bene.”


“Dormi bene, Lord. Chu (*).”


La coppia dei coniugi Grid lasciò il bambino alla tata e lasciarono la stanza insieme al Marchese Steim.


Dopo un po’, quando anche la tata si addormentò...


“...”


Qualcuno cadde dal soffitto, di nascosto e senza fare alcun rumore. La tata dormiente e i cavalieri di guardia all’esterno della stanza non notarono la comparsa del visitatore. Era natura, l’uomo dalla pelle scura e i lunghi arti superiori non era altri che Kassim, il re delle ombre.


Quante persone erano in grado di rilevare la sua furtività? Soltanto alcuni in tutto il continente.


’È ancora più carino da vicino.’


All’inizio, Kassim proteggeva Irene, ma adesso era al fianco di Lord. La maggior parte dei nobili amavano i loro eredi più delle loro mogli. Per Grid  era lo stesso, quindi Kassim aveva cambiato le sue priorità di protezione.


‘Una volta adulto, attrarrà molte donne.’


Nel corso degli ultimi 10 giorni, Kassim era rimasto meravigliato osservando Lord. Era la prima volta che vedeva un neonato così bello e intelligente. L’uomo non condivideva nemmeno una goccia di sangue col piccolo, ma era lieto di poterlo osservare. 


‘Se non fosse per l’impero...’


Avrebbe potuto sposare una donna di Nero, avere un figlio e vivere una vita normale.


<i>Kwaduduk!</i>


In quel momento il desiderio di vendetta sull’Impero si rifece vivo in Kassim. Improvvisamente, Lord – addormentato – aprì gli occhi. Il bambino da poco nato aveva percepito la presenza dell’uomo, quando sia la tata che i cavalieri fuori non ci erano riusciti.


Kassim ne fu elettrizzato.


‘I suoi sensi innati vanno oltre quelli di una persona normale.’


“Abu! Abu!”


Lord si sporse verso Kassim, con un chiaro riso negli occhi. Sembrava come se stesse semplicemente osservando l’uomo.


‘Che sappia che lo sto proteggendo?’


Quel bambino era speciale. Kassim, il più forte assassino esistente al momento, divenne avido osservando quel genio superiore.


“Piccoletto, vuoi giocare con me ogni notte da adesso in poi?”


“Abu! Abu!”


I suoi occhi brillarono come se ci fossero delle lanterne al loro interno. Sembrava fosse una risposta. Kassim sorrise soddisfatto, raccolse i pezzi di costruzioni e li sistemò su un lato affianco a Lord.


“Lanciali. Così.”


L’uomo fece una dimostrazione pratica. Lanciò un blocco e colpì una delle bambole disposte sul bordo della finestra. 


<i>Tok!</i> Dopo aver visto la bambola cadere, Lord rise. Per il controllo del bambino, però, le bambole erano ancora troppo lontane.


“Bubu! Bu!”


Lord agitò le braccia quando il blocco che aveva lanciato non riuscì a raggiungere la finestra. Il suo orgoglio sembrava ferito, non avendo ottenuto lo stesso risultato dell’uomo. Kassim pensò che fosse assurdo.


‘Un neonato che comprende le mie parole e con un desiderio bruciante per la vittoria...!’


E poi!


‘La sua forza è già maggiore di quella della maggior parte dei miei ragazzi!’


Il pezzo di costruzione lanciato da Lord era molto leggero, e in modo da lanciarlo verso la finestra aveva bisogno della forza di un quattordicenne. Lord, però, aveva ancora 0 anni. L’entusiasmo di Kassim crebbe. I sensi innati e la forza di quel bambino!


‘Potrei riuscire ad impartire la completezza delle tecniche segrete lasciate dal Maestro!’


Doran e Kassim erano leggermente carenti di talento. Potevano soltanto apprendere metà delle tecniche segrete del loro maestro.


‘Ma questo bambino...!’


Lord Steim.


Quello fu il giorno in cui incontrò il primo dei suoi sette mentori.


***


“Oh cielo!”


La tata si svegliò e si sentì come se fosse stata colpita da un fulmine; la stanza che doveva essere pulita adesso era cosparsa di pezzi delle costruzioni. 


'È stato il signorino Lord?’


Un neonato era sceso dal letto per giocare coi giocattoli? Era un’assurdità, la tata ne era ben consapevole ma, se qualcuno fosse entrato nella stanza, i cavalieri all’esterno avrebbero chiamato e l’avrebbero svegliata. Era costretta a sospettare di Lord.


Tuttavia...


Lord dormiva profondamente, nella stessa posizione in cui lo aveva visto l’ultima volta.


‘Lord sta dormendo, ma allora che cosa è successo?’


Aveva la pelle d’oca, sembrava fosse stato un fantasma. Al contrario, Kassim era scioccato dalla sua postazione sul soffitto.


‘Un bambino appena nato sta facendo finta di dormire!’


Era incredibile.


***


Il deserto era stato trasformato in un campo.


I soldati erano spaventati mentre il caldo deserto diventava un dorato campo di grano.


“Wow...Cos’è?”


“Sto sognando adesso?”


I 2000 soldati erano confusi per la situazione inverosimile.


‘Cos’è questo scenario inaspettato?’


Bunny Bunny era arrabbiato.


“Che senso ha creare un campo? E’ invano!”


Hurent corse verso Royman.


“Uh!”


<i>Chaaeng!</i>


La giovane riuscì a malapena a difendersi dal colpo dell’avversario. Una luce blu mirava al suo girovita. Era Impatto d’Aura, che aveva usato per creare un’altra lama e attaccare nell’apertura.


‘E’ la fine!’


Royman fu sicura della sua morte. Chiuse gli occhi mentre la lama d’aura le si avvicinava.


“Abbiamo più di una vita? Combatti fino alla fine e non arrenderti così facilmente.”


Piaro. Sembrava occupato col campo di grano, ma era accorso per proteggere Royman.


“Sir Piaro...!”


La ragazza lo osservò con occhi diversi dopo che le aveva salvato nuovamente la vita. Era piena di desiderio, ma non poteva fissare gli occhi del saharaniano per troppo tempo. Imbarazzata, abbassò timidamente il capo.


“...”


Una persona di talento che aveva da poco cominciato il suo percorso. Non c’era bisogno di provare vergogna nell’essere impotenti contro i più forti. Pronunciò parole di conforto, “Aggiungerò due ore di semina.”


“Heok!”


Piaro non aveva pietà. Si voltò verso Hurent dopo aver ridotto le ore di sonno di Royman da 3 a 30 minuti. L’avversario stava sorridendo nonostante il suo attacco fosse stato bloccato. Poteva permettersi di rilassarsi.


“Avevo sentito che il guardiano di Reidan era un contadino pazzo. Sono imbarazzato, non mi aspettavo che fosse vero.”


“Sembri abbastanza divertito per essere imbarazzato.”


“Certo che sono divertito. E se sconfiggessi il contadino che ha impedito alle sette gilde di raggiungere Reidan? La mia valutazione non schizzerebbe all’infinito?”


“Non dire cose impossibili.”


“Vedremo. La faremo breve.”


“Sembra tu creda nei tuoi 2000 soldati.”


“No, credo soltanto in me stesso.”


<i>Ttaak!</i>


Hurent schioccò le dita. Che fosse per i soldati il segnale di attaccare? Piaro pensava questo, ma i soldati non si mossero.


‘Cosa?’


“Uh!”


Piaro era perplesso mentre Royman gemette improvvisamente. Questo perché cominciava a sentire dolore al fianco, quello che era stato leggermente sfiorato dalla lama d’aura.


“La mia aura ha lasciato un segno.”


“Un segno?”


“Sì, un segno dove l’aura può manifestarsi. Immaginalo. Se rilasciassi l’aura dal fianco della tua amata, cosa le accadrebbe? E’ così fragile che potrebbe spezzarsi in due.”


“...!”


Piaro spalancò gli occhi. Era ovviamente sconvolto. 


Hurent sorrise soddisfatto.


“Adesso, fai la tua scelta. Permetti al mio esercito di avanzare! Oppure spezzerò in due davanti a te la tua amata!”


Hurent dichiarò sicuro di sé al saharaniano. 


“Quello è un marchio che può essere inciso nel terreno?”


“Eh?”


Cosa? Non c’era agitazione in quella domanda. Hurent, confuso, annuì.


“E-esatto. E’ una tecnica dall’ampio utilizzo.”


“Hoh.”


<i>Ssik!</i>


Un sorriso si fece strada sul volto di Piaro. Sembrava impazzito.


“Non sarebbe utile per sgombrare i campi?”


“Cosa?”


Sgombrare i campi? Cos’era? Hurent non riusciva a comprendere quelle parole e si accigliò. Piaro emulò il suo modo di parlare.


“Ti darò una scelta. Lavora nei campi con me. Oppure vuoi lavorare nei campi dopo aver perso tutti i 2000 soldati?”


‘No, che assurdità sta dicendo?’


Non era Hurent ad essere in una posizione avvantaggiata in questo momento? Era come parlare ad un muro, poi realizzò.


‘Lo chiamavano contadino pazzo per una ragione!’


Non era veramente sano di mente. Hurent lo constatò e attivò l’abilità per far sapere all’uomo quale fosse la sua posizione.


“Kyaaak!”


Royman non poté sopportare il dolore proveniente dal suo fianco e si accasciò. La zona graffiata dalla lama d’aura era già zuppa di sangue. Piaro la vide e urlò, “Hai scelto!”


“...Eh?”


“8° Stile di Coltivazione Libera, Levigazione!”


Il motivo per cui Piaro aveva lasciato Hurent da solo e aveva pulito il terreno era perché non era soltanto lui il suo nemico. Il saharaniano pensava al quadro totale.


<i>Pepeng! Pepepepeok!</i>


Il campo di grano che ricopriva l’intera area fu pervaso da esplosioni nelle zone in cui si trovavano i 2000 soldati e Hurent. Le miriadi di grano erano diventati potenti bombe, distruggendo tutta la zona.


“Cosa?”


 Hurent non aveva parole mentre osservava i soldati urlare e morire. Un’abilità ad area capace di prendere di mira 2000 persone? Era l’equivalente dell’abilità Meteora che poteva essere appresa soltanto da un leggendario grande mago.


“Non dirmi, un leggendario...!”


Piaro si avvicinò ad uno scioccato Hurent, brandendo il suo aratro a mano.


<i>Puk!</i>


[Hai subito un danno di 15.500 punti.]


<i>Puk!</i>


[Hai subito un danno di 15,900 punti.]


<i>Puk!</i>


[Hai subito un danno di 16,100 punti.]


[Hai subito un danno catastrofico in un breve lasso di tempo! Sei in condizioni critiche!]


‘È a-assurdo!’


Cos’era? Hurent, colpito in successione alla fronte dal un aratro a mano, cadde a terra.


La scena alle spalle di Piaro era una montagna di corpi ed un fiume di sangue.






Traduzione di MoonRoro29


Editing di Libusemumei














* Chu: onomatopea per esprimere il suono dello schiocco di un bacio.




                                


                                



