---
title: Capitolo 339
pubDate: 2025-03-12T16:37:15.608Z
tags:
    - overgeared
---


Durante l’episodio dei candidati a papa.


Grid aveva avuto una grande occasione per studiare la Lancia di Lifael. Aveva smontato e riassemblato ripetutamente un oggetto con classificazione mitica e aumentato la sua comprensione al 100%. Fu una ricerca preziosa che non si poteva convertire in soldi. Era un sogno a cui gli altri fabbri non potevano neanche ambire.


“Piangi, Yakult.”


Non fu difficile per Grid aumentare la sua comprensione di Iyarugt, che era ancora soltanto di classificazione unica. Fu molto facile in confronto a comprendere la Lancia di Lifael. Grid ora era in grado di controllare Iyarugt senza ricorrere a Oscuramento.


Tuttavia, la rinomina era fallita.


[Iyarugt è la migliore spada dell’inferno! Tu, non rimpiazzare il mio nobile nome solo perché lo trovi difficile da pronunciare!]


Iyarugt provava un forte orgoglio per il suo nome. Aveva seguito Grid, ma non poteva accettare un nuovo nome. Non sapeva cosa significasse, ma sentiva una riluttanza istintiva verso Yakult. A Grid non importava. La spada avrebbe obbedito al suo ordine, con qualunque nome lo avesse chiamato.


[Iyarugt ha usato Urlo Sanguinario.]


[Tutti i bersagli nel raggio di 30 metri perderanno il proprio senso dell’equilibrio per 1,5 secondi.]


<i>Kiiing…</i>


“Ugh!”


Urlo Sanguinario non distingueva un amico da un nemico. Le truppe del nord e l’esercito reale che si trovavano vicino a Grid, si lamentarono per il dolore e incespicarono. Fu lo stesso per il Principe Ren e le sue guardie di scorta.


‘Farmi cedere sulle mie ginocchia!’


Il Principe Ren era l’erede del Regno di Eternal. In quanto 1° Principe, non aveva mai inchinato la testa a nessuno, ad eccezione del re. Ma ora, Grid aveva usato un’abilità per farlo mettere in ginocchio per un po’. Fu davvero terribile. Il suo ego andò in frantumi.


‘<i>No?</i>’


La meraviglia fece capolino sul volto del Principe Ren mentre sollevava lo sguardo. Si guardò intorno e vide che i cavalieri e i soldati di entrambe le parti erano tutti in ginocchio. Anche Chucksley sembrava sull’orlo del collasso.


La persona che era rimasta in piedi sul posto? Si trattava solo di Grid. Era una scena assurda in cui vinceva su tutti.


‘Questa è la forza di una leggenda…!’


Era davvero un nemico da temere. Se possibile, mai avrebbe voluto mettersi contro Grid. Tuttavia, era una montagna che doveva essere scalata se Ren voleva diventare re. Mentre il Principe Ren tremava, Grid si sentì frastornato.


“Cosa? Hai resistito?”


Urlo Sanguinario consumava un sacco di mana ed aveva un lungo tempo di ricarica. Era anche pericoloso perché non distingueva i nemici. Era un bel modo per esercitare il suo potere, ma Chucksley era rimasto quasi stabile. Aveva una resistenza paragonabile a quella di un boss.


“Non cadrò per qualcosa del genere!”


Chucksley dimostrò una forza mentale estrema dal momento che aveva superato Urlo Sanguinario e si era difeso dagli attacchi di Grid, poi contrattaccò. Fu una traiettoria semplice. Grazie a Iyarugt, Grid fu in grado di rispondere senza troppa difficoltà.


<i>Chaaeng!</i>


Chucksley e Iyarugt collisero in un modo impressionante e la polvere si diffuse in tutto il posto. Fu un attacco portentoso. Grid e Chucksley si scambiarono un’occhiata attraverso la polvere. A differenza del controllato Chucksley, Grid non sembrava stare molto bene.


Era confuso perché l’avversario era estremamente più forte di quanto si aspettasse.


‘Perché proprio questo tizio?’


Possedeva un’alta resistenza e la sua arte della spada era bizzarra. La sua tecnica sembrava semplice, ma era forte quando lo si affrontava effettivamente.


‘Questa è la prima volta.’


Grid era circondato da geni. Ad eccezione di Grid, anche Jude poteva essere considerato un genio in certe aree. In particolare, c’erano i geni della spada, Piaro e Ibellin. Cosa avevano in comune?


Erano maestri di anomalie. Usavano un’arte della spada non convenzionale per confondere e sopraffare l’avversario. E allora Chucksley? Non mostrava alcuna apertura, poiché era fedele alle basi ed escludeva le variabili.


Questo stile della spada non andava bene per Grid, che aveva ancora delle carenze. Tutte le tecniche di Grid venivano bloccate.


<i>Chaaeng! Chaeng!</i>


‘<i>Ehi, questo…</i>’


Più Grid si misurava con la spada, più capiva la forza di Chucksley. Grid aveva il vantaggio della velocità, ma non riusciva a sfruttarla.


‘<i>Vorrei vedere la sua finestra di stato.</i>’


Voleva passare alla Spada del Grande Signore e vedere le informazioni di Chucksley. Questo probabilmente era un PNG noto. Ma non poteva permettersi di farlo.


<i>Jjeejeeeong!</i>


La spada estremamente onesta, ma veloce e potente, mise pressione a Grid. Grid fu obbligato a concentrarsi sulla difesa.


“D’accordo! Te la stai cavando bene, Sir Chucksley!”


Il Principe Ren esultò dopo essersi rimesso in piedi. Era tornato ad essere fiducioso dopo aver visto Chucksley avere la meglio su Grid.


“Grid! Questo è il risultato del tuo orgoglio e della tua presunzione!”


Come poteva affrontare 5,000 soldati da solo? L’esercito reale venne aiutato dalla stupidità di Grid. Il Principe Ren era certo che avrebbe vinto questa guerra.


“Uccidilo! Uccidi Grid e vai dritto a Reidan!”


Urlò il Principe Ren  mentre Bunny Bunny imprecava a distanza.


‘<i>Dannazione!</i>’


Inizialmente, il protagonista del filmato di Bunny Bunny era stato Hurent. Ma Hurent era stato sconfitto in un istante da un contadino. Poi aveva cercato di far diventare Grid il protagonista, ma…


‘<i>Grid sta perdendo contro Chucksley!</i>’


Bunny Bunny non voleva questo risultato. Voleva che Grid sconfiggesse i potenti nemici. Tuttavia, la situazione attuale sembrava senza speranze. Bunny Bunny provò del risentimento quando udì una voce.


“Sembra che la maggior parte dell’esercito del nord sia sopravvissuta. Abbiamo fatto progressi.”


“…!”


Bunny Bunny era un assassino di secondo avanzamento. Una persona poteva avvicinarsi a lui senza che se ne accorgesse? Poteva trattarsi solo di un giocatore alto in classifica. In altre parole, il proprietario della voce vicino a Bunny Bunny non era una persona normale.


“Tu…!”


Bunny Bunny si girò e rimase sconvolto. Si trattava del maestro della bellezza, Lauel dai capelli d’argento. Uno dei 10 Novizi che aveva giocato per la squadra americana nella Competizione Nazionale e che ora era tra i principali assistenti di Grid.


Gli occhi di Bunny Bunny brillarono nell’incontrare una celebrità e Lauel sorrise.


“È interessante vedere Bunny Bunny, che finora ho visto solo in TV. Sei in live?”


“I- Impossibile. Devo risolvere il problema dei diritti d’immagine, perciò sto facendo una registrazione.”


“Ah, è un sollievo che tu non sia stupido. Per favore, contattami prima che inizi la registrazione. Dobbiamo parlare della distribuzione delle entrate.”


“Sì, sì, lo terrò a mente.”


Il profilo di Lauel diceva che aveva 20 anni. Bunny Bunny era sette anni più grande. Ma non riusciva a sentirsi a suo agio vicino a Lauel. Le uniche cose che contavano nella società erano il potere e la ricchezza.


“Conte Lauel, i soldati sono pronti.”


Un uomo biondo comparve alle spalle di Lauel. Era un PNG di nome Asmophel. C’erano 1,000 soldati riuniti dietro di lui, con un’eccezionale addestramento militare. Ogni soldato aveva un bisogno di uccidere nei propri occhi ed erano tutti in ordine. In confronto a loro, l’esercito reale che era considerato il migliore nel Regno di Eternal sembrava un bambino.


‘<i>Cos’è questo?</i>’


Bunny Bunny li ammirò. Mai si sarebbe immaginato che Grid potesse addestrare un esercito fino a tal punto.


‘<i>Grid è fantastico anche a tirare su un esercito!</i>’


Più cose scopriva, migliore era l’idea che si faceva su Grid. Ma cosa significava questo? Perché era sul punto di morire da solo in territorio nemico? Bunny Bunny rivolse lo sguardo sul campo di battaglia.


Grid stava ancora duellando con Chucksley. Non aveva alcuna ferita, ma lo stesso valeva per Chucksley. Questo superava Grid nell’uso della spada, mentre Grid riparava alle mancanze con la velocità.


Il problema era che c’erano 5,000 soldati dietro a Chucksley.


‘Nel momento in cui quei 5,000 soldati si muoveranno…’


L’equilibrio si sarebbe rotto e Grid sarebbe morto. Bunny Bunny si sentì nervoso e chiese.


“Lauel, non potresti aiutare Grid?”


Lauel era rilassato. Mentre osservava la battaglia tra Grid e Chucksley attraverso la polvere,  fece un’osservazione importante.


“Tu non conosci le abilità di Grid.”


Prima di tutto, la forza di Grid non stava nell’uso della spada.


“Non so perché stia giocando con la spada con quella persona, ma non ho bisogno di preoccuparmi. Cavaliere Chucksley sarà pure forte, ma non è paragonabile alle persone che Grid ha finora affrontato. Non è così? Sir Asmophel.”


“L’abilità dell’avversario è ancora insufficiente.”


‘<i>Giocare? Un grande spadaccino che aveva delle carenze?</i>’


Bunny Bunny non credeva a quello che sentiva. Pensò che Lauel e Asmophel stessero parlando senza cognizione di causa. In quell’istante.


“Kuaaaack!”


Un urlo terribile venne lanciato verso il cielo. Doveva essere Grid! Bunny Bunny diede di matto e zumò in quella direzione. 


“Questo è impossibile!”  


Bunny Bunny era rimasto senza parole. Il grande spadaccino Chucksley, che aveva dominato per tutto il tempo, ora sanguinava dal petto.


“Ora.”


Lauel diede istruzioni a Asmophel, il quale urlò in direzione dei soldati.


“Armate i vostri archi!”


I soldati di Reidan si mossero agilmente. Velocemente, stabilizzarono i loro piedi sulla sabbia, tirarono fuori gli archi e tesero le corse.


‘A cosa stanno pensando?’


Si chiese Bunny Bunny. La distanza da qui a Grid era di circa 300 metri. Troppo lontano per colpire il bersaglio. Anche se ci fosse stato un colpo di fortuna, era ovvio che la persona non avrebbe subìto un grosso danno poiché la potenza si sarebbe notevolmente ridotta.


Tuttavia, i soldati di Reidan aveva un segreto. Il potere degli oggetti. I soldati di Reidan erano equipaggiati con oggetti creati da Kahn. Il potere e la precisione erano completamente diversi da quelli dei tipici archi. E se si fosse aggiunto il potere del qigong del maestro Lauel?


“Ruggito del Drago del Vento.”


<i>Kuooooh!</i>


Da occidente, un vento iniziò a diffondersi attraverso il deserto.


“Fuoco!”


Papat! Pa pa pa pat!


1,000 frecce vennero scagliate simultaneamente. Sul campo di battaglia, l’esercito reale, concentrato su Grid, fu costretto ad accettare il battesimo di frecce che cadde dal cielo.


“Wow…”


Bunny Bunny tremò.


Fu la prima volta che vide la scena di 1,000 soldati venire avvolti da un pilastro di luce, simbolo del fatto che fossero aumentati di livello nello stesso momento. 




Traduzione di Blakriss


Editing di Libusemumei
                                


                                



