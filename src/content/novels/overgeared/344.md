---
title: Capitolo 344
pubDate: 2025-03-12T16:37:15.609Z
tags:
    - overgeared
---


’È già stanco.’


Grid aveva giocato un ruolo fondamentale sul campo di battaglia, ma Lauel non era soddisfatto. In tutta onestà, era stato al di sotto delle aspettative.


‘Volevo mostrasse che non gli mancava più nulla.’


L’abilità di leggere e rispondere ai movimenti dell’avversario, quella di sfruttare il terreno, il tempismo con cui utilizzare un’abilità o delle pozioni, gli effetti degli oggetti, ecc. Nel complesso, il Grid di adesso non era male, ma non era abbastanza per essere al pari con gli utenti alti in classifica.


Non lo stava screditando, semplicemente l’espressione più appropriata non era né ‘migliore’, né ‘peggiore’.


‘E’ più entusiasmante osservare le abilità di Yura. Grid è ancora carente. Prima di tutto, ha un controllo mediocre della sua stamina e del mana.’


Grid doveva tenerlo ogni volta a mente. Il potere delle abilità leggendarie era eccellente, ma consumavano molte risorse.


‘Ogni volta che si trova in crisi, ha l’abitudine di affidarsi ad Ondata e Restrizione. E’ una debolezza fatale contro coloro che possono eludere abilità prive di obiettivo. Non so perché usi Missile Magico così tanto.’


E non era tutto.


‘Le Mani Divine erano dotate di una semplice intelligenza artificiale, e al momento c’erano attacchi che non potevano gestire...Ad esempio, se venissero attaccati da un attacco superiore?’


Fra gli utenti in classifica, c’erano quelli che venivano definiti ‘supremi’. Come semplice esempio, Kraugel ed Agnus avevano qualcosa in comune: non era possibile trovare un modo con cui colpirli. E Grid?


C’erano ancora molte lacune. Per quanto poteva vedere Lauel, Yura avrebbe sorpassato Grid una volta raggiunto il livello 300.


‘Certo...’


Grid era costantemente in crescita e avrebbe continuato a crescere. Lauel si fidava di lui, ma non poteva fare a meno di sentirsi preoccupato; ogni essere umano aveva un limite.


‘Però.’


Non avrebbe avuto importanza se Grid avesse raggiunto i limiti del suo talento.


‘Può superarli con gli oggetti.’


Grid possedeva l’abilità di creare oggetti leggendari. Era possibile produrre tipi completamente nuovi di oggetti, rendendo le possibilità infinite. 


‘Ti aiuterò a creare oggetti più creativi di quelli normali.’


Lauel pensava questo mentre osservava il campo di battaglia e dava ordini ai soldati. A differenza della sua mentalità, la sua visione catturava i movimenti del Principe Ren.


“Finalmente sta abbandonando il campo di battaglia.”


I cavalieri bloccarono Grid, mentre le truppe settentrionali e quelle di Reidan erano occupate ad affrontare i soldati. Nessuno notò che il nemico, il Principe Ren, stava fuggendo. Lauel rise.


‘Questo lo renderà più facile da catturare.’


Lauel aprì la lista dei soldati di Reidan e li sistemò in ordine di livello, poi nominò ne nominò 13.


“Equipaggiatevi con questo e seguitemi.”


“Si!”


I soldati che Lauel aveva selezionato avevano raggiunto tutti il livello 160, necessario per il Set di Grid Prodotto in Serie.


***


‘È impossibile! Tutto ciò è assurdo!’


Il Principe Ren aveva un atroce mal di testa. La luna che brillava sul freddo deserto non raffreddava il calore bollente all’interno della sua testa.


‘Usare il potere per superare la differenza di numero e scoprire tutte le mie strategie!’


Grid!


Era superiore rispetto a quanto immaginato dal Principe Ren, una persona che non dovrebbe diventare un nemico. Nonostante la perdita della sua dignità regale, doveva ammetterlo. I cavalli di Patrian correvano attraverso la sabbia del deserto.


Il Principe Ren teneva le redini strette mentre dolore, rabbia, rimorso e disperazione regnavano nella sua mente. La sconfitta di oggi poteva aver completamente distrutto le basi del 1° Principe. Si sentiva frustrato quando un gruppo di persone comparve dietro di lui.


Lauel e i 13 soldati.


“Principe Ren! Se non volete morire, arrendetevi adesso! Fermatevi se volete vivere!”


“Vi fermereste se foste in me?”


Il Principe Ren derise nei pensieri le parole assurde di Lauel e spronò il cavallo in avanti. Il generale di Grid sospirò e fece un cenno ai soldati.


“Tirate.”


“Huh?”


Scoccare una freccia correndo a cavallo? I soldati di Reidan erano frastornati. Era da poco che andavano a cavallo, perciò tirare nel mentre era una cosa molto lontana. Lauel gridò mentre questi esitavano.


“Confidate nel potere degli oggetti!”


“Gli oggetti...!”


I comuni PNG non conoscevano il concetto di essere overgeared, ma ciò era diverso per i soldati di Reidan. I loro superiori li avevano fatti sedere per raccontargli questo e il potere degli oggetti. Estrassero i loro archi mentre i loro cavalli correvano.


Lauel fece lo stesso, poi una finestra di notifica gli comparve davanti.


[Hai lasciato le redini del cavallo! Pericolo! Il rischio di cadere da cavallo aumenterà del 60%!]


[Le Ghette di Grid Prodotte in Serie si sono attaccate alle staffe. Il rischio di cadere è diminuito significativamente.]


‘Le ha fatte per bene!’


Le abilità dei soldati d’élite comprendevano l’equitazione, ma serviva un considerevole lasso di tempo per allenarli a brandire una spada o a scoccare frecce stando in groppa ad un cavallo galoppante. In particolare, il terreno desertico di Reidan rendeva più difficile l’apprendimento per principianti. Lauel, preoccupato di questo, aveva fatto una richiesta a Grid.


Risolvere la cosa con gli oggetti. La risposta del capo di Overgeared erano state le Ghette di Grid Prodotte in Serie, create in modo da potersi attaccare alle staffe. C’era il disagio del non sentirsi a proprio agio quando si scendeva da cavallo, ma...


‘Ci abitueremo!’


Kirik!


Da un cavallo in corsa, Lauel e i 13 soldati tesero le corde dei loro archi! Il Principe Ren fu scioccato da quella visione.


‘I soldati hanno appreso l’abilità di combattere a cavallo?’


Era difficile da imparare addirittura per i cavalieri! Un sorriso comparve sul volto di Lauel alla vista dell’espressione del Principe Ren.


“Soldati di Reidan, siete i fedeli subordinati del Duca Grid! Infondete la vostra rabbia nelle affilate punte delle frecce! Scoccate le frecce del rimorso e della disperazione verso la testa del nemico che ha osato invadere Reidan!”


Ai 13 soldati vennero i brividi per il raccapricciante urlo di Lauel, ma erano i soldati che avevano sopportato l’infernale allenamento di Piaro ed Asmophel, perciò calmarono i propri animi e scoccarono le frecce con fare deciso.


Pahat!


Pa pa pa pat!


“Proteggete il principe!”


Essendo l’erede, l’importanza del Principe Ren era molto alta all’interno del Regno Eternal. Era costantemente protetto dai membri dei Silver Dragons. Le Vesti di Daluka vennero abbandonate e i cinque membri dei Silver Dragons che seguivano il principe si rivelarono, spezzando le 14 frecce con i loro pugnali. Il colore argento nell’oscurità era molto limpido.


‘Sono forti!’


Il panico si fece strada sui volti dei soldati. Le loro abilità non erano ad un livello adatto per fronteggiare assassini di alto livello, ma Lauel stava ancora sorridendo.


“Noe!”


La migliore bestia demoniaca dell’inferno. Per tutta la durata della guerra, era rimasta addormentata sul petto di Lauel. Grid gli aveva ordinato di scortare quest’ultimo.


“Nyang!”


Un gatto nero con delle piccole ali da demone! Il suo corpo paffuto volò verso gli assassini e agitò le sue zampe affilate.


“Nya nya nya nya nyang!”


“Heok!”


“Ugh!”


“Keok!”


I Silver Dragons erano forti. Non fu facile per Noe, agli inizi del livello 200, sopraffarli facilmente. I pugnali si focalizzarono sul bloccare i suoi attacchi. Tuttavia, la miglior bestia demoniaca dell’inferno aveva una tecnica segreta.


“Kyong!”


La bocca di Noe si spalancò ingrandendosi, ingurgitando l’agilità degli assassini. 


“Sono molto migliore rispetto alla mia vita precedente.”


Qi era concentrato sulle punte delle dita di Lauel, poi gli Artigli del Drago spuntarono dal terreno e ferirono mortalmente i già indeboliti Silver Dragons.


“I-incredibile!”


I famosi assassini erano stati facilmente schiacciati!


‘Cos’è quel folle gatto?’


Il Principe Ren aumentò la velocità del suo cavallo, ma la velocità di movimento di Noe la superava di molto dopo aver preso quella dei Silver Dragons.


Peok!


“Ugh!”


Le zampe del felino colpirono il retro del capo del Principe Ren, facendolo cadere da cavallo. Fu il momento più imbarazzante di tutta la sua vita.


***


Nell’accampamento militare dell’esercito di Reidan si trovavano il 1° Principe Ren, che aveva abbandonato il suo esercito ed era fuggito, e i soldati catturati.


“Osate davvero!? Non sapete chi sono?”


Un reale. Ren, primo nella linea di successione, si riteneva una presenza sacra. Non era troppo oltraggioso essere catturato da dei soldati e trascinato in giro come un cane? Avrebbe preferito morire piuttosto che sopportare questa vergogna. Grid lesse la rabbia e il risentimento che riempiva quegli occhi tenaci e lo sbeffeggiò.


“Questo è un bastardo totalmente pazzo.”


“Cosa...?”


Poteva essere un prigioniero, ma non rimaneva il principe del Regno di Eternal? Sarebbe dovuto essere trattato con un minimo di cortesia, non trascinato in giro e obbligato ad inginocchiarsi come un cane!


“E-ek? Duca Grid! Tu! Come puoi pronunciare parole simili?”


“E’ semplice. Non sei davvero pazzo? Primo, sei tu ad aver invaso il mio territorio, ma vuoi incolpare me? Come spieghi questo comportamento impertinente?”


“Non dire assurdità!”


<em>Kwaduduk!</em>


Il Principe Ren tossì sangue. Sembrava come se qualcosa fosse rotto. Grid sospirò, “Non conosci i tuoi errori.”


Questo era il temperamento dei forti. Erano abituati a calpestare gli altri vivendo nel loro modo personale. Non erano a conoscenza delle proprie colpe.


‘Era così anche per Lee Junho e Choi Chansung.’


Grid era stato bullizzato da loro per tanto tempo, per questo ne era ben consapevole.


“Le persone come te non cambiano facilmente. E’ lo stesso per me.”


L’attuale personalità di Grid era per lo più formata dalle sue esperienze.


Era stato condiscendente e calpestato per la maggior parte della sua vita, provocandogli l’ossessione di ripagare ogni malefatta e la tendenza alla violenza. Le sue inclinazioni di base non erano ancora cambiate, anche con il miglioramento della sua vita.


“Abbassa lo sguardo.”


<em>Peeok</em>!


Grid non trattò in modo speciale l’altra persona soltanto perché si trattava di un principe. Obbligò il Principe Ren a chinare il capo e prese una decisione immediata.


“Sei condannato a morte.”


Ci fu trambusto nei dintorni. C’era una legge di prigionia del Continente Ovest, una legge comune durata per centinaia di anni per la quale i prigionieri non potevano essere feriti se nobili o reali. Il fatto che Grid avrebbe violato questa legge stupì il Principe Ren e l’esercito reale.


Lauel inviò un sussurro al fabbro.


- Aspetta. Se uccidi il Principe Ren, Reidan diventerà indipendente e instaurerà un rapporto completamente ostile con il Regno Eternal.


- Allora diventiamo indipendenti. Non diventerò comunque re?


- È prematuro. Se Reidan diventasse adesso indipendente dal Regno Eternal, c’è la possibilità che il territorio nord del Marchese Steim verrà preso mentre è isolato, ed è molto probabile che Reidan diventi preda dell’impero.


- Hmm.


La comprensione di Grid era bassa, ma prestò attenzione a quello che aveva detto l’altro.


- Non so...Allora cosa dovrei fare?


- Sii magnanimo e risparmialo. Ad ogni modo, il Principe Ren è responsabile di questa guerra e ha completamente perso le sue basi. Facendolo tornare indietro vivo, puoi fargli fondare forze a te fedeli, prendendo due piccioni con una fava. Più forze ti supporteranno e Reidan potrà instaurare una presenza ancora più maggiore del Regno Eternal.


- Ma ho già dichiarato che non avrei lasciato vivi gli invasori.


- Ti sto dicendo di cambiare decisione. Non perderai alcuna dignità. No, molti utenti ammireranno la tua saggia scelta.


- Quello...Davvero?


Cambiare decisione. A Grid non piaceva particolarmente.


- Tu, non stai pensando di pugnalarmi alle spalle più in là, vero?


- Non accadrà mai, finché regnerai al di sopra di me.


- ...Lavorerò duramente, anche se sei spaventoso.


- Huhuhut!


Il sorridente chunibyo Lauel. Il fatto che non lo avrebbe mai tradito, Grid lo sapeva meglio di chiunque altro.










Traduzione di MoonRoro29


Editing di Libusemumei                        


                                



