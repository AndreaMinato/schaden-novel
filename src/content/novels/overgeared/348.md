---
title: Capitolo 348
pubDate: 2025-03-12T16:37:15.610Z
tags:
    - overgeared
---


“Sono bloccato di fronte all’ultimo muro che mi impedisce di raggiungere il mio obiettivo finale. Chiedo un duello con te per poter abbattere questo muro.”


“Oh, l’obiettivo finale a cui stai puntando. L’obiettivo deve riguardare…”


Erano parole con un profondo significato.


Piaro chiese con attenzione, “Il diventare un maestro di spada?”


Kraugel non lo negò.


“Esatto.”


“Ahahah.”


Maestro di Spada. Ossia una persona esperta nell’uso della spada. Una persona che raggiungeva il limite nell’apprendimento dell’arte della spada e ne riceveva l’illuminazione, diventava sempre il più forte nella storia. Come Muller, che era riuscito a soffocare e a sigillare i corpi dei grandi demoni come Hell Gao, Drasion, Morax, Astaroth e Purpu.


Dopo Muller, non era nato nessun maestro di spada negli ultimi 100 anni. Ora, Kraugel era vicino a raggiungere un livello che nemmeno Piaro era riuscito a toccare.


‘<i>Possiede abbastanza talento.</i>’


Piaro era rimasto molto impressionato la prima volta che aveva incontrato Kraugel. Questo perché il talento di Kraugel era superiore a quello di chi era stato apprezzato come il più forte spadaccino del continente. Sì, Piaro lo aveva inquadrato fin dall’inizio. Se esisteva una persona che un giorno lo avrebbe superato, si trattava sicuramente di Kraugel.


‘<i>Ma.</i>’


Si sentì stranamente irritato dopo aver constatato la crescita di Kraugel.


‘<i>Io non ne ho mai visto nemmeno l’inizio…</i>’


<i>Tu-tump.</i>


<i>Tu-tump! Tu-tump!</i>


Il suo cuore iniziò a battere all’impazzata. Lo spirito combattivo che aveva perduto diventando un contadino, ora si dimenava. Questo incontrollabile spirito combattivo fece ribollire il suo sangue come fosse lava.


“Sei all’altezza?”


Aveva i requisiti per ottenere qualcosa che nemmeno Piaro, che era una leggenda, era riuscito ad avere? Kraugel capì i sentimenti di Piaro grazie alla sua domanda provocatoria e fece un’espressione seria.


“Ti prego di controllare tu stesso.”


Proprio come Piaro era sempre stato il più forte, lo stesso si poteva dire di Kraugel. Era sempre consapevole della sua posizione in cima ai due miliardi di giocatori. Non si considerava inferiore agli altri ed era pieno di passione e orgoglio. Per lui, Piaro era un buon amico ma anche la montagna che doveva scalare.


“Farò richiesta per un duello. Accetti?”


“Certo.”


Piaro annuì. Questo avrebbe permesso a Kraugel di sbloccare i prerequisiti per la missione.


[Maestro di Spada]


Difficoltà: SSS


Vinci contro una leggenda.


Era una missione semplice e chiara, supponendo che riuscisse ad incontrare una leggenda. Ma il grado di difficoltà era sufficientemente alto da essere considerata una missione assurda. Una persona che non era una leggenda, doveva vincere contro chi lo era? Questo era veramente…


‘<i>Interessante.</i>’


Esatto. Invece di lamentarsi e di provare disgusto come una persona normale, lui provò piacere. Aveva bisogno di nuove sfide per incrementare la sua passione. D’altra parte, Hurent non riusciva a credere alle proprie orecchie.


‘<i>Maestro di spada? Un maestro di spada! Non può essere!</i>’


C’era solo un’altra persona candidata a diventare un maestro di spada. Hurent fissò l’uomo col cappello di paglia. Voleva vedere l’abilità di un candidato a maestro di spada. Lasciò il campo e seguì Piaro e l’uomo.


***


“Pugnalata.”


“Hiyap!”


“Taglio.”


“Haap!”


“Fendente.”


“Huriyat~!”


La guerra avvenuta dieci giorni prima aveva risvegliato i soldati di Reidan. Questi non sprecarono più tempo a lamentarsi durante l’allenamento pratico. Avevano bisogno della forza per proteggere le loro famiglie, le loro case, le persone che amavano e gli amici!


Non potevano oziare perché ne avevano capito l’importanza con la guerra. Ora, anche se Asmophel non li aveva obbligati, i soldati si immersero con entusiasmo nell’allenamento e vollero aumentarne l’intensità.


Il loro attrito verso Grid era scemato. Erano più leali<span style="background-color: #ffffff;color: #333333"> di prima.


Li aveva addestrati in previsione dell’invasione del nemico, aveva mostrato loro una grandiosa danza sul campo di battaglia e aveva dato loro il più potente ‘Set di Produzione di Massa di Grid’, perciò i soldati provarono rispetto e gratitudine.


“Che ne pensate, signorino? Questi coraggiosi uomini sono soldati di Duca Grid. Non sono davvero affidabili?”


Chiese Asmophel con espressione convinta. Lord sospirò mentre guardava l’addestramento dei soldati, stando nelle braccia di Ruby.


“Abu… Bububu.”


“…?”


Asmophel rimase sbalordito. L’atteggiamento di Lord e l’espressione contrariata sembravano voler dire ‘Il livello dei soldati è scarso’.


‘<i>Cosa?</i>’


Il signorino era riuscito a comprendere le sue parole e aveva dato una risposta? Inoltre, riusciva a vedere la forza dei soldati addestrati? No, innanzitutto come poteva sospirare un bebè?


‘<i>… Per un momento, ho sognato?</i>’


Asmophel non era convinto e si sentì confuso in vari modi. Ruby gli sorrise.


“Non è passato nemmeno un mese da quando è nato mio nipote. Come può comprendere le tue parole? Non prestare attenzione alle reazioni di un neonato.”


“… Sì.”


Già, lo stava interpretando in modo sbagliato. Asmophel annuì alle parole di Ruby, mentre Lord indicò un luogo con le sue dita. La direzione era verso la torre magica.


“Oddio, significa che vuoi vedere dove si trovano i maghi?”


Chiese Ruby e Lord annuì. Asmophel lo vide e fu terrorizzato.


‘<i>Sei davvero consapevole delle nostre parole!</i>’


Aveva sentito dire che Lord fosse un genio, ma credeva si trattasse di una esagerazione. Ora sembrava che in realtà le voci avessero sminuito la cosa.


‘<i>Poter comunicare con gli adulti in meno di un mese dalla nascita… Non c’è dubbio che sarà uno studente o un mago eccezionale in futuro.</i>’


Era comprensibile che la pensasse così. Lord non aveva risposto ai forti soldati di Reidan perché ne avesse le conoscenze.


‘<i>È nato con l’intelligenza, non con gli occhi capaci di vedere le arti mariali.</i>’


Nel momento in cui Asmophel pensò questo,


“Voglio usare questo luogo, perciò potete chiedere ai soldati di andare via?”


Piaro, amico di lunga data e comandante di Reidan, era giunto a fargli visita e a chiedergli un aiuto. Al momento, si sarebbe dovuto trovare nei campi a lavorare, perciò Asmophel lo interrogò.


“Cosa intendi fare?”


Piaro indicò l’uomo con il cappello di paglia che era giunto insieme a lui.


“Intendo duellare con questo mio amico.”


“Oh.”


Asmophel riconobbe la forza di Kraugel con uno sguardo e mostrò il suo interesse.


‘<i>È difficile da valutare.</i>’


Dopo Piaro, era la prima volta che gli capitava. Asmophel controllò il programma e diede l’ordine ai soldati.


“Fate un giro intorno al deserto.”


Il deserto che circondava Reidan era enorme, ma Asmophel lo disse come se non fosse nulla di che. In realtà, si trattava di un’impresa. Tuttavia, i soldati risposero con entusiasmo.


“Sì!”


Avrebbero corso finché non fossero morti. Questo era l’attuale atteggiamento dei soldati di Reidan. I soldati si prepararono e lasciarono i campi di addestramento a mezzogiorno.


Poi, i grandi campi di addestramento, che potevano ospitare centinaia di persone, videro solo Piaro, Kraugel, Asmophel, Ruby e Lord. In totale, c’erano sei persone se si escludeva Hurent.


Pensava di essere passato inosservato, ma Hurent era stato visto fin dall’inizio. Asmophel si avvicinò a lui, mentre questo restava a guardare da dietro un grosso albero.


“Gli estranei non sono accettati in questo posto.”


“Eh?”


Hurent si spaventò. Si era nascosto il più possibile utilizzando aura, ma era stato comunque scoperto subito? Questa persona di nome Asmophel, doveva sicuramente possedere grandi abilità come Piaro.


‘<i>Grid dove colleziona tutti questi mostri?</i>’


Hurent era un famoso giocatore in classifica, ma non aveva molta esperienza con i PNG noti. Ottenere dei PNG noti come subordinati? Mai se lo sarebbe immaginato. I PNG noti possedevano un’influenza forte sul mondo di Satisfy e ognuno aveva una personalità distinta, rendendo difficile il fare amicizia con loro.


Hurent stava ammirando Grid quando Asmophel lo sollecitò.


“Non intendi andartene?”


“Hmm?”


Hurent non voleva farsi da parte. Voleva dare un’occhiata alle abilità dell’uomo con il cappello di paglia.


“Non potrei guardare un po’?”


Asmophel lanciò un’occhiata fredda a Hurent.


“Perché dovrei fare un favore del genere ad un estraneo?”


Non gli piaceva ripetere le stesse cose. Hurent  arretrò per la pressione. Il suo corpo iniziò a scaldarsi.


‘<i>Quando sono diventato maestro di aura?</i>’


Dopo essere stato sconfitto da Grid in cinque secondi nella 1° Competizione Nazionale, aveva cacciato e si era allenato ripetutamente, innalzando la sua aura alla classificazione unica. Credeva di essere il più forte. Era certo che potesse battere i famosi Kraugel e Agnus. La sua sicurezza aveva raggiunte le stelle.


Tuttavia, questa sicurezza era crollata dopo aver incontrato Piaro. Un contadino leggendario lo aveva sopraffatto in tre colpi con l’aratro a mano, perciò doveva indagare sulle sue abilità.


Quindi.


“Mi tirerò indietro…”


Hurent decise di ritirarsi. Fu la prima volta nella sua vita che dovette comportarsi come un agnellino. Hurent ingollò la vergogna e lasciò il campo di addestramento. Non poteva fare a meno di chiederselo. Aveva sempre regnato come fosse il più forte, tranne in quei 5 secondi dell’evento, perciò perché era così debole qui?


Questa Reidan, era straordinaria. Sembrava come il Paese delle Meraviglie di Alice.


***


Santa Ruby.


Sorella di Grid e studentessa delle scuole superiori. Il suo obiettivo era di puntare ad una prestigiosa università, quindi aveva poco tempo per giocare. Giocava 30 minuti al giorno. Per questo il suo livello era ancora basso, nonostante fosse passata ad una classe nascosta insieme a Yerim. Era davvero una giocatrice sporadica.


Ma di recente le cose erano cambiate. Era successo dalla nascita di Lord. Poteva anche essere un bambino in un gioco, ma era il suo dolce e bel nipote. Ruby guardò Lord e ne rimase affascinata. Di recente, trascorreva più di un’ora al giorno connessa a Satisfy e passava il tempo con Lord.


Lo stava facendo anche oggi. Si stava godendo il tempo mentre stringeva Lord tra le sue braccia. Lord era molto felice di passare il tempo con la sua bellissima zia. Gli piaceva la dolcezza di sua zia e il suo buon profumo. Ma c’era un limite per i neonati.


“Hmm.”


Lord iniziò a sbadigliare. Era il segnale che era l’ora della nanna.


“Ora devo tornare.”


Doveva tornare alla realtà. Qualcosa accadde quando Ruby stava per lasciare il campo di addestramento per disconnettersi.


<i>Chaaeng!</i>


Kraugel e Piaro si scontrarono.


“Abu?”


La sonnolenza abbandonò immediatamente gli occhi di Lord.


“Abu! Abuuu!”


Lord urlò con entusiasmo, muovendo le sue piccole braccia. I suoi occhi blu si illuminarono mentre guardava lo scontro tra Kraugel e Piaro. Asmophel rimase stupefatto mentre lo vedeva.


‘<i>Il signorino…!</i>’


Non aveva giudicato i soldati di Reidan ‘scarsi’ perché non aveva la capacità di giudicare le arti marziali.


‘Ma perché il suo intuito è molto elevato!’


L’uomo col cappello di paglia brandì la sua spada contro Piaro, il leggendario Piaro. I due catturarono l’interesse di Lord. Asmopehl tremò. Per lui, era difficile capire in cosa sarebbe cresciuto il personaggio di Lord.


“Abuoo!”


Lord rimase toccato dal confronto tra i due e crebbe gradualmente. Il bambino riusciva a percepirlo. Il fatto che uno dei suoi futuri sette mentori era di fronte a lui.










Traduzione di Blakriss


Editing di Libusemumei
                                


                                



