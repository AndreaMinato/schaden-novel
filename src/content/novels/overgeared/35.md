---
title: Volume 1 - Capitolo 35
pubDate: 2025-02-27T07:44:20.599Z
tags:
    - overgeared
---


“Possiede una classe leggendaria, eppure è solo al livello 21? Come può giocare in questo modo? Incredibile. La sua capacità di non aumentare di livello è davvero incredibile. È un mistero come abbia guadagnato la missione per la classe.”


A Yoon Sangmin non piaceva Shin Youngwoo. Lo storico di gioco di Shin Youngwoo aveva confermato che era un ragazzo senza talento nei giochi. Prendere la classe leggendaria, non era un po’ come un maiale che otteneva una perla? Yoon Sangmin pensò quanto fosse sprecata quella classe leggendaria.


‘È una persona che non entrerà mai in classifica in tutta la sua vita. Per la sua interruzione, gran parte delle questioni della classe leggendaria è stata sprecata. Ora sprecherà un’altra buona parte del gioco…’


Il direttore Yoon Sangmin ne era certo.


‘Veleno. Questa persona è un veleno mortale per Satisfy. Prima che faccia altri danni, dobbiamo bloccare il suo account per sempre.’


Ma il direttore Yoon Sangmin non aveva l’autorità per gestire gli account degli utenti. Non aveva altra scelta che tenersi i pensieri per sé. Yoon Sangmin maledì dentro di sé Shin Youngwoo, poi chiese a Yoon Nahee con una faccia seria.


“A proposito, perché la missione ha una possibilità di successo solo del 9%? Questa persona ha solo il 9% di possibilità di salvare Allunbatar? Assurdo. Non è come avere 0% di possibilità?”


Gli altri dirigenti annuirono.


“Questo calcolo è ovviamente sbagliato.”


“Esatto. Sono sicuro che la supermacchina Morfeo è infettata da un virus.”


Questa missione era un fallimento. Era impossibile che un giocatore di livello 21 potesse salvare Allunbatar. La campagna pubblicitaria aggressiva era terminata. Tutti la pensavano allo stesso modo ed era una cosa triste.


Ma in tutto ciò, solo Lim Cheolho era felice.


‘Il protagonista di tre grossi eventi in successione… Da quando ha ottenuto la classe leggendaria, ha creato le frecce epiche e ha ricevuto una missione di classe, quindi in un certo senso mi aspetto qualcosa di grande da questo ragazzo.’


Per dirla in maniera schietta, si trattava di una incapacità che andava al di là del senso comune ed era perciò difficile da predire. Shin Youngwoo era divertente da vedere perché causava tante variabili.


Lim Cheolho era felice, a prescindere dai risultati della missione. Gli altri dirigenti, inclusi Park Eunhyuk e Yoon Sangmin, erano arrabbiati.


***


Avevo incontrato Khan prima di Huroi. Avevo protetto la fucina di Khan e pagato per le sue cure mediche. Per Khan, ero stato un gran benefattore.


D’altro canto, chi era Huroi? Aveva rivolto solo poche parole a Khan.


“Allora perché?”


Perché Khan gli aveva dato l’importante missione ‘Per i Residenti di Winston’? Mentre io avevo ricevuto una missione che mi avrebbe fruttato solo 600 monete d’oro.


‘Non sarebbe stato normale se avesse affidato a me tutte le missioni?’


Se Khan fosse stato un PNG che avesse saputo ripagare i favori, avrebbe passato tutte le sue missioni a me. Ma era un PNG ingrato.


“Khan doveva ripagare il favore… No, è pazzo? Comunque, devo pensare ai contenuti della storia. Se voglio che i PNG mi ascoltino, devo comportarmi meglio in futuro?”


Più ci pensavo, peggio mi sentivo. <em>‘</em>Per i Residenti di Winston’ era una missione imponente che avrebbe controllato il destino di Winston. Era naturale per Kahn darla alla persona di cui si fidasse di più.


Ma la sua scelta era stata Huroi! Significava che io ero peggio di qualcuno che Khan non aveva mai incontrato prima!


“Perché un cane comparso dal nulla è più credibile di me…? Ugh!”


Ero ad una bancarella, sulla strada, vicino casa mia. Mi lamentai della mia vita mentre mi versavo un po’ di shochu [1] in bocca.


Il mio limite all’inizio era di una bottiglia e mezza di shochu, ma ero così deluso da Khan e geloso del verme che bevvi troppo.


“Kuaaaah~!”


Svuotai la mia terza bottiglia di shochu. Il mio cuore non si era ancora placato e avevo voglia di piangere.


Più ci pensavo, più Khan mi risultava odioso. Credevo davvero che stessimo diventando amici nel tempo che avevo trascorso con lui, ma Kahn la pensava in maniera diversa. Khan non credeva in me.


“Perché non si fida di me, dando invece una missione migliore a quel ragazzo? Perché… Perché? Dannaziooooneee!”


Comunque, domani avrebbe iniziato a piovere per tre giorni. Non avevo bisogno di preoccuparmi di andare al lavoro.


Chiamai il proprietario della bancarella a gran voce.


“Ajumma.”


La donna di mezza età che stava tagliando il soondae [2], si sorprese della mia chiamata e trasalì. Riuscii a notare che gli occhi della donna tremarono leggermente quando incontrò il mio sguardo.


‘… È il mio carisma massimizzato dalla mia aura solitaria che sto emettendo?’


La solitudine presente nei miei occhi era come un tempesta di neve sul Monte Everest. Guardando quegli occhi tremanti, la donna di mezza età sembrò sentirsi confusa sull’essere attratta da un giovane con l’età quasi come quella di suo figlio.


‘Sono un uomo così peccaminoso…’


Mi dispiaceva per la donna, ma non avevo alcun interesse verso di lei. In particolare se l’altra persona era una donna sposata.


‘Non posso distruggere una famiglia.’


Arrivai al punto, in modo che la donna non potesse avere delle aspettative.


“Un’altra bottiglia di shochu. Potrei avere anche un’altra zuppa di pesce? Non dimenticare di mettere una pezzo di ravanello nella zuppa, come servizio…”


<em>Kwaaang!</em>


La donna di mezza età infilò i coltelli nel blocco di legno che teneva. Poi puntò il dito verso di me e urlò.


“Stai davvero esagerando! Non mi importa delle tre bottiglie di shochu, ma ho già detto che non ti porterò la zuppa di pesce per la nona volta! Inoltre, chiedi il servizio ogni volta! Il valore totale supera l’alcol che stai bevendo. Come fa un giovanotto a non avere un po’ di ritegno?”


“…Sei davvero inospitale. Almeno, potresti servire ai tuoi clienti la zuppa di pesce… Questo mondo mi causa ancora una volta delusione. Sì, proprio come Khan.”


“Cosa stai dicendo? Non posso permettermi di darti altro cibo gratis!”


La proprietaria era testarda. Il mio piano di riempirmi lo stomaco con la zuppa di pesce andò in fumo.


“È ora di salutarci e tornare alla crudele realtà…”


Rinunciai a chiedere altro cibo e mi alzai. Poggiai i soldi per le bottiglie sul tavolo, salutai la proprietaria e lasciai la bancarella. Mentre camminavo in stato di solitudine, sentii una voce arrabbiata dietro di me.


“Ehi, Giovanotto! Mancano 1.000 Won [3]! Dammi 1.000 Won!”


Ah, avevo contato male i soldi perché ero ubriaco. Allora proviamoci.


‘Questa è la mia occasione di risparmiare 1.000 Won!”


In passato, non ho mai avuto il bisogno di risparmiare soldi. Ma ora ero un debitore, perciò lo spirito di risparmiare era inevitabile. Più il numero di giovani moderati cresceva, più luminoso sarebbe stato il futuro della Corea del Sud. Per il bene del mio spirito di risparmio e per il futuro della Corea, dovevo evitare di pagare quei 1.000 Won.


‘…No, non importa quanto io sia ubriaco, non posso scappare. Sono stato ripreso dalle telecamere di sicurezza e verrei probabilmente portato alla stazione di polizia.’


Non sarebbe vergognoso essere messo dietro le sbarre per 1.000 Won? Mi girai e porsi la banconota da 1.000 Won alla donna.


“Se fossi una persona normale di questa società moderna, sarei scappato senza pagare questi 1.000 Won. Ma sono ritornato per pagare i 1.000 Won. Non è meraviglioso?”


“…Non agisce così la maggior parte della gente?”


“Ecco… Non conosci il mondo. Sai quante persone immorali ci sono di questi tempi? Le persone come me sono rare!”


“D-Davvero? Capisco. Capisco subito, perciò puoi andare a casa. Sei ubriaco.”


“Uhuh! Ajumma! Sai quanto è cupo il mio cuore? Dovresti impacchettare un po’ di zuppa di pesce per un giovanotto che è abbastanza gentile da pagare 1.000 won, con questo freddo tempo.”


“…”


La donna di mezza età ritornò al suo banchetto senza dire nient’altro. Aspettai che uscisse ancora una volta con la zuppa di pesce, ma non ritornò né dopo 5 minuti, né dopo 10.


“Ahahah… Ancora una volta, sono stato tradito. Sia i PNG che le persone tradiscono la mia fiducia!”


Sì, era un mondo amaro. Tornai a casa mentre realizzavo di essere solo in questo mondo.








<p style="text-align: center">***</p>








“Dovresti contattarmi se fai tardi! Sai che ore sono?”


Era l’una del mattino. Appena tornato a casa, fui disturbato da Sehee che stava guardando la televisione in salone.


“Hai bevuto fino ad ora? Oppa non ha una ragazza o degli amici. Allora perché? Non dirmi che stavi bevendo da solo? Non ti senti in imbarazzo?”


“…Ehi, hai scuola domani, perciò perché non stai già dormendo?”


“Ero preoccupata dal fatto che una persona che trascorre il suo tempo solo al lavoro o nella sua capsula, fosse improvvisamente scomparsa… No, è strano!”


“Eh? Ti preoccupi per me? Perciò mi hai aspettato fino a quest’ora?”


“Cosa? Chi stava aspettando? I-Io stavo vedendo un programma divertente in TV e non riuscivo a dormire.”


“Allora perché sei così arrabbiata? La tua faccia è tutta rossa. Cosa ho fatto di sbagliato?”


“D-Di chi è la faccia tutta rossa? È ridicolo. Ora vado a dormire!”


<em>Kwang!</em>


Sehee si girò ed entrò nella sua stanza.


“Fiuu, le ragazze adolescenti sono davvero difficili.”


La voce alta di Sehee aveva superato la mia foschia da ubriaco. Ancora una volta mi arrabbiai per aver perso la missione ‘Per i Residenti di Winston’.


“Dannazione, vado subito a dormire.”


Poi Sehee lasciò di nuovo la sua stanza. Si avvicinò a me ed iniziò a lamentarsi. “Dovresti lavarti i denti e pulire i piedi. Sei ubriaco, perciò non farti la doccia. Beh, non mi aspettavo che te la facessi perché non sei il tipo da farsi la doccia ogni giorno.”


“…Non stai dormendo?”


“Vado a bere un po’ di acqua prima di dormire.”


“Allora vai a bere l’acqua. Buona notte.”


Sehee si diresse verso la cucina mentre io andai in bagno.


“Non sono un bambino che ha bisogno di lavarsi i denti più di una volta al giorno.”


In rari casi lo facevo tre volte al giorno. Avevo smesso di mettere il dentifricio sul mio spazzolino. Avevo bevuto così tanto che i miei occhi si stavano chiudendo.


“Non morirò se non mi lavo i denti per un giorno…”


Alla fine, mi lavai solo le mani e lasciai il bagno. Poi mi diressi verso la mia stanza. Sehee sembrava come se stesse urlando da fuori la mia stanza, ma non me ne preoccupai e andai a dormire.


La giornata era finita.














[1] Bevanda alcolica giapponese; distillato paragonabile per certi versi al brandy.


[2] Insaccato tipico coreano simile al sanguinaccio o alla salsiccia, riempito con un mix di riso, patate dolci e noodle.


[3] Equivalgono a 0,78€.
                                


                                



