---
title: Capitolo 353
pubDate: 2025-03-12T16:37:15.611Z
tags:
    - overgeared
---


[Sei stato colpito da un colpo letale!]


[La resistenza di Abito di Nuvole Bianche (Unico) è diminuita di 15.]


[La resistenza di Calzature di Nuvole Bianche (Unico) è diminuita di 21. C’è il rischio di un danno]


[La resistenza di Zanna Bianca (Leggendario) è diminuita di 9.]


[Non morirai in sessione di allenamento. La tua salute è scesa al minimo, perciò la sessione di allenamento è terminata!]


Kraugel aveva regnato in cima alla classifica da quando Satisfy era iniziato. Veniva lodato come il cielo al di sopra del cielo.


‘<i>Ho perso.</i>’


Era accaduto subito dopo essere stato sconfitto da Piaro e per questo aveva avuto molti svantaggi, perciò fu questa la causa della sua sconfitta? La scusa era debole.


‘<i>Ho perso di fronte ai suoi sforzi.</i>’


Non c’erano scuse. Se avesse trovato una giustificazione ogni volta che avesse assaggiato la frustrazione, l’attuale Kraugel non sarebbe esistito.


<i>Shaaaaaah-</i>


Era il pianto per la rottura del cielo? Nel cielo blu si erano formate delle cupe nuvole e la pioggia iniziò a cadere.


“Ku… ock!”


Kraugel scambiò un’occhiata con Grid, mentre il sangue fuoriusciva dal suo corpo. Stava per cadere, quando Grid lo raggiunse.


“Fai attenzione.”


“…?”


“Muori se cadi da questa altezza.”


Grid usò maggiore forza mentre parlava senza giri di parole. Era stanco, perciò era difficile controllare il suo corpo. Kraugel rise mentre la sua testa si appoggiava nell’incavo del collo di Grid per riposarsi.


“Sono grato che tu mi abbia salvato la vita.”


“Certo. Avresti perso i tuoi punti esperienza se non fosse stato per me.”


“… Sì, ti ringrazio, ho potuto mantenere la mia prima posizione in classifica.”


“Proteggila finché non te la soffierò via io.”


“Significa che dovrò giocare per 100 anni.”


“… Non ci vorrà così tanto.”


Dopo aver perso la massa grassa grazie all’esercizio costante, Grid fece mostra del suo bel fisico, così come delle sue sopracciglia fine e del suo alto naso. Una volta compiuti i 20 anni, era riuscito a sembrare più maturo e a sfoggiare il suo fascino virile.


D’altra parte, Kraugel era un uomo con un tipo di fascino neutrale. Era bello, con sguardo tenace, pelle delicata, gambe rosse e capelli corvini ben sistemati. I due uomini, che si appoggiavano l’uno sull’altro mentre tornavano a terra, diedero alle donne dei forti stimoli.


‘<i>È assurdo che mi senta gelosa.</i>’


Jishuka non poté fare a meno di ridere.


‘<i>Ora vengo messa da parte da un uomo.</i>’


Yura si sentì frustrata.


‘<i>Preferisco vedere Oppa con un uomo che con una donna…</i>’


Ruby fece dei pensieri pericolosi.


I due uomini, Grid e Kraugel, atterrarono sani e salvi e per un attimo si fissarono, mentre venivano osservati dai membri Overgeared.


‘<i>Riuscirei a vincere se combattessimo ancora?</i>’


‘<i>Non voglio farmelo nemico.</i>’


Grid provò ammirazione verso Kraugel. La gelosia provocata dal complesso di inferiorità, venne completamente eliminata. Era la tranquillità del vincitore? Non era un concetto così semplice. Si trattava di puro rispetto. Era stato messo sulla difensiva da Kraugel, che possedeva una classe normale. Grid fu felice di averlo incontrato.


Anche Kraugel provava sentimenti simili verso Grid. Grid aveva il talento migliore, nonostante non lo avesse ereditato dai cieli. Kraugel provava rispetto nei confronti di Grid, che si era impegnato a superare tutte le avversità nel corso degli anni.


Kraugel chiese, “Come hai il tempo di crescere nonostante il tuo status, la tua famiglia e i tuoi compagni?”


Grid chiese a sua volta, “È possibile per una persona crescere da sola? Io non riesco a farlo.”


“… Penso che il concetto di crescita di cui io sto parlando sia diverso dal tuo concetto di crescita. Ma, beh, lo capisco.”


Kraugel lo accettò e si mise in piedi. La pioggia smise e comparve di nuovo il sole. Un sorriso si fece strada sul volto di Kraugel.


“Sembra una bella cosa.”


Le persone si riunirono intorno al ferito Grid. Erano i famosi rankers che appartenevano a Overgeared, il piccolo Lord, Ruby e Piaro. Decine di persone stavano guardando solo Grid. Osservando i loro sguardi preoccupati e pieni di orgoglio, Kraugel riuscì a capire quanto tenessero a Grid.


Lui voleva essere il migliore. Perciò doveva stare avanti a tutti. Da solo, velocemente.


Grid divenne una nuova ispirazione per Kraugel, che si era sempre isolato.


“Un giorno, ci rivedremo ancora.”


Poi Grid raggiunse Kraugel, che stava cercando di andarsene da solo.


“Fermati alla fucina. Riparerò i tuoi oggetti.”


“Non voglio esserti debitore più di quanto già non lo sia.”


“Non intendi pagare i costi delle riparazioni? Perciò non si tratta di un debito. Forza, andiamo.”


“…”


***


“Cos’è successo?” Chiese Jishuka.


Com’era giunto il 1° in classifica, Kraugel, a Reidan e come aveva affrontato Grid? Jishuka e gli altri membri di Overgeared si interrogarono sulla situazione.


“Ecco…”


Piaro spiegò onestamente. I membri di Overgeared erano pieni di aspettative dopo aver scoperto l’intera storia.


‘<i>Kraugel è un caro fratello di Piaro?</i>’


‘<i>Per fortuna questo…</i>’


‘<i>È possibile che Kraugel si unisca a Overgeared?</i>’


Se fosse successo, avrebbero fatto bingo. Il potere di Overgeared avrebbe fatto passi da gigante.


***


[Abito di Nuvole Bianche +8]


Classificazione: Unica (set)


Resistenza: 150/389     Difesa: 317+168


* La velocità totale aumenta di 5 + 1.5%.


* Il tasso di elusione aumenta di 10 + 3%.


- Quando 3 oggetti del set vengono equipaggiati: Difesa +300, elusione +5%.


- Quando 5 oggetti del set vengono equipaggiati: Difesa +600, elusione +12%.


Abiti che le persone del Continente dell’Est apprezzano.


L’aspetto è normale, ma non si può dire lo stesso per la funzionalità.


La pelliccia di leopardo blu, intrecciata con la seta, gli conferisce una difesa e una resistenza eccellenti.


Peso: 411


Restrizioni per l’utilizzo: Livello 300 o superiore. Classe Spadaccino Bianco, saurabi, spiritualista, daoista ecc.


[Guanti di Nuvole Bianche +8]


Classificazione: Unica (set)


Resistenza: 11/190     Difesa: 53+36


* C’è una possibilità bassa di attivare 3 Attacchi Congiunti.


* La velocità di attacco aumenta di 4 + 1%.


- Quando 3 oggetti del set vengono equipaggiati: Difesa +100, elusione +5%.


- Quando 5 oggetti del set vengono equipaggiati: Difesa +250, elusione +12%.


…


…


[Calzature di Nuvole Bianche +9]


Resistenza: 25/210     Difesa: 120+62


* C’è una riduzione del 5~15% del tempo di ricarica.


* L’effetto delle abilità di movimento aumenta di 10 + 4%.


…


…


La fucina. Grid se ne convinse quando osservò l’equipaggiamento di Kraugel.


‘<i>Saurabi, spiritualista, daoista… Proprio come questo continente riproduce la cultura occidentale, il Continente dell’Est deve basarsi sulla cultura orientale.’</i>


L’aspetto degli abiti era simile a quelli indossati da Joseon Dynasty.


Inoltre.


‘<i>È lo stile di abbigliamento di Pagma.</i>’


Poteva essere così. No, c’era una probabilità elevata che doveva far visita al Continente dell’Est. Ma come? Giocando a Satisfy, Grid aveva sentito parlare continuamente del Continente dell’Est. Anche la spiegazione della Suprema Arte della Spada di Piaro menzionava il Continente dell’Est.


Nel mentre, Grid aveva imparato qualcosa. Per poter raggiungere il Continente dell’Est, doveva attraversare il Mar Morto. Al di là del Mar Morto? Era possibile entrare nel Continente dell’Est.


‘<i>Come è riuscito Kraugel ad entrare nel Continente dell’Est?</i>’


Grid era curioso. Voleva chiederglielo. Ma non aprì bocca. Cosa aveva fatto Kraugel per raggiungere il Continente dell’Est? Grid non voleva essere la persona impertinente che chiedeva informazioni di così alto valore. Riguardava anche il suo orgoglio.


Grid represse la sua curiosità e chiese, “L’effetto degli oggetti del set? Tira fuori gli altri due pezzi. Riparerò l’intero set.”


“Questo è tutto.”


“… Vuoi dire che indossavi solo tre pezzi dell’armatura mentre combattevi contro di me?”


In realtà, erano due pezzi. Non aveva indossato i guanti. Tuttavia, Kraugel non fornì una spiegazione esaustiva. Sarebbero state solo scuse di un perdente.


“È stato così anche quando ho combattuto fratello Piaro.”


“… Sei incredibile.”


Grid iniziò a riparare l’Abito di Nuvole Bianche, le scarpe e i guanti. In quanto fabbro leggendario, Grid poteva produrre un’armatura di tessuto di buona qualità, perciò riparare questi oggetti non fu difficile. Kraugel guardò Grid e ammirò la sua destrezza, poi porse Zanna Bianca.


“Puoi riparare anche questa?”


“Sì.”


Grid riparò l’armatura e afferrò Zanna Bianca. Poi si sentì elettrizzato.


‘<i>Davvero incredibile.</i>’


[Zanna Bianca +9]


Classificazione: Leggendaria


Resistenza: 170/409     Potere d’Attacco: 915/486


* La velocità di attacco aumenta di 7 + 2%.


* Il danno di abilità aumenta di 10 + 5%.


* Ignora il 20 + 10% della difesa del bersaglio.


* Dopo aver avuto successo in tre combo, ulteriori danni verranno attribuiti nella forma di danno da taglio.


L’arma preferita di uno dei 33 grandi demoni, Drasion.


Peso: 887


Restrizioni per l’Utilizzo: Livello 310 o superiore. Maestria della Spada Avanzata livello 5 o superiore.


‘<i>C’era un motivo per provarne paura. Come è riuscito a portarla a +9…? Deve aver speso molti soldi.</i>’


La probabilità di incantare un equipaggiamento leggendario era pessima. Grid possedeva un’abilità passiva che aumentava il tasso di incantamento, ma anche lui doveva versare un mucchio di soldi per incantare Failure fino a +9.


Era impossibile valutare la quantità di soldi che Kraugel doveva aver speso per incantare Zanna Bianca.


‘<i>Comunque, la sua prestazione è fantastica.</i>’


Zanna Bianca. In quanto arma di un grande demone, era un’arma davvero eccezionale.


In qualche modo mancavano gli effetti aggiuntivi, ma questo non rappresentava uno svantaggio. Avere pochi effetti significava un potere d’attacco unico. Era paragonabile a Failure, nonostante fosse una spada ad una mano.


Grid la stava ammirando quando ebbe dei dubbi.


‘<i>Non è troppo debole per essere un’arma utilizzata da un grande demone? Il livello massimo è troppo basso.</i>’


Il materiale era strano. Il colore ricordava il mithril a prima vista, ma la sua robustezza era mille volte migliore del mithril.


‘<i>Un metallo che nemmeno un fabbro leggendario riesce a riconoscere…</i>’


Probabilmente, si trattava di un minerale che si poteva collezionare solo all’inferno, come le pietre del sangue.


‘<i>Se conoscessi il materiale esatto, la mia competenza nelle abilità di fabbro aumenterebbe di molto…</i>’


Grid pensò per un attimo e aprì bocca.


“Forse, è possibile che riesca a tirare fuori il vero potere di questa spada.”


“…?”


Tirare fuori il vero potere della spada? Kraugel non conosceva l’abilità di Valutazione del Fabbro Leggendario, perciò non riuscì a capirne il significato. Grid fece una proposta al confuso Kraugel.


“Se migliorassi le prestazioni di questa spada, potresti aiutarmi con una cosa in cambio?”


Giochi. In particolare, gli oggetti avevano un’importanza speciale nei MMORPGs. Era una verità immutabile di cui il 1° in classifica Kraugel era ben cosciente. Per questo, aveva speso molti soldi per incantare il suo equipaggiamento.


Esatto. Il motivo per cui Kraugel non possedeva il set dell’armatura completa, era per i limiti della classe dello spadaccino bianco. In questa situazione, un fabbro leggendario stava offrendo il miglioramento di un oggetto. Era una tentazione irresistibile.


“Intendo accettare l’accordo. Tuttavia, pagherò il valore del miglioramento se la tua richiesta sarà ridicola.”


“Va bene.”


Grid utilizzò un’abilità con espressione felice.


[L’abilità Valutazione del Fabbro Leggendario è stata utilizzata.]


[Il fabbro diventato leggenda è in grado di valutare gli oggetti con un eccellente attento occhio. Se nell’oggetto bersaglio esiste una caratteristica nascosta, questa verrà trovata.]


[Hai scoperto una caratteristica nascosta in Zanna Bianca!]










Traduzione di Blakriss


Editing di Libusemumei
                                


                                



