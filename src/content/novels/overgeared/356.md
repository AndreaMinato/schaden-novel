---
title: Capitolo 356
pubDate: 2025-03-12T16:37:15.611Z
tags:
    - overgeared
---


Qual'era il terribile piano che le forze dell’ala destra giapponese stava organizzando?


“Uccideremo Damian. Facciamogli assaggiare la paura e la disperazione, in modo che non possa più parlare di Grid.”


“Lo ammaestreremo e lo useremo per rafforzare a fondo la forza delle gilde giapponesi.”


“Supportiamo i ranker che parteciperanno alla prossima Competizione Nazionale. Se ci saranno 10 curatori di Rebecca a ranker, chi riuscirà a batterli nella Competizione Nazionale?”


Esatto. In nome del patriottismo, stavano cercando di usare la forza per dominare la vita altrui. Era una totale violazione dei diritti umani, nonché un’idea terrificante.


‘<i>Voglio calpestare Grid.</i>’


Avevano questo pensiero in testa. L’ala destra delle forze giapponesi non aveva alcuna intenzione di toccare Grid. Le Sette Gilde non avevano il potere di minacciare Grid, perciò non avrebbero potuto farlo neanche volendo.


Erano deboli di fronte ai forti e facevano i forti davanti ai deboli. Così come la massa protesta contro i coreani e le piccole proteste anti-cinesi, le forze di estrema destra giapponese scelsero il sentiero che credevano essere migliore.


Grid era il problema principale, ma si erano allontanati da lui e avevano puntato l’arco verso Damian, relativamente più debole. Ma sottovalutarono una cosa.


Damian non era mai debole. Poteva essersi comportato come un ranker informale per quasi un anno, ma inizialmente era stato un giocatore in classifica alta. Fu anche il primo ad ottenere una classe unica nascosta. Ora era diventato il papa.


Era sicuramente una delle persone più forti. Tuttavia, in confronto a Grid...


***


Lauel si era sempre interessato agli affari internazionali.


Raccogliere un’ampia gamma di informazioni mentre giocava a Satisfy era un’abilità base, e conoscere le situazioni di ciascun paese era di grande aiuto quando si trattava di prendere informazioni.


“Eh?”


Era mattino presto. Prima di accedere a Satisfy, Lauel stava guardando notizie estere e rimase perplesso nel leggere le notizie dal Giappone.


[Papa Damian! Ha annunciato che costruirà un tempio per la Dea Rebecca a Reidan!!]


“Lui…!”


L’espressione di Lauel cambiò. Non lo aveva avvertito diverse volte che la relazione cooperativa tra Overgeared e la Chiesa di Rebecca sarebbe dovuta procedere in maniera discreta?


Infatti, durante la campagna di Damian, Grid e Huroi avevano agito con maggiore prudenza possibile. Cercarono di aiutare la campagna di Damian mentre evitavano l’attenzione della gente. Il giorno del discorso dei candidati a papa, erano andati per sbaglio in onda, ma non c’era dubbio che avessero cercato di fare del loro meglio. 


Ora Damian stava mandando all’aria tutto il loro duro lavoro.


“Smettila di adorare Grid!”


Più le religioni erano influenti, meno dovevano risultare di parte. Dovevano mantenere una posizione neutrale e trattare tutti equamente. Questo perché alcuni poteri potevano collidere con altri, indebolendo il potere della religione.


Lauel si collegò immediatamente a Satisfy e mandò un bisbiglio a Damian.


-<i> Perché ignori i miei consigli? Quante volte ti ho detto di mantenere nascosto il tuo aiuto verso Grid e Overgeared?</i>


- <i>Non ho potuto farci nulla. È difficile mantenere sempre una posizione neutrale, perché sto anche ricevendo molta pressione sia all’interno che all’esterno del gioco. Dovevo fare una scelta.</i>


- <i>All’interno del gioco? Tralasciando i gruppi giapponesi di estrema destra, c’è un’altra forza che ti sta mettendo pressione?</i>


- <i>Sì, l’Impero di Saharan sta cercando di prendere la Chiesa di Rebecca come religione di stato.</i>


L’espressione di Lauel si irrigidì.


L’Impero di Saharan, basato su un’ideologia nazionalista, stava cercando di rendere la religione più diffusa del continente come sua religione di stato? Le conseguenze sarebbero state enormi. Sarebbe stato vietato servire la Dea Rebecca, a meno che non si facesse parte dell’impero.


L’Impero di Saharan rappresentava già la potenza maggiore. Si contavano 17 nazioni nel continente, ma non sarebbe stato esagerato dire che tutte erano sotto il controllo dell’impero.


‘<i>L’Impero di Saharan…</i>’


Stavano diventando arroganti, poiché non avevano nemici nel mondo.


‘<i>Se avessi voluto lasciare la Chiesa di Rebecca in mano vostra, non avrei fatto diventare Damian il papa.</i>’


Il cinico Lauel distese una mappa del Continente dell’Ovest. Poi esaminò diversi regni che confinavano con l’Impero di Saharan.


***


Foresta di vite spinosa.


Era una delle strade che collegavano Reidan all’Impero di Saharan ed era il luogo dove aveva avuto inizio la leggenda di Faker, il dio della morte.


“Non è qui che la Gilda di Fiore è stata spazzata via da Faker?”


“Credi a quella voce ridicola? La Gilda di Fiore di Ghiaccio è una delle gilde più forti e fa parte delle Sette Gilde. Come possono essere stati annientati da Faker?”


“Giusto. Bondre da solo riuscirebbe ad occuparsi di Faker.”


“Grid ha solo diffuso una chiacchiera esagerata per poter aumentare la reputazione di Overgeared. È solo una finta.”


La gilda che guidava la destra del Giappone, composta dai 180 giocatori di Sakura, si stavano nascondendo nella foresta. Il loro obiettivo era Damian. Il loro primo compito era di rapire e trattenere il traditore che si stava dirigendo verso Reidan.


“Possiamo attendere qui. La faremo pagare al traditore per essere stato infedele al suo paese.”


“Costruire un tempio nel dannato territorio di Grid, deve essere uno Zainichi.”


“Woah, woah, diminuite il vostro intento omicida. Non possiamo uccidere la persona che diventerà il nostro pupazzo.”


I membri della Gilda Sakura digrignarono i denti. Successivamente, assistettero ad una lunga processione, che stava entrando nella foresta.


“Happy-chan~ non è difficile? Vuoi che me ne occupi io?”


“Vostra Santità, vi prego di mantenere il vostro contegno.”


“Non mi importa del contegno se significa ignorare le ragazze che stanno passando un momento difficile.”


“…”


“Su Happy-chan, dai. Sì? Sei timida? Sei proprio carina. Vorrei accarezzarti la testa in questo modo.”


“Kyaaah! Vostra Santità! Non usate troppa forza!”


I membri della Gilda Sakura rimasero perplessi. Papa Damian faceva parte di una processione insieme a 200 giovani ragazze? Avevano sentito che fosse un otaku, ma non sapevano fosse anche un lolicon.


“Si sta godendo come si deve questo mondo dopo essere diventato papa.”


“Sta portando il suo harem di ragazze in un viaggio…!”


“È l’imperatore dell’Impero Lorije?”


<i>Kkirik!</i>


Yoshimura, il capo della Gilda Sakura, tese la corda dell’arco. L’arco, di colui che una volta aveva ricoperto la 2° posizione nella classifica degli arcieri, stava puntando esattamente sul cuore di Damian.


“Prima, mangia questo!”


<i>Piing.</i>


Fu scagliato un rapido colpo. Yoshimura era anche sceso in 4° posizione nella classifica degli arcieri, ma era raro trovare qualcuno con abilità di arco così buone nel mondo. La freccia penetrò velocemente attraverso i rovi e si piantò precisamente sul cuore di Damian…


“… Questo?”


Yoshimura rimase sbalordito. 200 bellissime ragazze, vestite di bianco, stavano seguendo Damian. Le giovani, di età compresa tra 10 e 15 anni, tirarono subito fuori le lance, le spade e gli scudi e bloccarono la freccia di Yoshimura?


‘<i>Leggere la posizione della freccia e riuscire anche a bloccarla? Una freccia lanciata da Yoshimura?</i>’


‘<i>Queste bambine agitano senza problemi lame più grandi di loro?</i>’


‘<i>La velocità con cui si sono messe in posizione ricorda dei soldati ben addestrati.</i>’


I membri della Gilda Sakura non riuscivano a credere a ciò che stava accadendo davanti ai loro occhi. Si chiedevano come delle ragazzine potessero mostrare talenti così grandi e movimenti tanto agili. Non aveva senso.


“…”


Nelle profondità della foresta silenziosa.


Le bocche dei membri della Gilda Sakura rimasero spalancate mentre si nascondevano, nel frattempo le bellissime ragazze cercarono in giro per la foresta con le armi in mano. Damian era in piedi al centro e fece un sorriso pieno di significato.


“Cercare di affrontare le candidate a Figlie di Rebecca, che stolti.”


Gli sguardi dei membri della Gilda Sakura vacillarono.


‘<i>Candidate a Figlie di Rebecca!</i>’


La Chiesa di Rebecca sceglieva solo due ragazze che erano nate con abilità e talenti divini, allenandole in segreto per diventare i paladini più forti in grado di gestire i tre artefatti divini. E il nome dei paladini più forti era ‘Figlie di Rebecca’.


Queste ragazze erano delle candidate?


‘<i>Merda! Le candidate non vengono cresciute in segreto in un tempio riservato della Chiesa di Rebecca? Perché stanno accompagnando Damian?</i>’


‘<i>Queste ragazze sono incredibilmente forti…!</i>’


I membri della Gilda Sakura, confusi, stavano per ritirarsi dopo aver capito la situazione, quando…


“Occhi della Dea.”


<i>Pahat!</i>


Una luce dorata si concentrò sulle punte delle dita di Damian e si diffuse in tutto il posto.


[Il papa riceve la benedizione della Dea Rebecca.]


[La Dea Rebecca individua tutti gli esseri viventi nel raggio di 300 metri. Morti ed esseri demoniaci riceveranno un grosso danno.]


“Ci sono esattamente 180 persone.”


Lo sguardo di Damian divenne freddo.


“Non voglio che il sangue ricopra le delicate mani di queste ragazze. Me ne occuperò io. Benedizione della Dea.”


<i>Pahat!</i>


<i>Pa pa pa pa pak!</i>


Fu davvero spettacolare. Più di 200 raggi di luce verde si insinuarono attraverso l’oscura foresta, cadendo dal cielo e colpendo Damian e le ragazze.


[La Benedizione della Dea aumenta le tue statistiche e quelle del tuo party del 10% per 5 minuti, nega un colpo e crea uno scudo che assorbe 8,000 danni.]


“Ack…!”


La Gilda Sakura guardò in modo accigliato Damian. Questo per l’intensità della luce verde che avvolse Damian e le ragazze, facendoli brillare. Damian diresse lo sguardo in direzione del punto in cui erano riuniti.


“Collera della Dea.”


<i>Chiiiiiing!</i>


Vennero velocemente creati due enormi cerchi magici, con un diametro di 3 metri, alle spalle di Damian.


‘<i>Cos’è quello?</i>’


La Gilda Sakura non riuscì a capire le azioni di Damian. Era naturale. Tra gli utenti, solo Grid sarebbe riuscito a riconoscere le abilità del papa.


“Morite.”


La dichiarazione di Damian fu un segnale.


<i>Kuwaaaaaaang!</i>


Fu come guardare un’arma anticarro. Dai cerchi magici, creati alle spalle di Damian, vennero sparati due enormi raggi, in linea retta, che inghiottirono tutto ciò che c’era sul loro percorso. Metà della foresta venne distrutta.


[Il membro del party Gigs ha subìto 14,100 danni.]


[Il membro del party Kinji ha subìto 15,500 danni.]


[Il membro del party Rokman ha subìto 14,990 danni.]


[Il membro del party Yoshimura ha subìto 12,100 danni.]


[Il membro del party Orochi ha subìto 9,900 danni.]


[Il membro del party…]


[Il membro…]


…


…


“Questo è ridicolo!”


I volti dei membri della Gilda Sakura sbiancarono. Erano serviti pochi secondi per lanciare un’abilità di ampia scala che aveva inflitto un danno enorme a decine di membri della gilda, che erano almeno di livello 210? Era un completo imbroglio!


“Come…? Come fa un giocatore ad essere tanto forte? Questo è ridicolo! È sbilanciato!”


Damian rise soltanto.


“Il mandato di papa dura solo un anno, perciò non dovrei esercitare tutto questo potere? I vostri livelli sono semplicemente troppo bassi.”


“Eeh! Saremmo riusciti a vincere se non fossi stato il papa!”


“So di essere il papa, ma voi siete stupidi!”


“Non sapevo un papa fosse così forte! Merda! Dannazione! Se fossi stato debole, saremmo riusciti ad occuparci di te facilmente!”


Dei ragazzi davvero spregiudicati. Damian sospirò e tirò fuori la spada. Poi gettò via la sua veste bianca, rivelando un’armatura dorata. La scritta ‘<i>Amo Isabel-chan, Rin-chan e Luna-chan’</i> era bellamente incisa sull’armatura.


“Non ho bisogno di usare il potere del papa con voi.”


<i>Teong!</i>


Damian corse verso Yoshimura, il capo della Gilda Sakura. Yoshimura scagliò con calma una freccia, nonostante la sorpresa per la velocità del paladino. Fu un colpo violento, ma la freccia venne deviata dallo scudo di luce che circondava Damian.


“Tutto qui.”


“…!”


<i>Seokeok!</i>


Delle abilità grandiose.


Damian mostrò un livello elevato dell’arte della spada a cui Yoshimura non poteva sfuggire con la sua sola agilità, rimanendo ferito. Fu ben oltre la portata che la Gilda di Yoshimura aveva previsto per la prima classe unica e il papa.


Damian poteva sembrare stupido perché era un otaku, ma la sua abilità era in realtà davvero enorme. Tuttavia, se paragonato a Grid…


Traduzione di Blakriss


Editing di Libusemumei
                                
                                



