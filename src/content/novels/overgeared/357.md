---
title: Capitolo 357
pubDate: 2025-03-12T16:37:15.611Z
tags:
    - overgeared
---


Ieri la nostra novel è saltata per motivi di salute della vostra editor (causa  grave crisi allergica).


Se molti di voi ci soffrono, spero di allietarvi con questa pubblicazione!


Tutti i paladini avevano abilità simili nel maneggiare la spada.


Ogni volta che ne impugnavano una, vi riversavano tutto il loro cuore, avvicinando quell’arte al concetto della distruzione dei bersagli. Per quel motivo, la traiettoria era semplice, e quando l’attacco fallì, rivelò inevitabilmente una lacuna. 


Yoshimura aveva molta esperienza ed era consapevole di quel fatto. Come poteva un arciere con elevata agilità trovarsi in difficoltà contro un paladino? Era stato così fino a quel momento. Per Yoshimura, i paladini erano semplicemente dei bersagli solidi. Non crollavano facilmente, ma non rappresentavano una minaccia.


Damian era l’eccezione.


<i>Seokeok</i>!


“Kuak!”


Ogni volta che Damian brandiva la spada, il corpo di Yoshimura si ricopriva di ferite. Non riusciva ad evitare i suoi attacchi.


“Tu…! Come può un paladino possedere una così splendida abilità con la spada? È forse perché appartieni ad una classe nascosta e non sei più un paladino?”


Era un’ipotesi errata. Come Agente della Dea, Damian era ancora un paladino. Tuttavia, si trattava di una classe unica. Era riuscito ad imparare una Maestria di Spada di livello più alto rispetto ai paladini comuni, e quella era la chiave per la sua arte della spada di alta qualità. Per di più Damian…


“Sono un paladino. Il paladino con il maestro più potente.”


Esatto.


Damian era un allievo di Piaro. Aveva fatto passi da gigante quando si era dato alla coltivazione sotto la guida di Piaro. Era stato grazie ad una limpida illuminazione e alla ricompensa per “★ Missione Nascosta ★ Allenamento Eccitante e Divertente!”


“Maestria di Spada Suprema sarà anche più lenta e meno variegata rispetto ad altre tecniche di spada, ma è la più eccellente.”


“Perché?”


“Una buona spada può essere controllata con la forza, ma una spada eccellente deve essere controllata dalla mente e dal cuore. Può diventare più veloce in accordo con la rapidità della mente ed esibire infiniti cambiamenti come il cuore.”


“…”


Come paladino, Damian non riusciva a capire. Se quella fosse stata la realtà, non avrebbe ricavato nulla dagli insegnamenti di Piaro. Ma il gioco era diverso dalla realtà.


[Hai ricevuto gli insegnamenti della spada da Piaro e ti sei risvegliato!]


[L’accuratezza aumenta del 30% quando equipaggi armi di tipo spada. Questo effetto viene applicato separatamente dalla Maestria di Spada.]


In altre parole, era un’ulteriore ricompensa per la missione nascosta. Damian era un tipo ben educato e aveva guadagnato molto favore durante la missione nascosta, ed era riuscito a ricavarne una grande forza. 


“Il maestro più potente? Di che parli?”


“Non c’è bisogno che tu lo sappia.”


<i>Puok!</i>


“Kuaaack!”


“Maestro!”


Yoshimura fu pugnalato profondamente al fianco ed eventualmente si sedette. Orochi lo vide e accorse con aggressività.


“Come osi fare questo al Maestro?!”


Orochi, l’individuo più potente nella Gilda Sakura. Era il maestro nell’arte delle spade gemelle. Era particolarmente forte nel PvP, dato che era un giocatore alto in classifica, capace di abbagliare il bersaglio con la sua abilità di spada. 


Ma non era lui l’avversario di Damian. Questi lo schernì, quando si difese facilmente dalla spada di Orochi con uno scudo.


“Persino a quel contadino di Reidan a cui piacciono le patate verrebbe da sbadigliare con te.”


Il contadino di Reidan a cui piacciono le patate?


‘Chi è?’


Intendeva forse il contadino leggendario che aveva causato tanto scalpore nel mondo sconfiggendo Hurent e 2000 truppe in breve tempo? Orochi era dubbioso.


<i>Chaaeng!</i>


Damian spinse Orochi usando il suo scudo, poi lo pugnalò al petto.


“Tu non sei il mio avversario. Dovresti almeno diventare un contadino per qualche tempo per poter anche solo sperare di avere a che fare con me. Oh, sono ancora scarso in confronto a lui.”


Diventare un contadino per qualche tempo?


“A chi ti riferisci?”


“Non lo so neanch’io.”


“…?”


Da quel momento in poi, ebbe luogo un massacro unilaterale. La Gilda Sakura non aveva una classe di terzo avanzamento, perciò fu totalmente soverchiata da Damian, che era oltre il livello 300. La difesa base di Damian era alta e il suo recupero era quasi un imbroglio, dunque era difficile ucciderlo.


Non era un’esagerazione dire che la resistenza di Damian in battaglia era la migliore. Anche i candidati a Figlie di Rebecca erano un problema. I membri della Gilda Sakura avevano mani e piedi legati perché avevano aiutato Damian.


“Merda! Merdaaa!”


Quando i loro compagni cominciarono a morire, i membri della Gilda Sakura si infuriarono.


Yoshimura gridò, “Perché? Perché stai aiutando uno stupido coreano<b>1</b>?!”


“Uno stupido coreano? È un commento razzista. Dovresti scusarti.”


“Cosa? Tu… Keook…!”


Damian non proseguì la conversazione. Sapeva che non valeva la pena discutere con i suoi avversari, perciò si accinse ad uccidere i membri della Gilda Sakura in silenzio. 


Quel giorno.


La Gilda Sakura subì un grosso danno. Tutti i membri perirono, persero esperienza e alcuni oggetti. Fu un’enorme perdita e questo li rese incapaci di realizzare qualcosa di importante per parecchio tempo.


***


Grid divenne certo di una cosa dopo l’incontro con Kraugel. Il suo obiettivo di diventare il migliore non era un’idea fantasiosa.


‘Geni… No, è vero che il mio talento è cacca in confronto a tutti gli altri.’


Non lo negò, era una realtà di cui si era reso conto fin dall’infanzia.


‘Ma.’


Grid aveva un’arma che nessun altro aveva. Il potere degli oggetti. Non oggetti comuni, ma gli oggetti che avevano fatto crollare Il cielo al di sopra del cielo.


‘Per prima cosa, lucida le armi.’


Per ottenere degli oggetti gli utenti regolari dovevano dedicarsi agli assalti o alla caccia. Tuttavia, per Grid era diverso. Dato che era un fabbro leggendario, poteva produrre direttamente gli oggetti ideali.


‘Ma non è facile.’


C’era un limite alle prestazioni degli oggetti. Era virtualmente impossibile realizzare un’arma con danno da 10 miliardi di punti, che fosse in grado di uccidere un bersaglio incondizionatamente, o diventare invincibile creando un’armatura con una difesa di 10 miliardi.


‘Si tratta di creare oggetti ideali entro i limiti.’


Non si poteva fare restando nella fucina. Grid lo sapeva per esperienza. Allora, cosa doveva fare?


“…”


La fucina di Reidan.


Grid rimase immerso nei suoi pensieri per un po’.


“Espandere le mie conoscenze.”


Era possibile far crescere le sue abilità attuali, se era solo come Kraugel, anche se lui era un genio? Non era possibile. Attraverso svariate avventure, doveva incontrare persone nuove e nuovi nemici e imparare e crescere grazie a loro.


‘Ecco cosa dovrei fare.’


Grid decise di recarsi in un posto.


‘L’Arcipelago di Behen.’


Era composto da 66 isole. Persino Kraugel era riuscito a raggiungere solo la 30° isola. Sfidando quel primato e sperimentando cose nuove, avrebbe potuto colmare le sue lacune e progettare altri oggetti ideali.


Grid, determinato, si diresse al castello.


***


“Abu! Abuuuuu!”


“Bentornato.”


Irene e Lord accolsero Grid. Lo sguardo affettuoso di Irene e quello invidioso di Lord erano rivolti verso di lui.


‘Voglio renderli felici per il resto della mia vita.’


Satisfy era diverso dalla realtà. I nemici erano ovunque e le persone a lui care potevano trovarsi in pericolo in qualunque momento. Grid voleva diventare più forte, per proteggerli al meglio. Convocò Lauel.


“Mi avete chiamato?”


Lauel, che fino a un attimo prima era sepolto sotto una pila di carte nel suo ufficio, arrivò correndo a rotta di collo. Grid era grato per la sua diligenza, nonostante fosse sempre stanco.


“Io sono un incompetente, perciò a te tocca sopportare un sacco di difficoltà assumendoti la responsabilità di tutto.”


Voglio farlo. Non dovete preoccuparvi. Continuate ad affidarvi a me.”


“Sì, continuerò a credere in te e partirò per un po’.”


“…Uh?”


“Ho in programma di recarmi in un luogo chiamato Arcipelago di Behen. Per favore, prenditi cura di Reidan e della mia famiglia mentre sono via. Ah, potrei prendere anche qualcuna delle pozioni prodotte dagli istituti di alchimia?”


“Uh? Ah certo, naturalmente.”


Lauel era confuso, ma non stette a meditare troppo sulle scelte e le azioni di Grid. Era diventato più cauto dopo l’incontro con Kraugel, perciò Lauel si fidava ciecamente di lui. Dopodiché, Grid fece l’amore con Irene, disse addio a Lord e partì per il Regno di Media.


“Aba! Abubu! Abu!”


Lord teneva la “Spada di Legno del Bambino” tra le mani e gridava, guardando la schiena di suo padre che si allontanava. Ma non c’era nessuno che potesse capire le sue parole. La gente pensò che Lord stesse semplicemente salutando suo padre.


Tuttavia, la verità era un’altra.


Alcuni giorni dopo. Dopo molte sofferenze, la processione del papa riuscì ad attraversare il deserto e finalmente arrivò a Reidan. Il cuore di Damian traboccava di gioia. Era felice perché avrebbe potuto finalmente rivedere Grid e Piaro, che lo avevano aiutato tanto, senza prendersela con lui perché era un otaku.


Ma il toccante incontro non avvenne facilmente.


“Un assassino come te non può entrare nella città!”


I soldati di guardia ai cancelli di Reidan bloccarono la strada a Damian. Era inevitabile. Il nome di Damian era rosso vivo dopo aver sterminato la Gilda Sakura.


“No, sono il papa.”


“Sciocchezze!”


“Perché il papa commetterebbe una tale carneficina?”


“L’assassino sta cercando di mentire! Che persona disonorevole! Vattene adesso!”


“…”


Dopo un po’, Damian riuscì ad entrare a Reidan grazie a Lauel. Tuttavia, Grid non era più lì.


***


C’era un infinito numero di giocatori che sperava di attraversare il Continente Orientale. 


C’erano quelli che volevano superare tutti gli altri, quelli che speravano in un rovesciamento del proprio destino in una nuova terra, ecc. Persone di ogni tipo cercavano di raggiungere il Continente Orientale. I più ricchi vi avevano persino investito astronomiche somme di denaro.


Tuttavia, la maggior parte di loro fallì. Rimasero bloccati al Mar Morto. Solo un piccolissimo numero di persone riuscì nell’impresa. Di due miliardi di utenti, meno di 1000 riuscirono a scoprire come arrivare al Continente Orientale.


Furono quelli che vennero a conoscenza dell’esistenza del Saggio Sticks, completando una miriade di missioni collegate. Tuttavia, meno di 10 persone riuscirono ad attraversare il Continente Orientale.


L’Arcipelago di Behen. Era un’impresa difficile infiltrarsi nelle 66 isole, che erano come un unico dungeon.


“Sigh.”


Dopo un lungo viaggio, Grid arrivò all’Arcipelago di Behen e respirò a fondo per calmarsi. Era forse nervoso perché si era ricordato di quando Kraugel aveva detto che persino ranker famosi erano stati eliminati alla prima isola?


No. Grid sentiva una completa fiducia in se stesso. La ragione per i suoi respiri profondi era di impedirsi di farsi prendere dalla rabbia.


“Adesso, cominciamo?”


Grid si preparò e cominciò ad attraversare il ponte tra la terraferma e la prima isola. Una finestra di notifica apparve quando arrivò alla fine del ponte.


[Vuoi entrare nel dungeon ‘Arcipelago di Behen’?]


“Sì.”


[L’Arcipelago di Behen è limitato ad una sola persona e il metodo di fuga è sconosciuto. La morte è altamente probabile. Vuoi ancora entrare?]


“Vai.”


In quello stesso momento, il corpo di Grid venne risucchiato oltre l’ingresso.


***


“È passato molto tempo dall’ultimo sfidante.”


 Il saggio nascosto, Sticks. Scrutò nella sua sfera magica e vide un uomo dai capelli corvini. Sticks lo esaminò attentamente e non se ne sentì ispirato.


“Ad ogni modo, sarà eliminato.”


La prima isola faceva crollare la Stamina degli sfidanti al limite. Di fronte a quella terribile situazione, di solito causavano la loro stessa autodistruzione. Durante gli ultimi decenni, la maggior parte degli sfidanti aveva perso la vita alla prima isola.


Sticks era convinto che la stessa cosa sarebbe successa a quell’uomo dai capelli neri. Tuttavia, il risultato fu diverso da quello che si aspettava.


“Heok! N-No, come…?”


Sticks era sotto shock. Sembrava un fantasma. Era naturale. La prima isola. L’obiettivo era di sfruttare il terreno per resistere contro i mostri che comparivano illimitatamente per 20 minuti. 


Lo sfidante avrebbe dovuto ridurre l’area da cui i mostri potevano attaccare spostandosi sugli altopiani o in luoghi ristretti. Era una strategia comune, ma la maggior parte non sopravviveva per 20 minuti, neanche conoscendo la strategia. C’era un limite alla loro Stamina.


Tuttavia, l’uomo dai capelli corvini aveva usato un metodo poco convenzionale. Aveva completato facilmente la prima isola, senza usare alcuna strategia. Dopo aver evocato quattro mani dorate, ciascuna con un’arma, aveva aspettato che i mostri comparissero e li aveva uccisi. Era un metodo che faceva a pezzi il buonsenso, facendo sentire in imbarazzo persino il saggio Sticks.


Nel testo il traduttore inglese specifica che l’autore ha usato una parola giapponese che si traduce come “un coreano”, ma con connotazioni negative.


Traduzione di Martina Procida


Editing di Libusemumei
                                


                                



