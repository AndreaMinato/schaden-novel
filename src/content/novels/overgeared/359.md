---
title: Capitolo 359
pubDate: 2025-03-12T16:37:15.612Z
tags:
    - overgeared
---


[Hai completato la nona isola.]


[Hai ottenuto 24 Punti Sfidante per il successo della missione.]


‘Ho 102 punti in totale.’


Grid aveva raggiunto velocemente la nona isola e stava ancora bene. Non mostrava alcun segno di sfinimento. Era naturale. Non si era ancora stancato perché non era affatto difficile per lui.


“È più facile di quanto mi aspettassi.”


Ad essere onesti, Grid si sentiva un po’ avvilito. Ma non era diventato troppo sicuro di sé. L’Arcipelago di Behen non era forse il luogo che aveva causato tante difficoltà a Kraugel?


‘È probabile che la difficoltà aumenti esponenzialmente nelle prossime isole.’ pensò Grid e cercò di controllarsi. Non sapeva.


Gli infiniti mostri sulla prima isola, le chiavi nascoste sulla seconda, catturare i topi volpe scappati sulla terza, inghiottire il fuoco violento sulla quarta, sopravvivere alla bufera di neve sulla quinta, attraversare la velenosa sesta isola, superare la settima e l’ottava dov’erano apparsi dei potenti boss…


E la nona isola che aveva appena completato…


Da un punto di vista generale, non erano semplici. Grid era l’unico a pensare che quelle isole infernali fossero facili. Persino Kraugel aveva sofferto sulla prima e sulla seconda isola.


[Vuoi entrare nella decima isola?]


“Sì.”


Grid venne risucchiato dall’entrata.


***


La Seconda Competizione Nazionale si sarebbe tenuta a Parigi nel giro di due mesi.


Per quel motivo, gli impiegati del gruppo S.A. erano costantemente impegnati. Mangiavano riso e spesso lavoravano oltre la fine dell’orario di lavoro, dunque era impossibile che restassero in buona salute. Dovevano coordinare tutti i dettagli prima dell’apertura di quel festival globale.


“Ah, è difficile.”


Persino il Presidente del Consiglio di Amministrazione Lim Cheolho, che era più appassionato di chiunque altro, era malato. Non appena fu tornato da Parigi, si sedette a lavorare sulla sua sedia per massaggi.


“Sono troppo vecchio. Non importa quanto mi organizzi, mi stanco subito.”


<i>Kkuok. Kkuok.</i>


La sedia per massaggi lavorò sulle spalle e sulla schiena e gli fece davvero un buon effetto. Il Presidente Lim Cheolho si riprese adeguatamente dalla fatica e chiese al supercomputer Morpheus.


“È successo qualcosa a loro?”


Loro. Erano i cinque miracoli, inclusi Grid e Kraugel. Erano giocatori che avevano ottenuto ripetutamente risultati che persino Morpheus non era riuscito prevedere. Il Presidente Lim Cheolho osservava quei cinque con molto interesse.


Prima di lasciare Parigi, aveva chiesto a Morpheus di monitorarli. Il computer riferì con voce meccanica.


[Kraugel e Grid si sono scontrati, mentre Agnus ha incontrato l’anima di Braham. Gli altri due stanno solo crescendo di livello.]


“Uh?”


Lim Cheolho non credeva alle sue orecchie. La sua concentrazione non era sulla parte riguardante Agnus e Braham. L’incontro tra quei due era programmato, dunque non c’era nulla di speciale. Dall’altro lato, per Kraugel e Grid era diverso.


“Che cosa hai appena detto? Kraugel e Grid hanno lottato? Perché?”


[Kraugel è andato in visita a Reidan dopo aver acquisito la missione di Maestro di Spada.]


“Ah…! Ha già la missione di Maestro di Spada?”


Kraugel era davvero straordinario. Come giocatore era perfetto, non gli mancava nulla. No, la sua perfezione poteva persino descriversi come trascendentale. Ecco perché persino il supercomputer Morpheus non poteva prevedere tutte le sue azioni.


“Diventerà un maestro di spada senza problemi.”


Sarebbe stato facile per lui sistemare Grid, che era relativamente più debole.


Maestro di Spada. La più potente classe di combattimento. In futuro, quanto più forte sarebbe diventato Kraugel? Le aspettative del Presidente Lim Cheolho si intensificarono. Morpheus pronunciò delle parole inaspettate.


[Kraugel non è riuscito ad ottenere la classe di Maestro di Spada.]


“…?”


Gli occhi di Lim Cheolho si spalancarono per la sorpresa.


“Non può essere… Di certo non ha perso contro Grid?”


Il Presidente Lim Cheolho sapeva meglio di chiunque altro quanto grande fosse il potere di Grid. Non era un’esagerazione. Lui stimava Grid molto più di quanto Grid stimasse se stesso. Ma Kraugel era diverso. In particolare, era una presenza schiacciante nel PvP. Ad eccezione di Agnus, non c’era nessun giocatore che fosse in grado di vincere contro Kraugel in uno scontro uno-contro-uno.


Morpheus spiegò al confuso Lim Cheolho.


[Kraugel era incompleto. Il tempo di ricarica di un’importante abilità non si era ancora ripristinato e il suo equipaggiamento era danneggiato, dunque non lo aveva indossato tutto contro Grid. Di conseguenza, le probabilità di vittoria di Grid sono aumentate dal 21,13% al 54,98%.]


“Le probabilità di Grid erano già così alte fin dall’inizio?”


[Ho analizzato l’albero delle abilità, gli oggetti posseduti e le informazioni di battaglia accumulate di entrambi, ma non sono sicuro che siano accurate. Kraugel ha reso la mia analisi inutile per 185 volte e Grid per 13 volte.]


Quello era il motivo per cui venivano chiamati essere miracolosi. Un sorriso apparve sul volto di Lim Cheolho e rise a gran voce.


‘Oggi pollo e birra.’


Lim Cheolho decise di gustarsi pollo e birra mentre guardava i filmati dello scontro tra Kraugel e Grid. Era la persona col maggior numero di risorse sulla terra.


***


[Sei arrivato alla decima isola.]


Si trattava di una stanza, piuttosto che di un’isola. Il pavimento, i muri e il soffitto erano dipinti di bianco e non era possibile misurare la grandezza di quella stanza vuota. Era difficile acquisire un senso della distanza. Grid si accigliò, guardandosi attorno.


“Cos’è questo?”


Dei pilastri bianchi appuntiti si stavano sollevando dal terreno. Erano dei sottili pali di metallo, larghi all’incirca 5 centimetri e lunghi 2 metri.


“Ce ne sono a centinaia… No, migliaia?”


Cos’erano quei pilastri? Una finestra di notifica spuntò davanti a Grid.


[Sarà generata una missione.]


[Decima Isola]


Evita i fulmini che cadranno come pioggia!


Non è possibile difendersi da un fulmine con nessun mezzo. Puoi solo evitarli.


Condizioni di Successo Missione: Raggiungi l’ingresso dell’undicesima isola.


Prima Ricompensa di Completamento: 30 Punti Sfidante.


*Morirai all’istante se verrai colpito da un fulmine.


[La missione inizierà tra 30 minuti.]


[Il soffitto è aperto.]


<i>Kurururung.</i>


Poi si udì un boato provenire dall’alto. Grid guardò in su e vide il cielo, rivelato dal soffitto aperto. Era un cielo pieno di nuvole scure.


‘Una tempesta di fulmini da cui non ci si può difendere.’


Una tempesta di fulmini in grado di causare morte istantanea si sarebbe abbattuta su di lui. Considerando la velocità di un fulmine, era una missione che non poteva essere completata. Solo le persone con eccezionali abilità di controllo avrebbero potuto farlo. Ad esempio, persone come Kraugel, Regas e Faker.


“La difficoltà sta aumentando.”


Alla fine, Grid cominciò a sentirsi nervoso. Mentre si preoccupava su cosa fare, cominciò ad interessarsi ai pilastri comparsi ovunque.


‘Non sarebbero qui senza motivo.’


Identificare l’uso di quei pilastri era una priorità. Grid si avvicinò a quello più vicino e usò un’abilità.


“Valutazione del Fabbro Leggendario.”


[Hai usato Valutazione del Fabbro Leggendario.]


[Il fabbro diventato leggenda può valutare gli oggetti con eccezionale occhio critico. Se esiste una funzione nascosta nell’oggetto bersaglio, sarà identificata.]


<i>Ttiring-</i>


[Parafulmine]


Tenuta: 1/20.


Una barra di metallo con la cima a punta che attrae e assorbe i fulmini.


La tenuta è bassa perché la barra e severamente danneggiata. Sarà ridotta in cenere dopo un singolo colpo di fulmine.


Peso: 3.


[Non esiste una funzione segreta.]


[La tua comprensione del Parafulmine è ora del 100%.]


[Hai ottenuto il metodo di produzione del ‘Parafulmine’.]


“Ah, un parafulmine. Devo usare questi per evitare i fulmini.”


Grid comprese la funzione di quei pali e osservò più attentamente. La distanza tra i parafulmini era di circa 15 metri, in media. Una persona avrebbe dovuto sfruttare al meglio la propria abilità di scatto per usare i parafulmini ed evitare i fulmini.


‘Posso farlo?’


Grid non era nella posizione di farcela con le sue abilità di controllo. Stette lì a preoccuparsi per un po’, fino a che ebbe un’idea.


‘È davvero un bene che abbia fatto questo.’


L’oggetto che Grid estrasse dal suo inventario era la Fornace Portatile che aveva creato lui stesso.


***


Il numero di giocatori che avevano sfidato l’Arcipelago di Behen era esattamente di 990, fino a quel momento. Più della metà erano ranker alti in classifica, che avevano abbandonato alla prima e alla seconda isola. Solo 392 persone avevano raggiunto la decima isola.


Di quelle 392 persone, solo 65 l’avevano superata. Il grado di difficoltà della decima isola era senza pari.


“Heok… Heok…”


Gocce di sudore colavano giù dalla mascella di Sticks, mentre si sedeva a terra. Il peso che sentiva sul cuore era molto doloroso. Fece un gran respiro e rivolse di nuovo lo sguardo alla sfera magica.


“Qui non ce la farà davvero.”


Quel tipo metteva a dura prova il suo cuore già malandato, dunque Sticks non poteva fare a meno di valutarlo negativamente. Vedeva chiaramente che l’uomo dai capelli neri aveva una strana abilità, ma la decima isola era un luogo dove solo giocatori con abilità di controllo divine avrebbero potuto farcela.


‘Significa che non può più dipendere dagli oggetti.’


Poteva quell’uomo spostarsi per 2000 metri evitando fulmini che cadevano tre o quattro volte al secondo? Sticks credeva fosse impossibile. Non era un’idea senza fondamento. Sfortunatamente, l’uomo dai capelli corvini non sembrava in grado di controllare alla perfezione il suo corpo eccezionale.


“Dei movimenti ordinari non potranno mai… Uh?” mormorò Sticks, confuso.


Nel bel mezzo dello spazio magico, l’uomo aveva tirato fuori una fornace portatile e aveva cominciato ad accenderla con dei mantici?


“Che c’è stavolta?”


Non esisteva nessun ‘altoforno portatile’ nella saggezza di Sticks. Una fornace non poteva essere gestita facilmente, a meno che quella persona non fosse un fabbro.


“Per prima cosa…”


Perché tirar fuori una fornace in una situazione del genere?


‘È pazzo?’


No, era un problema proprio perché non era pazzo. La confusione di Sticks aumentò mentre l’uomo dai capelli neri innalzava la temperatura della fornace e cominciava a fondere del minerale di ferro.


“…Eh?”


Sticks aveva una conoscenza immensa, da saggio qual era. Perciò fu costretto a sentirsi sbalordito.


“Cosa? L’abilità di fusione?”


L’uomo dai capelli neri esibì una tremenda abilità di fusione, che distrusse il concetto di “fusione” esistente nella conoscenza di Sticks. Il ferro venne fuso all’istante e purificato.


“Un fabbro leggendario…!”


Gli sembrava un mago quando lo vedeva lanciare incantesimi, un guerriero quando brandiva la spada, una persona con molti artefatti e un ladro in grado di aprire facilmente una solida serratura. Adesso sembrava anche un fabbro.


“Qual è la tua identità?”


Un punto di domanda apparve sulla testa di Sticks.


<i>Ttang! Ttang!</i>


L’uomo misterioso finì di fondere il ferro e cominciò a martellarlo. Subito dopo…


“Un parafulmine?”


Esatto. Una barra di metallo, simile ai parafulmini che si erano innalzati dal terreno della decima isola, prese forma nelle mani dell’uomo dai capelli neri. Tuttavia, le dimensioni erano enormi. Era lunga ben 7 metri.


“…”


Sticks non era più sorpreso. No, cercò di non essere sorpreso. Aveva paura che gli tornasse il dolore al cuore.


<i>Kururung! Kurururung.</i>


Improvvisamente, una fitta pioggia di fulmini cominciò a cadere. L’uomo dai capelli neri era salvo, grazie alle fluttuanti mani dorate che portavano il grosso parafulmine. L’uomo si muoveva come un nobile coperto dall’ombrello sorretto dal suo entourage, mentre si spostava attraverso l’isola.


“Uh… Urghh…”


Alla fine, Sticks fu davvero sorpreso e si afferrò il petto mentre collassava. Non resse il confronto con la comparsa dell’imponente Grid.






Traduzione di Martina Procida


Editing di Libusemumei
                                


                                



