---
title: Volume 1 - Capitolo 36
pubDate: 2025-02-27T07:44:20.600Z
tags:
    - overgeared
---


Non appena aprii gli occhi il mattino seguente, entrai in Satisfy e mi diressi alla fucina. Khan mi stava aspettando e cominciai subito a lamentarmi con lui.


“Perché hai dato una missione del genere a un estraneo come Huroi? Sono peggio di lui? Eh? Avresti dovuto lasciarla a me!”


Sembrava che Khan non sapesse di che cosa stessi parlando, finché una tardiva espressione di comprensione gli apparve sul volto. “Stai parlando della missione per dire al Conte Steim della situazione di Winston?”


“Sì!”


“Uhuh”, Khan fece una sonora risata e spiegò.


“Sei proprio un giovanotto eccezionale. Nonostante la tua giovane età, hai grandi abilità e un senso di giustizia e sacrificio...”


“Uh?”


Di che parlava?


“Sei disposto a correre un grosso rischio per gli abitanti di Winston con cui non hai alcun legame?”


“Eh? Non è quello che intendevo...”


“Non c'è bisogno di dire niente. Sei troppo modesto.”


“...”


Khan si era fatto un'idea sbagliata di me e mi aveva trasformato in un bravo ragazzo! Non avevo niente da dire, poi Khan poggiò la mano sulla mia spalla.


“So che sei preoccupato per gli abitanti di Winston, ma come posso metterti in pericolo? Mi sei già così caro, quasi come un figlio. Non posso chiederti di fare una cosa così pericolosa.”


Negli occhi di Khan c'era affetto.


“La Mero Company sa che mi stai a cuore, quindi ci sarà una stretta sorveglianza. Non resterebbero con le mani in mano se ti vedessero dare segno di voler lasciare Winston. Non potrei sopportare la pena se ti facessero del male.”


Khan teneva sinceramente a me. Il mio cuore ebbe un balzo. Mi sentii in colpa per averlo frainteso.


“Khan... Non sapevo che sentissi queste cose per me e pensavo che non ti fidassi.”


“Come è possibile? Mi fido di te più di chiunque altro. Non è forse per questo che sto lasciando il destino della mia officina a te?”


Lo ascoltai. Non avevo ragione di dubitare di Khan fin dall'inizio. Provai vergogna mentre Khan parlava con tono vivace, “Devi concentrarti sulla gara! Fargliela vedere alla Mero Company!”


“La data è stata decisa?”


“Ebbene sì. È tra due giorni. Dobbiamo affinare le tue abilità! Sorprenderemo tutti perfezionando le abilità da fabbro leggendario che hai ereditato!”


Ok! La mia motivazione salì alle stelle.


“Ho capito. Vincerò la gara!”


“Questo è lo spirito! Forse non avrò la tecnica, ma l'esperienza che ho accumulato in tutta la mia vita ti sarà di aiuto. Farò del mio meglio per assisterti!”


Da quel momento in poi, Khan ed io intensificammo il mio addestramento. Ripetei le tecniche di produzione, raffinando le mie abilità e arrivando a padroneggiarle. Imparai scrupolosamente i movimenti più efficienti e ridussi quelli inutili.


La probabilità di produrre oggetti rari o epici aumentò lievemente.






[Hai realizzato un oggetto di classificazione Rara, quindi tutte le statistiche sono aumentate permanentemente di +2 e la tua reputazione in tutto il continente è cresciuta di +30.]






[Hai realizzato un oggetto di classificazione Epica, quindi tutte le statistiche sono aumentate permanentemente di +4 e la tua reputazione in tutto il continente è cresciuta di +80.]






[La tua Tenacia è aumentata.]






[La tua Destrezza è aumentata.]






Inoltre era uno spasso aumentare Tenacia e Destrezza. Ma c'era un lato negativo: la carenza di materiali.


Khan era completamente al verde e io stavo cercando di risparmiare, quindi non potevo ottenere dei materiali di produzione extra. Usavo solo quelli accumulati nel deposito di Khan, ma la maggior parte erano di scarsa qualità. Khan non poteva comprare buoni materiali perché era ostacolato dalla Mero Company. Perciò, non potevo produrre oggetti con elevate prestazioni.


Maggiori erano le prestazioni e il livello degli oggetti che realizzavo, maggiore sarebbe stata la velocità con cui cresceva l'esperienza delle mie abilità di produzione. Oggetti limitati dal basso livello e da basse prestazioni, pur se di classificazione rara, avrebbero rallentato il tasso di crescita della mia esperienza e per di più sarebbero stati di scarso valore.


'Gli oggetti rari dovrebbero essere venduti ai negozi, ma potrei vendere gli oggetti epici direttamente agli utenti.'






[Spada di Ferro Utile]






Classificazione: Epico


Tenuta: 19/19                 Potere d'attacco: 35~40             Velocità d'attacco: +2%


Una spada realizzata da un artigiano con grandi abilità e potenzialità ma che manca di esperienza e di reputazione.


È facile da usare in quanto presenta un perfetto equilibrio di lunghezza e peso. L'utente può attaccare un po' più velocemente.


Il fatto che questo tipo di spada sia stato fatto con materiali scadenti è straordinario.


Restrizioni d'uso: Livello 12 o superiore. Più di 30 di Forza. Maestria di Spada: Principiante






[Armatura in Pelle di Ratto Inaspettatamente Comoda]






Classificazione: Epico


Tenuta: 24/24                 Difesa: 22              Velocità di movimento: +3%


Un'armatura fatta di pelle di ratto da un artigiano con grandi abilità e potenzialità ma che manca di esperienza e di reputazione.


È stata progettata e creata affinché chi la indossa non venga ostacolato nel movimento. L'utente può muoversi un po' più velocemente.


Il fatto che questo tipo di armatura sia stato creato con materiali scadenti è straordinario.


Restrizioni d'uso: Livello 13 o superiore. Maestria dell'Armatura di Pelle: Principiante






“I nomi sono un po' rozzi, ma...”


I giocatori di livello 12 o 13 avrebbero trovato più facile cacciare con quest'armatura e quest'arma. Erano oggetti che anche utenti di basso livello potevano possedere se avevano abbastanza oro.






[Abilità Maestria del Fabbro Leggendario] Livello 1 (12,7%)






[Respiro del Fabbro Leggendario] Livello 1 (8,9%)






'Quando ho creato la Freccia di Jaffa, la mia esperienza è aumentata del 3,7% e del 2%. All'istante.'


Ovviamente, ero deluso dal fatto che l'esperienza delle mie abilità produttive crescesse così lentamente. Ma non mi importava granché. In ogni caso, l'esperienza delle mie abilità e l'esperienza di produzione stavano aumentando, quindi ero soddisfatto.


Non mi sbagliavo.


'L'Abilità Maestria del Fabbro Leggendario è ancora solo al livello 1, ma ora sono in grado di realizzare più oggetti di prima.'


La mia velocità di produzione e il mio livello di completezza sono migliorati. Se i livelli di Maestria del Fabbro Leggendario e di Destrezza crescessero, la mia capacità produttiva migliorerebbe anche di più.


'Ma realisticamente, è impossibile che riesca ad aumentare il livello dell’Abilità Maestria del Fabbro Leggendario in un futuro prossimo. Al momento, il meglio che posso fare è incrementare la mia Destrezza.'


Maggiore la destrezza, maggiore la completezza dell'oggetto. Decisi di investire i miei punti statistica in Destrezza per una vittoria più solida.


“Finestra di stato.”






[Nome: Grid.


Livello: 21 (5.350/16.700)


Classe: Discendente di Pagma


* La probabilità di aggiungere ulteriori opzioni quando realizzi oggetti aumenterà.


* La probabilità di potenziamento di un oggetto aumenterà.


* Tutti gli articoli d'equipaggiamento possono essere indossati senza condizioni. Tuttavia, è prevista una penalità a seconda della classificazione dell'oggetto.






Titolo: Colui che Divenne Leggenda


* Status alterati non funzionano bene su di te.


* Non morirai quando la salute è al minimo.


* Facilmente riconosciuto.


Salute: 936/936              Mana: 177/177


Forza: 104           Stamina: 52    Agilità: 96           Intelligenza: 59


Destrezza: 99                              Tenacia: 60


Autocontrollo: 44            Indomabilità: 50             Fierezza: 44     Visione: 44


Punti Statistica: 130


Peso: 842/3.080]






Grazie alla continua produzione di oggetti rari ed epici, le mie statistiche erano cresciute drasticamente. Avevo l'enormità di 130 punti statistica. Riflettei su come investire quei punti.


'Se spendo tutti i punti statistica in Destrezza, la mia abilità produttiva crescerà in modo significativo? Ovviamente, avrà un grosso effetto. Ma se mi concentro troppo su una sola statistica, me ne pentirò dopo.'


Dovevo pensarci attentamente.


'Ho speso parecchi punti in Forza e Agilità l'altro giorno, quindi non ho bisogno di aumentarle ancora. Al momento sono un po' scarso in Stamina, quindi non sarebbe meglio incrementarla? Quando si ha a che fare con nemici potenti come quei delinquenti, è meglio avere elevate energia e difesa.'


Decisi di iniziare a distribuire i miei punti statistica.






[Hai investito 60 punti in Stamina. Confermi?]






“Sì.”






[Una volta investiti, i punti non possono essere recuperati. Vuoi procedere?]






“Sì.”






[Hai investito 70 punti in Destrezza. Confermi?]






“Ok.”






[Una volta investiti, i punti non possono essere recuperati. Vuoi procedere?]






“Smettila di chiedermelo e fallo. Finestra di stato!”






Nome: Grid.


Livello: 21 (5.350/16.700)


Classe: Discendente di Pagma


* La probabilità di aggiungere ulteriori opzioni quando realizzi oggetti aumenterà.


* La probabilità di potenziamento di un oggetto aumenterà.


* Tutti gli articoli d'equipaggiamento possono essere indossati senza condizioni. Tuttavia, è prevista una penalità a seconda della classificazione dell'oggetto.






Titolo: Colui che Divenne Leggenda


* Status alterati non funzionano bene su di te.


* Non morirai quando la salute è al minimo.


* Facilmente riconosciuto.


Salute: 1.536/1.536   Mana: 177/177


Forza: 104           Stamina: 112    Agilità: 96     Intelligenza: 59


Destrezza: 169                Tenacia: 60


Autocontrollo: 44             Indomabilità: 50              Fierezza: 44  Visione: 44


Punti Statistica: 0


Peso: 842/3080






“Uhuhuhuh!”


Tremavo di gioia. Chiunque avesse visto la mia finestra di stato sarebbe rimasto scioccato. Come poteva un giocatore di livello 21 avere delle tali statistiche? Calcolando semplicemente la somma di tutte le mie statistiche, ero già oltre il livello 75.


Forza, Stamina, Agilità e Intelligenza. Sommando solo queste quattro statistiche di base, ero vicino al livello 40!


'Ora che lo vedo, la classe produttiva è il massimo per le statistiche!'


Il vantaggio di poter aumentare le statistiche ogni volta che si produceva un oggetto di alto livello era comune a tutte le classi di produzione, non solo ai fabbri. Approfittando di questo aspetto, si potevano superare gli svantaggi dei lavori produttivi. Le loro insufficienti abilità di combattimento erano compensate dalle elevate statistiche. Naturalmente, tutto ciò richiedeva un enorme fatica!


“Accetto che la fatica sia la mia vita. Il mio corpo è fatto per la fatica! Vi mostrerò il potere della fatica.”


Inghiottii del pane e mi immersi di nuovo nella produzione di oggetti. Non persi nemmeno un po' di concentrazione fino al giorno della gara. Man mano che il mio personaggio cresceva, mi sentivo maturare io stesso.






[Hai realizzato un oggetto di classificazione rara, quindi tutte le statistiche sono aumentate permanentemente di +2 e la tua reputazione in tutto il continente è cresciuta di +30.]






“Ahahahahah!”


Sentivo un piacere che non avevo mai sentito quando cacciavo e completavo missioni da guerriero.


“C-Cosa...? Sto forse sognando? Tu, come hai fatto a migliorare le tue abilità in così poco tempo?”


Khan era scioccato. Non potevo rispondere che 'la mia rapida crescita era dovuta all'aver incrementato la mia Destrezza' quindi dissi solo,


“Non sono il tipico genio.”


Khan era elettrizzato.


“Sì, sì! Dimenticavo che tu sei il Discendente di Pagma. Uhuh, sono amico di una leggenda rinata. Non avrò rimpianti dopo che sarò morto. Bene! Dovrei impegnarmi di più?”


Nella realtà, pioveva in continuazione. Quindi ero sempre collegato a Satisfy, eccetto quando era ora di dormire. Per cui la mia crescita fu stabile fino al giorno della gara.








<p style="text-align: center">***</p>








Attualmente, c'erano tre classi epiche in Satisfy. Ma ad eccezione di quella apparsa più di recente, “Guerriero di Sangue”, non c'erano dettagli sulle altre. L'identità del primo utente di classe epica era sconosciuta, mentre si diceva che il secondo fosse stato Agnus, al settimo posto nella classifica totale.


Gli utenti di Satisfy si interrogavano sull'identità delle due classi che venivano tenute strettamente riservate. Nei forum e nei programmi TV si teneva un costante dibattito sulle classi epiche. Ma a meno che gli interessati non avessero svelato la notizia, si trattava solo di speculazione.


Che tipo di classe erano le altre due classi epiche? Erano impressionanti tanto quanto Guerriero di Sangue, su cui Katz era riuscito a mettere le mani? O persino di più?


Il Regno di Eternal. Akero Dungeon, vicino a Frontiera, la capitale del Conte Steim.


“Ci sono troppi mostri qui. A malapena ce l'ho fatta ad arrivare.”


Era stata una bellissima ragazza bionda a gridare. Sembrava una principessa delle fiabe, tanto che molti utenti maschi le si avvicinarono.


“Akero Dungeon è un luogo dove persino utenti di alto livello non possono cacciare da soli. Vorresti unirti alla nostra squadra? Abbiamo buone abilità.”


“No, dovresti unirti alla nostra squadra. Conosciamo bene questo dungeon e abbiamo scoperto vari trucchi. Non c'è nessuno che sia paragonabile a noi nella caccia. Rimarrai senz'altro soddisfatta se ti unisci a noi.”


“No! Vieni nella nostra squadra! Ti daremo un sacco di oggetti!”


I personaggi di Satisfy non erano del tutto finti. Quando un personaggio veniva creato, rifletteva il vero aspetto del giocatore. Solo il colore della pelle e altre caratteristiche come acconciatura, tatuaggi, cicatrici e altezza potevano essere modificate un po'.


In altre parole, una persona bella in Satisfy, generalmente era bella anche nella realtà. Ecco perché gli uomini prediligevano le belle ragazze più di qualunque altra cosa.


'Una rara bellezza!'


'Il mio tipo ideale!'


Guardavano la ragazza con occhi a cuoricino. Sembravano abituati a contendersi le ragazze.


“Volete davvero che mi unisca al party? Se è così, allora fatemi vedere come cacciate i mostri. Voglio unirmi a una squadra forte. Giudicherò io se le vostre abilità sono forti o no e poi mi unirò alla party che voglio.”


“Ma chi si crede di essere? Non è poi così speciale.”


“Sono d'accordo. Sarei grata se nessun utente inutile si unisse alla squadra.”


Le donne parlavano male della ragazza. Tuttavia, i maschi si sentirono ancora più attratti da lei, con la loro motivazione che saliva alle stelle.


“Oooh! Ricordati di mantenere la promessa! Ondata di Calore! Spada di Fuoco!”


“Ragazza incantevole, ti dimostrerò la mia forza. Furia Vorticosa!


“Bah, idioti. Sapete fare questo? Pelle d'Acciaio! Punto di Rottura!”


“Le tue abilità non sono al livello delle tue spacconate. Folgore!”


I giocatori corsero incontro ai mostri e fecero sfoggio delle loro abilità.


<em>Kwarurung! Kung kwang! Kwajik!</em>


Potenti attacchi in forma di tempeste vorticose, fulmini e fiamme emersero dal gruppo, facendo tremare le pareti del dungeon. Mostri spaventosi videro la strana scena e corsero via.


La ragazza bionda, causa della confusione, guardò gli attacchi che venivano lanciati.


'Quel vento di magia non è così scarso paragonato ad altri maghi del regno. Sembra sia valsa la pena venire qui.'


Usò la sua Visione insolitamente alta e l'Abilità di Osservazione per valutare Furia Vorticosa e sussurrò:


“Abilità di Duplicazione”






[Hai copiato con successo 'Furia Vorticosa' Livello 3]






[L'abilità 'Furia Vorticosa' Livello 3 può essere usata una volta. Puoi tenerla fino a che non viene usata.]






[Furia Vorticosa]






Livello 3


Crea un vortice che causa 1.530~2.380 danni al secondo per cinque secondi. L'agilità del bersaglio catturato nel vortice diminuirà dell'80%.


Costo in Mana: 700


Tempo di Ricarica dell’Abilità: 300 secondi






La ragazza bionda si chiamava Euphemina. La sua classe era Duplicatore.


Come Duplicatore, poteva usare l'Abilità di Osservazione e l'Abilità di Duplicazione per analizzare e copiare istantaneamente un'abilità usata dal bersaglio. Qualunque abilità avesse copiato, avrebbe potuto usarla una sola volta in qualunque momento.


C'erano degli svantaggi, come 'la frequenza di utilizzo dell'Abilità di Duplicazione è limitata a tre volte al giorno'. Tuttavia, a dispetto degli svantaggi si trattava comunque di un'abilità subdola.


'Con questa posso prendere Piaro.'


Euphemina lasciò gli uomini nel dungeon, a vantarsi delle loro abilità. Si mosse in fretta e arrivò a Kesan Canyon.


“L'ho trovata.”


Dopo aver trovato una piccola caverna alla fine del canyon, Euphemina lesse ancora una volta il contenuto della missione per prepararsi mentalmente prima di entrare.
                                


                                



