---
title: Capitolo 360
pubDate: 2025-03-12T16:37:15.612Z
tags:
    - overgeared
---


Kim Doohyun, di 31 anni.


La principale star della Corea aveva un aspetto straordinario e aveva dato prova di ottime prestazioni a Hollywood. Nonostante tutti i suoi impegni, giocava a Satisfy regolarmente e finalmente arrivò alla città del deserto di Reidan. 


“Eccitante.”


Kim Doohyun, che aveva appena raggiunto il livello 197; Nyangmong era profondamente commosso. Era difficile attraversare quel deserto torrido, pieni di mostri potenti.


‘Se fossi stato un utente con una classe normale, non sarei mai riuscito a superare il deserto.’


Nyangmong era un maestro di compagni animali. Dato che aveva una classe unica, possedeva utili abilità e non si poteva negare che fosse un maestro del gioco in solitaria.


Un utente comune poteva possedere tre compagni animali, ma lui poteva averne nove. Poteva persino rendere i mostri temporaneamente amichevoli; perciò i mostri nel deserto potevano anche essere potenti, ma non potevano bloccargli la strada. 


Tuttavia, non erano nulla in confronto ad alcuni contadini.


‘È immensamente grande.’


Fuori da Reidan. Vasti campi di riso si stendevano fuori dalle mura esterne verso l’orizzonte. 


‘Grid è il proprietario di questa grande città. L’autorità di un duca va oltre la mia immaginazione.’


In effetti, c’era qualcosa di ammirevole in una persona che riusciva a diventare il migliore nel proprio campo. Riusciva a sentire quanto Grid fosse davvero grandioso.


‘Deve aver lavorato sodo per arrivare dove è adesso.’


Anche Nyangmong aveva superato innumerevoli prove per diventare una grande star. Perciò, aveva un’idea superficiale della vita di Grid. Era più giovane di lui, ma era una persona da rispettare, indipendentemente dall’età.


<i>Step, step.</i>


I suoi passi erano leggeri mentre si muoveva tra i campi di riso. Canticchiò, pensando che presto sarebbe riuscito ad incontrare Noe. Un contadino bloccò il suo mormorio spensierato.


“Chi sei tu?”


“…?”


Nyangmong stava solo passeggiando. Non riusciva a pensare a nulla nel suo atteggiamento che potesse causare sospetto. Allora perché quel tipo gli stava bloccando la strada? Nyangmong rimase confuso alla domanda del contadino.


“Mi chiamo Nyangmong…”


Il contadino lo osservò attentamente. Ad essere precisi, guardò i nove compagni animali che lo seguivano. Era sorprendente che i vari animali mostrassero lealtà assoluta e affetto verso Nyangmong.


“Invidio il tuo talento. Le querce giganti si possono usare per la coltivazione.”


“…?”


Coltivazione? Era strano che un contadino dicesse una cosa del genere ad un passante. Esatto. Nyangmong non sapeva nulla del contadino pazzo di Reidan. Aveva molti impegni e giocava a Satisfy quando era libero, non aveva tempo di guardare la TV.


“Non sono un contadino. Per favore, lascia libero il passaggio. Devo andare a Reidan.”


“Non ti è permesso entrare a Reidan senza il mio permesso.”


“Perché? Sei il proprietario di questo terra?”


“Il proprietario di questa terra è il Duca Grid.”


“Allora perché mai dovrei avere il tuo permesso?”


“È il mio cuore.”


‘È pazzo?’ 


Nyangmong cominciò a nutrire seri dubbi. Sentiva come se non ci fosse nulla di buono nel contadino dinanzi a lui. Il contadino lo raggiunse mentre cercava di scappare via.


Dopo un po’. Nyangmong e i suoi nove adorabili compagni animali vennero brutalmente distrutti dal contadino. Dal punto di vista di Nyangmong era davvero assurdo e irragionevole.


<i>-G-Grid, sono finalmente arrivato a Reidan. Ma sono stato catturato da un contadino pazzo che mi ha costretto a diventare un servo. Aiutami…</i>


[Questa persona si trova in un luogo in cui non può ricevere bisbigli.]


<i>-Ruby, aiutami…</i>


[Questa persona non è connessa al gioco.]


“…”


“Seguimi.”


Quello fu il giorno in cui a Reidan nacque il mandriano professionista. Dato che si trattava di una classe unica, le sue abilità erano eccellenti. L’agricoltura di Reidan diventava più solida giorno dopo giorno. Anche Nyangmong divenne più forte. Non era ancora pronto per unirsi ad Overgeared, ma crebbe rapidamente grazie alla ‘★ Missione Nascosta ★ Allenamento Divertente ed Eccitante!’


***


[Sei arrivato sull’undicesima isola.]


Aveva annullato la tempesta di fulmini realizzando un enorme parafulmine. Grid aveva superato la famigerata decima isola in modo intelligente, ma era ancora irrequieto.


‘Altri fabbri avrebbero potuto avere la mia stessa idea.’


Lui non era speciale. Si ripeté quella dolorosa verità molte volte. Ma era anche incoraggiante. Era riuscito a pensare ad un modo per risolvere il problema, al contrario dei vecchi tempi in cui non riusciva a farsi venire nessuna idea da solo.


‘Sì, migliorerò lentamente.’


Gli occhi di Grid si riempirono di un’emozione che non aveva mai provato in passato. Divenne consapevole della sua mancanza di talento e cercò di diventare più saggio.


‘In qualche modo, la mia mente è lucida.’


In quel momento, il suo modo di pensare cominciò ad espandersi. Grid si stava evolvendo. Non fu una cosa devastante. Fu il frutto del suo progresso costante, durante gli ultimi due anni in cui era stato il Discendente di Pagma.


Era impossibile? No, era possibile. Grid non era stupido. Ogni essere umano era in grado di ampliare il proprio pensiero e la propria conoscenza grazie all’apprendimento, all’esperienza e all’autoriflessione. Per Grid era lo stesso.


“Questo mi ricorda…”


Era forse perché la sua capacità di pensare era migliore rispetto a prima? Grid aveva una nuova domanda.


‘Cosa c’è sull’ultima isola?’


La ragione per cui Grid aveva visitato l’Arcipelago di Behen era per incontrare il Saggio Sticks, ma il contenuto finale dell’arcipelago non era Sticks. Il saggio si trovava sulla 25° o 29° isola. Non sull’ultima.


In altre parole, cosa c’era sulla 66° isola e perché l’Arcipelago di Behen li chiamava “sfidanti”? Col beneficio del senno di poi, notò l’espressione “Punti Sfidante”.


“È una questione che potrà essere risolta quando incontrerò Sticks.”


Era sciocco perdere tempo su cose senza senso che non avrebbe potuto scoprire da solo. Quando avesse incontrato Sticks, avrebbe scoperto dove si trovava la via per il Continente Orientale e che cosa c’era sulla 66° isola. Avrebbe dovuto fare direttamente a Sticks tutte le domande che aveva.


Una finestra di notifica spuntò davanti a Grid.


[Sarà generata una missione.]


[Undicesima Isola]


Sconfiggi la donna lucertola!


Prima Ricompensa di Completamento: 36 Punti Sfidante.


[La missione inizierà tra 30 minuti.]


La donna lucertola era il boss che gli uomini lucertola servivano e il suo valore era piuttosto elevato. La ragione era che, una volta sconfitta, avrebbe lasciato la Pelle Rosa necessaria per realizzare la migliore armatura di pelle.


“Mmm.”


Grid aveva la possibilità di condurre un raid contro la donna lucertola, che era difficile da incontrare, ma non si mostrò molto ispirato. Era forse perché non era a conoscenza del valore della Pelle Rosa? No, non era quello il motivo. Anche Grid conosceva il suo valore. L’aveva anche utilizzata in prima persona. Ogni volta che Faker gli aveva chiesto di realizzare un oggetto, la Pelle Rosa era stata necessaria.


La ragione per cui Grid non mostrò alcun entusiasmo era che, basandosi su esperienze precedenti, i mostri dell’Arcipelago di Behen non lasciavano alcun oggetto. Esatto. I mostri che spuntavano in quel luogo erano semplicemente una raccolta di esperienza.


Era deludente, ma a Grid non importava. La ragione per cui aveva deciso di visitare l’Arcipelago di Behen non era quella di ottenere oggetti, ma di incontrare Sticks. Doveva solo proseguire.


Grid usò Volo e osservò la posizione del villaggio degli uomini lucertola dal cielo. Era un grosso villaggio di 297 capanne, ognuna delle quali poteva ospitare alcuni uomini lucertola alla volta. Grid riuscì ad ipotizzare grossolanamente il numero di uomini lucertola, e continuò ad osservare il villaggio per identificare le aree più importanti.


‘Ci sono tre stagni.’


Calcolò tutte le variabili coinvolte nella caccia di una potente donna lucertola e di un grosso numero di uomini lucertola.


<i>Ttang! Ttang! Ttang!</i>


Grid si mosse alla svelta per approfittare dei 30 minuti di preparazione, tirando fuori il suo altoforno e fondendo del ferro. Fece un grosso piatto di ferro, con un diametro di oltre 20 metri. Un fabbro comune avrebbe avuto bisogno di diverse ore per allargare così tanto il ferro. Ma Grid era un fabbro leggendario. E aveva anche le quattro Mani di Dio.


<i>Ttang! Ttang!</i>


Grid e le Mani di Dio martellarono il piatto di ferro. Dopo un po’, completò tre piatti e si diresse di nuovo verso il villaggio degli uomini lucertola. Il suo tempismo fu perfetto in quanto, subito dopo, apparve la finestra di notifica.


[La missione è iniziata!]


Nello stesso momento, gli uomini lucertola fuoriuscirono dalle 297 capanne. Ce n’erano quasi 1000. Grid assistette a quello spettacolo e urlò.


“Noe, Randy! Aiutate le Mani di Dio a coprire gli stagni con questi piatti! Vi copro io!”


“Ho capito, Grid.”


“Nyahahat! Padrone, credi in me! Nyang!”


<i>Kwa kwa kwa kwang!</i>


Arte della Spada di Pagma, Trascendenza, fu scagliata verso gli uomini lucertola, sul sentiero che conduceva allo stagno. Alcuni di loro sollevarono precipitosamente gli scudi per proteggersi, ma altri furono fatti a fette.


<i>Kieek!</i>


<i>Kyaack!</i>


Le grida degli uomini lucertola riempirono il villaggio, mentre il sangue scorreva. Ma ce n’erano troppi. Grid non si fermò un attimo mentre agitava i suoi due spadoni, ma il numero dei nemici non diminuì.


<i>Chaaeng!</i>


Gli uomini lucertola ridussero la distanza con Grid, che continuava ad attaccare.


<i>Huuuuuuuuong!</i>


Le Mani di Dio, Noe e Randy bloccarono finalmente i tre stagni con i piatti di ferro.


<i>Kik?</i>


Gli uomini lucertola rimasero stupiti dal suono dei piatti di ferro che cadevano. Gli stagni, che amplificavano la loro forza, erano stati coperti. Esatto. Gli uomini lucertola erano mostri che ricevevano statistiche bonus dall’acqua.


“Arte della Spada di Pagma.”


Grid si era ricordato di quel tratto quando aveva osservato il villaggio e aveva deciso di coprire gli stagni con i piatti di ferro.


“Collegamento Trascendente!”


<i>Kyaack!</i>


<i>Kieeeek!</i>


Il livello degli uomini lucertola guerrieri che vivevano nello stesso villaggio della donna lucertola era piuttosto alto, intorno a 230. Ma non ricevevano più nessuna statistica bonus, rendendo loro difficile resistere agli attacchi di Grid. Anche i loro scudi erano inutili. Grid usò le sue abilità più potenti con lo Spadone di Grid +8, prima di porgerlo alle Mani di Dio.


Poi tirò fuori Iyarugt e affettò gli uomini lucertola insieme a Noe e a Randy.


<i>Kyaaaak!</i>


La donna lucertola capì la situazione e venne fuori con un ruggito. Era piuttosto forte, come boss di livello 300, ma era carente in confronto a Hell Gao ed Elfin Stone e Grid era più forte che mai.


L’undicesima isola fu completata facilmente e Grid continuò ad avanzare fino alla ventesima. Tuttavia, la ventesima isola era diversa. Migliaia di occhi fluttuavano in un immenso cerchio nel cielo, simile ad un sole, e guardavano Grid. Non poté fare a meno di deglutire a disagio a quella vista.


Traduzione di Martina Procida


Editing di Libusemumei
                                


                                



