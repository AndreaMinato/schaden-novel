---
title: Capitolo 368
pubDate: 2025-03-12T16:37:15.613Z
tags:
    - overgeared
---


“G-Grid ha 92 punti?!”


[Hai stabilito un nuovo record nel Test di addestramento di Tiro con l’Arco delle forze di riserva di Padrian!]


[La tua comprensione del tiro con l’arco, dell’arco e delle frecce è più alta della tua abilità.]


[Sarà applicata una correzione dell’abilità alla ricompensa nascosta.]


[Hai ottenuto l’abilità normale ‘Maestria con l’Arco’.]


[Maestria con l’Arco]


Principiante: Lv. 1


Puoi maneggiare tutti i tipi di arco.


Quando equipaggi un arco, il potere d’attacco e il tasso di successo aumenteranno del 4% e la probabilità di un colpo critico aumenterà in proporzione all’agilità.


Aumento Corrente della Probabilità di un Colpo Critico: 0%.


‘Maestria con l’Arco!’


L’arciere era spesso descritto come una classe in grado di impiegare un attacco fisico unico. La ragione? Grazie a Maestria con l’Arco. Quell’abilità aveva l’attacco e il tasso di precisione più elevati tra tutte le maestrie ed era la fonte di potere di un arciere.


‘Non ho mai pensato che avrei ottenuto Maestria con l’Arco.’


Grid era forte negli attacchi a distanza perché aveva Arte della Spada di Pagma, Trascendenza e Collegamento Trascendente, così come Missile Magico. Ma tutto ciò era utile quando aveva abbastanza Mana. Anche il tempo di ricarica dell’abilità era un problema.


‘Dall’altro lato, un arco garantisce attacchi costanti se ci sono abbastanza frecce.’


Grid faceva riferimento alla distribuzione delle statistiche di Piaro quando incrementava la sua agilità. Per lui, Maestria con l’Arco era un’ottima abilità passiva.


‘Se potessi ottenere anche Maestria con le Armi…’


Le fondamenta per un ulteriore potenziamento sarebbero state complete. Grid si sentì tremare mentre ci pensava.


***


Le statistiche di Grid al livello 23 erano un caos, ma le truppe di riserva che partecipavano all’addestramento erano solo di livello 20. Grid era in cima alla classifica e aveva vinto nella lotta. Aveva completamente sopraffatto il suo avversario.


“Il miglior diplomato, Grid!”


<i>Clap clap clap!</i>


La cerimonia del diploma dell’addestramento. Il maestro Kaesul chiamò il suo nome e gli assistenti e i riservisti applaudirono. Grid aveva dimostrato abbastanza durante l’addestramento per essere rispettato da tutti.


‘Non il Discendente di Pagma…’


Fu ‘Shin Youngwoo’ a ricevere il riconoscimento. Era tremendamente eccitato per il suo miglioramento. Grid sorrise e salì sul palco. Poi…


[Hai raggiunto la posizione più alta nell’addestramento delle forze di riserva di Padrian!]


[Hai ottenuto il primo premio ‘Encomio al più Esperto nelle Forze di Riserva’.]


[Encomio al più Esperto nelle Forze di Riserva]


Sei diventato un modello per i riservisti di Padrian.


Voglio ringraziarti per il tuo entusiasmo durante l’addestramento.


               -Conte Ashur-


“???”


Di certo c’era uno sbaglio? Grid si aspettava di più dalla ricompensa, perciò assunse un’espressione confusa. Il maestro Kaesul gi sorrise e disse.


“È un onore ricevere un encomio dal Conte Ashur, Signore di Padrian, e grande mago del continente. È un cimelio che potrai passare ai tuoi discendenti.”


“Questa sciocchezza… Non c’è un’altra ricompensa?”


Nel momento in cui Grid fece quella domanda…


[Missione compiuta!]


[Hai completato la 31° isola.]


[Hai ottenuto 600 Punti Sfidante per il successo della missione.]


[Il tuo livello è tornato normale.]


[Hai ottenuto le abilità Colpo di Lancia, Affondo Continuo e Maestria con l’Arco.]


<i>Shaaaaa-</i>


La città fortificata di Patrian, il Maestro Kaesul, gli assistenti e i riservisti. La perfetta riproduzione della 31° isola si disperse come un miraggio. Grid rimase solo. Cambiò idea sul fatto di fare a pezzi l’encomio del Conte Ashur e buttarlo via.


“…Non sarebbe male conservarlo come ricordo.”


Era il primo premio che avesse mai ricevuto in vita sua. I suoi conflitti personali nei confronti del Conte Ashur erano già stati risolti, in un certo senso, perciò Grid piazzò l’encomio in un angolo dell’inventario.


***


Reidan subì un profondo cambiamento mentre Grid era via.


Prima di tutto, i mostri attorno alla miniera di mithril giallo si estinsero. Fu grazie al grande successo dei cavalieri, che avevano innalzato il loro livello a Winston ed erano poi tornati. Adesso Reidan poteva estrarre il mithril giallo incondizionatamente. Il mithril causò una notevole crescita nella tecnologia alchemica di Reidan, grazie alla polvere di fata. Finalmente si raggiunse un livello a cui era possibile combinare alchimia e arte del fabbro.


Secondo, i talenti magici del ‘Clan Ul’, che Grid aveva salvato dall’impero, sbocciarono grazie ad una istruzione regolare. Adesso Reidan aveva 930 maghi. Tra loro c’era la Principessa Hwarin del Clan Ul, la cui abilità era impareggiabile. L’abilità passiva di classificazione Unica, ‘Potere magico del Party aumentato del 30%’, era un tesoro prezioso per i maghi.


Terzo, l’area di coltivazione di Reidan fu estesa fino alle Montagne Altes. Ciò avrebbe incrementato la produzione di cibo di tre volte.


Lauel era confuso, ‘Il numero dei contadini è limitato, quindi come ha fatto Piaro a sviluppare l’agricoltura fino a questo punto? Sicuramente non ha fatto tutto quel lavoro sa solo?’


Lauel non sapeva ancora che il Maestro dell’Aura Hurent e il Maestro dei Compagni Animali Nyangmong erano stati trattenuti da Piaro.


Quarto, si cominciò a costruire un Tempio di Rebecca sotto l’autorità di Papa Damian. Il tempio avrebbe dato una grande benedizione alla città e avrebbe accolto dei guaritori, cosicché la popolazione sarebbe cresciuta sensibilmente.


Quinto, le candidate a Figlie di Rebecca portate da Damian furono reinserite a Reidan. Piaro le addestrò a diventare le migliori contadine del futuro. No, sarebbero state l’unità dei paladini.


Lauel era preoccupato riguardo al quinto punto.


“È troppo eccessivo?”


Le Figlie di Rebecca erano la forza assoluta della Chiesa di Rebecca. Non era un’esagerazione dire che senza le Figlie, non ci sarebbe stata nessuna Chiesa. La Chiesa di Rebecca non si sarebbe lasciata convincere dalla compassione di Damian per le candidate.


“Potrebbero toglierti il ruolo di papa ancor prima di poter terminare l’incarico. Per poter aiutare Grid il tuo mandato deve durare.”


Il potere del papa era immenso. La migliore strategia era puntare a rimanere papa per il resto della vita. Tuttavia, Damian rischiava di perdere la sua posizione per colpa di un paio di ragazzine. A Lauel sembrava uno stupido.


Ma Damian era testardo.


“La ragione per cui sono diventato papa è che speravo che un’altra Isaberl o Rin o Luna non sarebbero esistite. Non puoi immaginarlo. Il dolore di ragazze giovani bloccate in un istituto, sottoposte a un costante lavaggio del cervello e a un duro addestramento… Essere usate come armi per tutta la loro vita, non riesco a spiegarti quanto è dura.”


“Mmm.”


Lauel avrebbe usato e massacrato qualunque giocatore pur di raggiungere i suoi scopi. Non riusciva a capire Damian, che provava empatia per i PNG. Ma cercò di capire. Anche Grid era vicino a PNG come Irene, e aveva un bambino di nome Lord.


Lauel aveva il dovere di tenere in considerazione i sentimenti di Damian.


“…Ad essere onesti, non riesco ancora a capire né te né Grid. Tuttavia, vi rispetto. Troverò un modo per rendere più solida la tua posizione, che sicuramente verrà scossa da questo incidente.”


Il volto nervoso di Damian si rilassò.


“Grazie!”


‘Il contatto con le città dei vampiri è stato interrotto e il lavoro di cui devo preoccuparmi sta aumentando.’ Le occhiaie scure di Lauel si facevano sempre più accentuate.


***


Tutte le isole dal 30° livello in su riproducevano le difficoltà affrontate in passato dallo sfidante. Ricomparivano in sequenza quelle situazioni in cui lo sfidante era morto spesso o in cui aveva fallito molte volte in una missione. I ranker erano armati di talenti e abilità eccellenti. Per quelli che non trovavano il gioco facile, le isole dalla 30° in su erano un disastro.


Ma Grid era diverso. Le difficoltà per cui aveva sofferto in passato, poteva superarle facilmente adesso.


[Sei arrivato alla 40° isola.]


[Questo è un punto di salvataggio. Vuoi salvare la tua posizione?]


[Sei stato registrato. Quando entrerai di nuovo nell’Arcipelago di Behen, ricomincerai dalla 40° isola.]


“È fantastico. È davvero meraviglioso.”


Sticks continuava ad elogiare Grid. Non era riuscito a superare le sue difficoltà ed era impressionato dal fatto che Grid fosse migliorato in tempo reale. 


“Che ci sarà mai di speciale nel catturare orchi e goblin?”


Grid rispose con un sorriso e controllò l’orario.


‘Dovrei riposare un po’.’


Era passato un mese in totale, da quando era entrato nell’Arcipelago di Behen. Ci era voluto più di quanto si fosse aspettato, perciò doveva gestire meglio la sua Stamina. Dopo sei ore di connessione al gioco, cercò di rimettersi un po’ in sesto scollegandosi, mangiando e facendo esercizio.


***


‘Il bottino che ho ottenuto dalla 30° isola in su è grandioso.’


Oltre a Colpo di Lancia, Affondo Continuo e Maestria con l’Arco, aveva guadagnato 7 punti in Forza e Stamina e 5 punti in Agilità e Intelligenza.


I premi ottenuti dalla missione erano cumulativi, il che dimostrava l’effetto dei due elisir. Quali ricompense lo attendevano sulle restanti isole?


L’Arcipelago di Behen. Non c’era posto più appropriato per migliorarsi.


‘Non sarebbe male usarlo come luogo di allenamento per i membri della gilda, prima che venga purificato.’


La Gilda Tzedakah, Yura e Peak Sword erano abbastanza abili da raggiungere la 20° isola. Se fossero riusciti a collezionare qualche elisir con i punti sfidante, Overgeared sarebbe diventata ancora più forte.


<i>Ttiring-</i>


Shin Youngwoo stava pensando a questo quando gli arrivò un messaggio sul telefono.


-<i>È arrivata un’e-mail.</i>


‘È il rapporto periodico di Lauel?’


Youngwoo smise di correre e aprì l'email.


Terza settimana di settembre.


L’istituto di alchimia ha studiato con successo il mithril giallo, producendo polvere di fata.


*Non appena Grid tornerà, siate pronti a provare una fusione di alchimia e tecniche di fabbro. 


Un’unità magica si è costituita attorno alla Principessa Hwarin del Clan Ul.</li>


Piaro ha esteso l’area di coltivazione.</li>


...


...


...


Sono passati 24 giorni in Satisfy da quando la spedizione vampiro è entrata nella 9° città. Ho perso ogni contatto con loro.</li>


“…!”


L’espressione di Youngwoo s’indurì quando lesse il contenuto della mail. Marie Rose. Il nome di un essere trascendente s’infiltrò nella sua mente.


‘Non può essere…!’ 


Youngwoo ripercorse precipitosamente la pista da jogging lungo cui aveva appena corso. Respirava a fatica, ma non crollò.


Traduzione di Martina Procida


Editing di Libusemumei
                        


                                



