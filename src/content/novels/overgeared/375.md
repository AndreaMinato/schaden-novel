---
title: Capitolo 375
pubDate: 2025-03-17T08:49:02.532Z
tags:
    - overgeared
---


L’influenza che ebbe la 1° Competizione Nazionale fu enorme. Gli indici di ascolto in tutto il mondo superarono in media il 63%, schiacciando l’audience di competizioni esistenti come le Olimpiadi e la Coppa del Mondo.


Fu un fenomeno naturale. Il numero di persone che giocavano a Satisfy o erano impegnate in affari riguardanti Satisfy, si aggirava sui miliardi.


“Ho letto un articolo sugli effetti economici della Competizione Nazionale.”


Yoon Sangmin, direttore delle operazioni della S.A. Group. Stava affrontando direttamente Shin Youngwoo, una delle persone più impegnate del mondo.


“La S.A. Group apprezza molto la possibilità di sviluppare la Competizione Nazionale. Vorremmo ampliare ogni anno l’influenza della Competizione Nazionale e per questo abbiamo deciso di fare un grosso investimento.”


Cafe XX a Geumcheon-gu.


Shin Youngwoo beveva il caffè mentre ascoltava la questione e Yoon Sangmin gli sorrise con fare sicuro.


“A differenza dello scorso anno, offriremo benefici impareggiabili ai partecipanti della Competizione Nazionale.”


In altre parole.


“Volete convincere me, Shin Youngwoo, a partecipare alla 2° Competizione Nazionale.” Youngwoo aprì bocca per la prima volta. “Per favore, convincimi.”


Finalmente mostrò un po’ di interesse. Yoon Sangmin si sentì sollevato e diede inizio all’incontro.


“È semplice. Aumenteremo il valore di ciascuna medaglia.”


Il valore delle medaglie non fu alto nella 1° Competizione Nazionale. Il governo aveva pagato i vincitori con un semplice premio in denaro.


“Ma a partire dalla 2° Competizione Nazionale, la S.A. Group fornirà anche una ricompensa. Offriremo oggetti speciali ai vincitori delle medaglie.”


“Cosa hanno di particolare questi oggetti?”


Grid non aveva aspettative elevate. Pensava che si sarebbe trattato di accessori con classificazione epica~unica. Ma la risposta di Yoon Sangmin fu da non credere.


“Poiché il Discendente di Pagma rientra nella categoria dei fabbri… Tu potrai ottenere il minerale divino adamantio. Più medaglie di valore otterrai, più adamantio avrai.”


“!!!!”


Gli occhi di Grid si spalancarono. L’adamantio! In quanto migliore minerale del mondo, non aveva una volontà, ma la sua prestazione era paragonabile al pavranium. L’adamantio era anche il materiale del Set di Luce Sacra, che Pagma aveva creato in passato.


‘<i>Non sono sicuro su come ottenerlo.</i>’


Finché fosse riuscito ad assicurarsi l’adamantio, sarebbe riuscito a progettare più oggetti diversi e potenti. Era una ricompensa chenon poteva perdere. Yoon Sangmin guardò Shin Youngwoo tremare e fece un sorriso pieno di significato.


‘<i>È necessaria una piccola provocazione.</i>’


Yoon Sangmin osservava Shin Youngwoo da quasi un anno. Sapeva come gestire Shin Youngwoo.


“Ovviamente, guadagnare le medaglie non sarà un compito facile. La 2° Competizione Nazionale sarà molto diversa dalla 1° Competizione Nazionale. È virtualmente impossibile per la Corea del Sud, un paese debole su Satisfy, puntare ad una medaglia.”


“…”


Lo sguardo di Shin Youngwoo raggelò.


Lui, Yura e Peak Sword. I membri più forti di Overgeared erano riuniti nella Corea del Sud, eppure questa era ancora considerata debole? Non poteva tollerarlo. Più che il patriottismo, venne sollecitata la sua autostima in quanto capo di Overgeared.


Il Shin Youngwoo del passato avrebbe dichiarato subito che avrebbe partecipato alla 2° Competizione Nazionale. Ma.


<i>‘ C’è un motivo se non ho inserito il mio nome tra i partecipanti fino all’ultimo momento.</i>’


Nella 1° Competizione Nazionale, Shin Youngwoo aveva vinto tre medaglie d’oro e fatto posizionare al terzo posto la Corea del Sud nella classifica globale. Il mondo era interessato a ciò che avrebbe fatto nella 2° Competizione Nazionale.


‘<i>Lauel dammi un consiglio.</i>’


Chiedere di essere trattato come simbolo. La Corea del Sud e la S.A. Group avrebbero fatto del loro meglio per contattarlo, perciò restare rigidi.


“Direttore Yoon, sistemiamo questa cosa.”


“…?”


L’espressione e il tono di Shin Youngwoo apparvero completamente calmi, a differenza di quanto si fosse aspettato. Yoon Sangmin rimase sorpreso, ma era una persona di talento diventata esecutivo di una grande azienda ad una giovane età. Non rivelò il suo stato psicologico.


“Parla.”


Il direttore Yoon Sangmin lo disse col sorriso.


“Dai il permesso alla Gilda Overgeared di fare la cerimonia di apertura della Competizione Nazionale.”


Shin Youngwoo fece una richiesta ridicola. Voleva che affidassero l’apertura dell’evento, che sarebbe stato visto da miliardi di persone, a dei giocatori specifici? Questo era troppo! Se Shin Youngwoo fosse stato un normale ranker, Yoon Sangmin lo avrebbe deriso e se ne sarebbe andato.


Ma Shin Youngwoo era una persona la cui personalità e intelligenza si erano sviluppate all’interno di Satisfy. Shin Youngwoo era un ottimo esempio di Satisfy, perciò Yoon Sangmin lo ascoltò.


“Qual è il motivo per questa richiesta assurda?”


“Pubblicità per la gilda.”


“Uh? Pubblicità per la gilda?”


Intendeva sfruttare la cerimonia di apertura, che miliardi di persone avrebbero visto, per promuovere la gilda?


“Overgeared non ha già la reputazione in quanto una delle migliori gilde? Non penso tu abbia bisogno di commercializzazione.”


“Il problema è che siamo una delle gilde migliore. Overgeared dovrebbe essere una gilda unica ed esclusiva.”


Al momento, Shin Youngwoo stava rappresentando l’idea di Lauel. Su Satisfy, la soddisfazione ultima era di possedere un regno.


Innanzitutto, Overgeared era un’organizzazione strutturata per rendere Youngwoo re. Per poter costruire e difendere un regno, dovevano avere una potenza nazionale forte. E per poter proseguire, dovevano evitare l’invasione da parte delle potenze estere.


C’erano diverse forze, oltre alle sette gilde, che potevano minacciarli. L’apertura della Competizione Nazionale sarebbe stato un mezzo per vantarsi della grandezza di Overgeared e per scoraggiare le ambizioni degli altri.


Lauel volteggiava nella testa di Youngwoo. Era un atteggiamento troppo serio nei confronti di un gioco? Questa era una domanda buffa. Satisfy era un enorme gioco di ‘soldi’. Se avesse dato vita ad un regno, avrebbe potuto accumulare ricchezze ben oltre l’immaginazione. Era naturale fare sul serio.


‘<i>I giocatori di calcio e di pallacanestro, sport che sono meno popolari di Satisfy, guadagnano centinaia di miliardi di won all’anno.</i>’


Sarebbe stato sensato per i giocatori di Satisfy sedersi sopra un mucchio di soldi.


***


La cerimonia di apertura della 2° Competizione Nazionale serviva a fornire una scena spettacolare.


Sullo sfondo di Parigi, in Francia, sette giocatori, in rappresentanza di ciascun paese, avrebbero formato un gruppo e messo in atto una specifica situazione. La computer grafica e la storia sarebbero state insieme travolgenti e avrebbero stimolato le persone di tutto il mondo, mentre la miglior rock band del mondo avrebbe celebrato il suo 30° anniversario suonando la canzone di apertura.


L’apertura che la squadra di marketing della S.A. Group aveva pianificato. Venne cancellata.


I dirigenti della S.A. Group. Diverse decine di dirigenti erano in riunione con il Direttore Lim Cheolho.


“L’apertura che Grid ha proposto non è male.”


“Prima di tutto, l’apertura che la nostra squadra di marketing aveva prodotto era vaga sull’ordine di apparizione di ciascun paese.”


Questo perché la sede sarebbe stata Parigi, perciò la squadra francese avrebbe dovuto tenere la cerimonia di apertura. Tuttavia, gli Stati Uniti si erano posizionati primi nella 1° Competizione Nazionale.


“Anche l’ordine di apparizione di Grid, che ha vinto tre medaglie d’oro con le sue sole forze, era vaga.”


Tuttavia, la cerimonia di apertura di Grid era diversa. Anziché enfatizzare la nazionalità della Competizione Nazionale, il fulcro stava sui tratti individuali e Grid poteva essere chiaramente definito come il simbolo della Competizione Nazionale.


Ovviamente, le intenzioni non erano pure. Dei 224 partecipanti alla Competizione Nazionale, 43 di loro appartenevano a Overgeared. Queste persone avrebbe svolto l’apertura insieme a Grid. Sarebbe stato come un video promozionale per Overgeared.


Ci fu opposizione.


“Girano già voci sul fatto che il nostro gruppo stia supportando i giocatori coreani come Grid e Yura. Questo fornirà ai media di tutto il mondo la scusa per attaccare.”


“Lo scopo della Competizione Nazionale è di far diventare Satisfy uno sport. Lo scopo è di incoraggiare le persone di ogni paese ad immergersi nel gioco mentre tifano le loro squadre. Dovremmo concentrarci sui paesi, non sugli individui.”


Ci fu un dibattito. Ma alla fine, la bilancia inclinò da una parte. Questo grazie all’osservazione di Yoon Sang-min.


“Grid ha dichiarato che non parteciperà alla Competizione Nazionale, a meno che non gli venga dato il diritto di dirigere la cerimonia di apertura.”


Aveva giocato un ruolo dominante nella 1° Competizione Nazionale e in seguito in Satisfy, il protagonista principale che sollevava costantemente una discussione. Se la stella migliore di Satisfy non avesse partecipato alla Competizione Nazionale, la popolarità sarebbe inevitabilmente calata.


“È un problema che possiamo gestire. Che Grid partecipi o meno alla Competizione Nazionale, l’indice di ascolto probabilmente non sarà diverso da quello dell’anno scorso.”


Nonostante questo, c’era un ulteriore motivo per cui Yoon Sangmin e alcuni dirigenti erano attaccati a Grid.


“Ma la storia cambia con Kraugel.”


Il 1° classificato Kraugel. La sua popolarità era più elevata di quella di Grid e aveva il titolo di cielo al di sopra del cielo. I suoi fan raggiungevano il livello del fanatismo. Sfortunatamente, non aveva mai fatto un’apparizione pubblica.


Tuttavia.


“Se Grid partecipa alla Competizione Nazionale, lo farà anche Kraugel.”


Gli umani con la parola ‘migliore’ attaccata a loro aveva qualcosa in comune. Il loro orgoglio era enorme. Kraugel voleva affrontare Grid sul palco mondiale della Competizione Nazionale.


“Se Kraugel partecipa alla Competizione Nazionale, la potenza delle 2° Competizione Nazionale supererà quella della prima.”


“…”


Non ci fu un singolo dirigente che negò le parole di Yoon Sangmin.


Fu deciso.


***


『 La 2° Competizione Nazionale avrà luogo tra 43 giorni! Parteciperanno Kraugel, Grid, Zibal e Chris, così come molti più paesi rispetto alla 1° Competizione Nazionale…』


『Parteciperà un totale di 32 paesi nella 2° Competizione Nazionale e gli eventi saranno aperti al pubblico. In confronto alla 1° Competizione Nazionale…』


『Oggi, a distanza di 42 giorni dalla 2° Competizione Nazionale, è stato rilasciato su internet e sulle emittenti di tutto il mondo il video dell’apertura! 』


『Il video di apertura, che sta causando forti ripercussioni tra il pubblico, è stato ben accettato perché esprime le caratteristiche di ciascun giocatore che rappresenta ogni paese. Ma allo stesso tempo, è stato anche criticato…』


『Il titolo è Competizione Nazionale, eppure si concentra maggiormente sui partecipanti che sui paesi. Ma…』


『Questo video brillante che dura 4 minuti e 31 secondi è sufficiente per far accelerare il cuore di tutti. 』


♬-


Iniziava con l’esibizione da brivido della rock band, che è stata popolare per 30 anni.


<i>Syuong~</i>


Un meteorite rosso attraversava il cielo blu notte.


<i>Peeng!</i>


La telecamera tremava per delle esplosioni a distanza.


<i>Ssik.</i>


Un uomo dai capelli corvini e la pelle bianca riempieva lo schermo. Era lo stato di Oscuramento di Grid. La telecamera ruotava rapidamente intorno a lui, rivelando i membri di Overgeared. Gli spettatori esultarono quando Yura e Jishuka, vestite più belle che mai, apparvero dietro le spalle di Grid.


Successivamente, mostrava i giocatori provenienti da vari paesi, inclusi Zibal e Chris. Prima di rendersene conto, la telecamera raggiungeva una persona che fissava la cometa rossa. L’uomo aveva una bellezza pulita da non credere, il cielo al di sopra del cielo, Kraugel.


Il solitario Kraugel e Grid, con 42 compagni, si scambiavano un’occhiata.




Traduzione di Blakriss


Editing di Libusemumei
                                                



