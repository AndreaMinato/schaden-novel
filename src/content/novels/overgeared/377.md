---
title: Capitolo 377
pubDate: 2025-03-17T08:49:02.533Z
tags:
    - overgeared
---


Al momento del lancio del video di apertura della Competizione Nazionale.


Un totale di 224 giocatori, provenienti da 32 paesi, si riunirono in Francia dove la S.A. Group aveva creato un server temporaneo. Erano i migliori assi che rappresentavano ogni paese e Satisfy. La persona più nota tra di loro era il 1° classificato Kraugel.


“Wow, poter vedere Kraugel nella vita vera, sono stato davvero premiato per essere un ranker.”


“È sorprendentemente giovane. Non ha nemmeno 30 anni ed è già in cima ai due miliardi di giocatori…”


“Sono fan di Kraugel da molto tempo. Possiamo corromperlo per farlo entrare nella nostra gilda?”


“Se fosse facile da corrompere, si sarebbe già unito ad un gruppo. Probabilmente, molti di noi qui sono fan di Kraugel.”


La grandezza di Kraugel era ben conosciuta più dai rankers che da chiunque altro. Maggiore era il livello, più difficile era aumentarlo, perciò i rankers lo provavano sulla loro pelle maggiormente rispetto ai giocatori normali. Per i rankers, Kraugel era un essere trascendentale che aveva superato il regno dei geni.


<i>Buzz buzz.</i>


Come dei bambini che non hanno mai visto una celebrità, i rankers tennero fissi i loro occhi su Kraugel, creando scompiglio. La maggior parte di loro voleva parlare a Kraugel. Tuttavia, nessuno osò avvicinarsi a Kraugel. Semplicemente fissavano il cielo distante.


Lo stesso valeva per Zibal.


‘<i>Mi sto tirando indietro…</i>’


Zibal. Era il capo della Gilda Serpente e 2° nella classifica globale. Aveva fallito contro Overgeared, ma c’erano poche persone che potevano negare il fatto che fosse uno dei migliori del mondo. Eppure, esitò di fronte a Kraugel.


Nel bel mezzo di questa strana atmosfera.


“Ciao.”


Qualcuno allungo il braccio per salutare Kraugel. Era Grid. I rankers risero di lui.


‘<i>La Gilda Overgeared sta cercando di attaccarsi a Kraugel.</i>’


‘<i>Verrà disprezzato da Kraugel.</i>’


I rankers non conoscevano la relazione tra Grid e Kraugel. Pensavano che Kraugel si sarebbe mostrato sprezzante nei confronti di Grid, che per questo si sarebbe vergognato. Ma si sbagliavano. Sorprendentemente, Kraugel accolse Grid. Sembrava come se i due si conoscessero già.


“Ne è passato di tempo.”


“Stai bene? Ho visto la classifica. Hai aumentato il distacco con il 2° classificato?”


“Questo tutto grazie a te. Le prestazioni di Zanna Bianca sono state migliorate, aumentano l’efficienza di caccia e dei raid. Grazie.”


“Io devo ringraziare te. Grazie a te, sono riuscito a visitare l’Arcipelago di Behen e di crescere.”


“Sei riuscito a raggiungere la 30° isola?”


La 30° isola. Venivano riprodotte le prove del passato, che avevano determinato l’eliminazione di Kraugel. Poi Grid diede una risposta scioccante.


“Sono arrivato solo alla 40° isola.”


“…”


L’espressione di Kraugel si irrigidì. Riconosceva che le abilità di Grid gli potevano permettere di raggiungere una zona prima di lui, ma questo francamente superava le aspettative. Si sentiva come se fosse stato colpito dietro alla testa con un martello. Ma fu uno stimolo positivo.


“È la prima volta che faccio peggio di qualcun altro.”


Interessante. Esistenze che lo potevano portare più avanti, quanti altri ce n’erano?


Grid fece un sorriso pieno di significato e disse a Kraugel la verità, “Non ho stabilito un record più alto perché sono migliore di te. Le prove dell’Arcipelago di Behen si sono semplicemente adattate a me.”


“Non devi fare il modesto.”


Grid e Kraugel smisero improvvisamente di parlare, mentre camminavano uno di fianco all’altro. Questo perché percepirono che gli altri li stavano seguendo.


“Ci sono molte orecchie in ascolto. Dimmi i dettagli la prossima volta.”


“Aspetta.”


Chiamò Grid mentre Kraugel lo stava salutando. Dichiaro, con sguardo provocatorio.


“Hai visto il programma per l’apertura? L’ultima scena termina con me che ti attacca. Farò del mio meglio, perciò attento a non morire.”


Era curioso. Mentre le sue abilità crescevano, chi avrebbe prevalso tra lui e Kraugel? Lo sguardo di Grid prese fuoco per la determinazione e Kraugel annuì.


“Non vedo l’ora.”


E in questo giorno.


“Arte della Spada di Pagma, Collegamento Trascendente.”


<i>Kwa kwa kwa kwang!</i>


Una delle abilità finali di Grid, Collegamento Trascendente, venne evitata da Kraugel. Ce n’erano esattamente 20. Non fu frustrazione che Grid provò.


‘<i>Ho ancora molta strada da fare.</i>’


Doveva continuare a crescere. Grid era molto motivato, mentre Kraugel provava ammirazione.


‘<i>L’orbita era più acuta.</i>’


Durante il duello avvenuto due mesi prima in base al tempo di Satisfy, Collegamento Trascendente lanciato da Grid non aveva provocato in Kraugel alcun senso di minaccia. Puntava in linea retta verso il bersaglio, diventando facile per Kraugel da capire e da evitare.


Ma questo Collegamento Trascendente era diverso. L’orbita non seguiva una linea retta, ma aveva diverse direzioni mescolate tra di loro. Se l’orbita fosse diventata ancora più irregolare…


‘<i>Sarà molto interessante.</i>’


Tra i giocatori, gli unici che potessero provocarlo erano i malvagi. Un esempio lampante era Agnus. Ma Grid era diverso. Fu davvero una cosa positiva aver incontrato qualcuno con pure intenzioni. Più tempo trascorreva con Grid, più era convinto che in futuro sarebbe migliorato.


‘<i>Inoltre.</i>’


Non poteva facilmente ignorare il fatto che Grid era più avanti di lui nell’Arcipelago di Behen.


<i>Chaaeng!</i>


Kraugel colpì Grid con Zanna Bianca, che la bloccò. Questo confermò la determinazione di Kraugel.


‘<i>Ho anche bisogno di una nuova sfida.</i>’


Avrebbe continuato a migliorarsi fino all’inizio della Competizione Nazionale. Si fece questa promessa quando ricevette il segnale che indicava la fine delle riprese.


“Kraugel, è bello incontrarti. Sono il 2° classificato Zibal e sono sotto di te nelle classifiche.”


Zibal si avvicinò a allungò la mano da stringere. Pensò che Kraugel avrebbe accettato questo saluto dopo aver parlato così gentilmente con Grid. Kraugel gli mostrò uno sguardo di scuse.


“Mia madre mi sta chiamando.”


“…?”


Davanti a più di 200 rankers e 100 ufficiali della S.A. Group.


<i>Pahat!</i>


Il volto di Zibal avvampò mentre Chris iniziava a ridere.


***


Un complesso residenziale logoro nei sobborghi di Mosca, Russia. Una delle case cadenti era la residenza di Kraugel.


Kraugel.


Era un Koryoin che era cresciuto nella povertà.


Per questo motivo, era il bersaglio del pregiudizio e della discriminazione, che aveva affrontato molti momenti di crisi nella sua vita. Ma grazie agli insegnamenti della sua cara e saggia madre, non aveva mollato ed era riuscito a entrare in una università prestigiosa, riuscendo ad ottenere alla fine un buon lavoro.


Lei era una esistenza enorme e non sarebbe mai riuscito a ripagarla per ciò che aveva fatto per lui. Di recente, sua madre era diventata ancora più magra.


<i>Pipipipipi!</i>


La luce di emergenza installata nella capsula iniziò a lampeggiare. Non appena la sentì, Kraugel si disconnesse dal gioco e lasciò la capsula. Il luogo in cui si stava dirigendo era la camera da letto di sua madre. Aveva una malattia incurabile che non poteva essere curata con la medicina modera, l’Alzheimer.


Aveva provato ad invitare il miglior staff medico del mondo con i soldi che aveva guadagnato, ma le condizioni di sua madre non erano migliorate.


“Mio figlio! Dov’è mio figlio?”


Sua madre osservò Kraugel con uno sguardo furioso. Lanciò le cose intorno a lei in preda alla rabbia, finché Kraugel non la abbracciò.


“Non preoccuparti, calmati. Potrai incontrare presto tuo figlio.”


Kraugel non sorrideva mai. Per poter curare la malattia di sua madre, aveva lasciato il suo lavoro e si era dedicato a Satisfy, senza mollare mai. I soldi che aveva accumulato con Satisfy erano stati versati nelle cure per sua madre e credeva che un giorno, il tocco caldo di sua madre sarebbe ritornato.


Fino ad allora, per poter resistere senza disperarsi, Kraugel sorvegliò sua madre con tutto il suo cuore, mentre provava piacere nel giocare a Satisfy. Si era sempre impegnato in ogni cosa, per questo i pensieri negativi non invadevano la sua vita.


***


『Abbiamo imparato una cosa dal fatto che la Gilda dei Cavalieri d’Argento è stata assorbita da Overgeared. La Gilda Overgeared possiede un totale di tre territori. Reidan, Bairan e l’Isola di Cork.』


『Non è una novità il fatto che una sola gilda gestisca tre territori? Ci sono speculazioni sul fatto che la Gilda Overgeared stia accumulando un sacco di ricchezze. Cosa ne pensi di questo?』


『Certamente stanno facendo molti soldi. Reidan è una città grande, Bairan possiede molti terreni di caccia di vario livello e l’Isola di Cork è famosa per essere un’attrazione turistica. Si dovranno occupare di un sacco di tasse ogni mese.』


『L’abilità di finanziamento della Gilda Overgeared evolve ogni giorno. In questo momento, ci sono molti motivi per cui numerosi giocatori vogliono unirsi a Overgeared.』


Era disponibile il video di apertura della 2° Competizione Nazionale. I media concentrati su Kraugel stavano volgendo la loro attenzione verso Grid e Overgeared. Questo a causa della mancanza di informazioni su Kraugel. Grazie al piano di Lauel, la Gilda Ovegeared divenne il tema caldo e la loro popolarità aumentò ogni giorno di più.


“Ci sono troppe storie eccentriche. Overgeared è ricca? Che assurdità. Viviamo nella povertà tutti i giorni.”


Vantner sbuffò. Tutte le entrate venivano riversate a Reidan, perciò fu divertente come gli esperti stessero predicendo che fossero ricchi quando in realtà stavano soffrendo.


“Reidan è così isolata che c’è molta speculazione inutile. È probabile che chiunque stia facendo delle congetture sulla situazione attuale di Reidan.”


Lauel era molto soddisfatto. Mentre la reputazione di Overgeared aumentava, il numero di forze ostili si sarebbe ridotto e intanto i talenti sarebbero venuti a frotte.


“A proposito, quando partiremo per l’Arcipelago di Behen?” chiese Regas.


Sognava sempre di diventare sempre più forte, per questo era molto entusiasta dell’Arcipelago di Behen. Lo stesso valeva per la maggior parte dei membri di Overgeared. Lauel si sollevò da dove era seduto.


“Partiremo tra un’ora. Sticks ci farà da guida.”


“Grid?”


“Grid rimarrà a Reidan per un paio di giorni. Vuole provare a combinare la lavorazione dei metalli con l’alchimia.”


“Combinando l’alchimia con la lavorazione dei metalli ricreerà le tecniche uniche dei nani?”


“Questa è una lunga storia di cui ci occuperemo più avanti. Per il momento, aggiungere un effetto unico ad un oggetto è il limite.”


Lauel credeva che questo solo effetto potesse sconvolgere il campo di battaglia.


***


[Martello del Fabbro del Neonato]


Classificazione: Epica


Resistenza: 28/28     Potere d’Attacco: 10~12


Probabilità di creare un oggetto di classificazione rara: +2%


Probabilità di creare un oggetto di classificazione epica: +1%


* Destrezza +5%


Un martello composto da una solida ma leggera pietra scura.


Il leggendario fabbro Grid lo ha creato per il suo giovane figlio, perciò il fulcro sta nel renderlo facile da utilizzare.


Condizioni per l’utilizzo: Nessuna.


Peso: 3


“Lord, lavorerai con Papà per un po’.”


Era divertente che il figlio di un fabbro leggendario stesse imparando le tecniche di un fabbro principiante. Durante la sua permanenza a Reidan, Grid pianificò di allenare Lord.


“Ba! Bababa!”


Lord era eccitato. Lord voleva davvero condividere questa cosa con suo padre.


<i>Ttang! Ttang!</i>


<i>Dung dung! Dung!</i>


I due iniziarono a martellare su un’incudine. Le abilità segrete e la vigilanza di Kasim aumentarono ogni giorno mentre guardava i somiglianti padre e figlio.




Traduzione di Blakriss


Editing di Libusemumei
                                


                                



