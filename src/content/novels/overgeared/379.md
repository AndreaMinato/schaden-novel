---
title: Capitolo 379
pubDate: 2025-03-17T08:49:02.534Z
tags:
    - overgeared
---


[Stai cercando di assegnare una nuova opzione a Iyarugt.]


[Congratulazioni! È stata assegnata con successo una nuova opzione.]


Grid si sentì eccitato davanti a quella finestra di notifica.


‘Ha subito avuto successo!’


Grid era sfortunato. Non vinceva quasi mai nei giochi di probabilità, fino a quel momento. In una lotteria col 99% di probabilità di vittoria, lui sarebbe stato in quell’1% perdente. Adesso, aveva vinto in un gioco in cui la probabilità di vittoria era solo del 21%.


Si sentiva profondamente elettrizzato. Ma durò solo un momento.


[Ad Iyarugt è stata assegnata l’opzione di grado B ‘Stile’.]


“Cosa?”


[Iyarugt è diventata ancora più stilosa.]


<i>Ttiring.</i>


[Iyarugt 8+]


Classificazione: Unica (Crescita)


Tenuta: 351/351   Potere d’attacco: 793+365


….


…


*L’opzione ‘Stile’ è stata aggiunta con alchimia.


“?????”


Cosa? Stile? Era salito il livello di stile?


‘No, cos’è questo?’


Tra tutte le possibili opzioni, era capitato lo stile? Aveva pensato, in effetti, che le cose stessero andando troppo bene. Non si era mai neanche sognato che sarebbe stata un’opzione così inutile.


“Non posso crederci… Le cose non vanno mai bene all’istante…”


Grid si sentiva frustrato, quando Silverun esultò.


“Ohh…! Ohhh! Ti è stata assegnata la migliore opzione di grado B, ‘Stile’! Va oltre ogni aspettativa!”


“…?”


Stile era la migliore opzione di grado B? Grid non credeva alle sue orecchie.


‘Questa è la migliore opzione di grado B? Allora quanto peggiori saranno le altre?’


La scienza dell’alchimia… più la scopriva, più la considerava il peggio. I soldi che ci aveva investito stavano andando sprecati. Rabbit fece un commento positivo, mentre Grid si strizzava la testa.


“Stile è un fattore importante. Che sia riferito ad una persona o ad un oggetto, un bell’aspetto è un modo facile per accumulare rispetto.”


Accadeva lo stesso nella realtà. Le persone cercavano costantemente di essere belle. Prestavano grande attenzione alle acconciature e all’abbigliamento e arrivavano a spendere centinaia di milioni in beni di lusso e chirurgia plastica.


La ragione era semplice. Aumentare il valore. In effetti, quando si giudicava un oggetto, l’aspetto era una parte importante, forse la prima cosa che si considerava.


“…Capisco.”


A pensarci bene, Grid aveva sentito delle voci che dicevano che l’utente con la classe segreta Creatore di Skin stava accumulando un gran bel gruzzolo. Cambiava soltanto l’aspetto degli oggetti, non le loro prestazioni, ma c’erano molte persone che pagavano un sacco di soldi per far apparire gli oggetti più belli.


Grid osservò Iyarugt e ne ebbe un’opinione positiva. Una mite radiosità emanava dalla lunga e rossa lama. Di certo, sembrava molto più bella di prima. 


<i>Buuong. Buoong.</i>


Ogni volta che la agitava, Iyarugt luccicava come un gioiello. Anche Gris sembrava più in gamba quando la brandiva. Era ovvio che l’attenzione delle persone si sarebbe concentrata su di lui alla Competizione Nazionale. Ma ancora una volta, Grid non era soddisfatto.


***


“Finché l’istituto di alchimia non raggiunge il livello avanzato, continueremo ad accumulare polvere di fata senza usarla.”


“…Sì.” rispose Grid con voce svogliata. Era deluso dall’opzione assegnata a Iyarugt. Rabbit fece un inchino con espressione strana.


“Allora torno al lavoro.”


“Sì… Lavora sodo.”


Grid lasciò Rabbit e tornò alla fucina. Voleva realizzare delle armi per poter usare Colpo di Lancia e Maestria con l’Arco prima di partire per l’Arcipelago di Behen.


‘Lo stesso arco che ho fatto per Jishuka sarà sufficiente.’


Avrebbe creato una lancia specificamente adatta ad essere tirata. Grid escogitò un piano.


***


“Crea un aratro a mano.”


[L’aratro a mano è stato sviluppato.]


<i>Paaaat!</i>


Oltre 50 aratri a mano si sollevarono simultaneamente sui campi appena aperti vicino alle Montagne Altes. Non si trattava di un tipico aratro a mano, ma di uno sviluppato con l’aura.


<i>Pa pa pa pa pak!</i>


I 50 aratri a mano cominciarono immediatamente a zappare il terreno. Era una vista travolgente. Erano tanto efficienti quanto il lavoro simultaneo di 100 contadini. Era la maestosità del Maestro dell’Aura Hurent.


Hurent. Era stato messo in imbarazzo davanti a tutto il mondo dopo essere stato sconfitto da Grid nel PvP in soli 5 secondi. Sentiva un forte desiderio di vendetta contro Grid. 


‘Nei prossimi 40 giorni.’


La Seconda Competizione Nazionale si sarebbe tenuta di lì a 40 giorni.


Hurent avrebbe partecipato alla Competizione Nazionale come rappresentante degli Stati Uniti, avrebbe gareggiato contro Grid e questa volta avrebbe vinto. Ma c’era un problema.


“I miei occhi vedono bene. Le tue abilità sono molto adatte al lavoro dei campi. Vuoi lavorare con me ancora un po’?”


Il contadino leggendario Piaro. Era una persona perfida che lo aveva rapito, ma Hurent sapeva quanto valesse la missione nascosta. Sentì che il suo risentimento verso Piaro si scioglieva come neve al sole, perciò chiese con attenzione.


“Quanto ancora?”


“Tre mesi?”


“Tre mesi…!”


Era troppo. Aveva molte cose da preparare per la Competizione Nazionale, che si sarebbe tenuta tra 40 giorni.


“Che ne dici di un mese?”


Piaro scosse il capo alla domanda di Hurent.


“Se hai intenzione di aiutare solo per un mese, è meglio se te ne vai ora. Voglio insegnarti una nuova abilità, adatta per la coltivazione e non si può imparare in un mese…”


“…”


Hurent era a un bivio. Doveva abbandonare Piaro seduta stante per sognare la sua vendetta contro Grid, o diventare più forte restando accanto a Piaro e solo poi prendersi la sua vendetta?


“U-Ummmm…”


Cercò di pensarci in modo oggettivo. Poteva vincere contro Grid in quel momento?


‘Ad essere onesti, non c’è garanzia.’


Tre mesi prima, secondo il tempo di Satisfy. Era convinto di essere più forte di Grid quando aveva invaso Reidan con il Principe Ren, ma ora non più. Era a causa delle parole di Piaro.


“Tu sei forte. Ma ci sono molte persone più forti di te. Cosa? Se sei paragonabile al Mio Signore? Naturalmente, il Mio Signore è più forte di te.”


Inizialmente, Hurent pensò che Piaro fosse di parte. Tuttavia, dopo aver conosciuto meglio la sua personalità, seppe che Piaro non era tipo da usare parole vuote.


‘Se adesso non posso battere Grid…’


Era probabile che sarebbe stato messo di nuovo in imbarazzo davanti a tutto il mondo. Se era quello che lo aspettava…


“…Ti aiuterò.”


C’erano molte opportunità. Anche se non avesse partecipato alla Competizione Nazionale quest’anno, ci sarebbe stata quella dell’anno successivo e quella dell’anno dopo ancora. Fino ad allora, Hurent voleva migliorare il più possibile. Era determinato a far evolvere la classe del Maestro dell’Aura fino al livello leggendario.


“Ottima scelta.”


Piaro sorrise davanti alla nuova dedizione di Hurent. Da quel giorno, l’agricoltura di Reidan cominciò a svilupparsi ad un ritmo più rapido e Hurent si adattò gradualmente alla vita del contadino. Si impegnò così tanto per Reidan che la sua vendetta su Grid divenne vana.


***


Zibal della Gilda del Serpente, Chris della Gilda Giant, Hao della Gilda Hades, Bondre della Gilda del Fiore di Ghiaccio, Bubat della Gilda Yak e Ralph della Gilda Zeraph.


I leader delle sette gilde si riunirono tutti nello stesso luogo. Erano i giocatori più forti nella top 30 della classifica globale e tutti partecipanti nella Seconda Competizione Nazionale.


“Sono passati nove mesi da quando ci siamo uniti per invadere Reidan e abbiamo fallito.”


Dopo quel fatto, le sette gilde avevano perso il loro onore e la loro dignità. Un tempo le gilde incutevano terrore, ma adesso venivano persino derise. Solo la Gilda Overgeared restava la migliore.


“Dobbiamo riguadagnare il nostro onore nella Competizione Nazionale.”


Seuron espresse dei dubbi alle parole di Zibal.


“Hai intenzione di schiacciare la Gilda Overgeared nella Competizione Nazionale? Come?”


La Competizione Nazionale non era una guerra di gilde. Era una gara in cui i paesi si scontravano l’uno con l’altro. I membri di Overgeared erano di diverse nazionalità, dunque sarebbe stato molto difficile essere ostili solo verso Overgeared.


Zibal sorrise in modo eloquente.


“Grid è il simbolo di Overgeared. Per di più, Grid è coreano. Dobbiamo distruggere completamente la Corea del Sud.”


Il potere di un simbolo era immenso. E se avessero totalmente schiacciato la squadra coreana guidata da Grid? Avrebbero dimostrato che le sette gilde erano ancora vive e sarebbero riusciti a polverizzare la reputazione di Overgeared. 


“La Gilda Overgeared non è più la migliore.”


Zibal ne era certo perché nel suo inventario aveva oggetti creati da Panmir, il primo fabbro in classifica. Erano realizzati con le tecniche dei nani, per cui non erano carenti in nulla rispetto a quelli di Grid.


“Uniamo le forze per schiacciare la Corea del Sud e riguadagnare l’onore delle sette gilde.”


La differenza tra la migliore e la peggiore era immensa. Quando le sette gilde venivano definite ‘le migliori’, i capi di tali gilde guadagnavano grosse somme di denaro. Era naturale sentire la mancanza di quei bei tempi. Chrid, silenzioso, fissò Zibal e fece per parlare.


“Zibal, da quando sei il nostro rappresentante?”


In origine, le sette gilde non erano unite.


Come le normali gilde, si tenevano sotto controllo a vicenda. A volte erano ostili l’una con l’altra, a volte erano alleate, mentre tutte competevano contro tutte. Ad un certo punto, Zibal aveva stabilito l’alleanza delle sette gilde e ne aveva preso le redini.


A Chris non piaceva quel fatto.


“Ehi, Chris. Che stai dicendo? Rappresentante? Io il rappresentante? Non ho mai pensato a me stesso in questi termini. Tutti voi siete compagni alla pari, ai miei occhi.”


I membri delle sette gilde erano tutti persone molto orgogliose. Chris aveva detto qualcosa che li avrebbe fatti irritare, perciò Zibal cercò di riderci su. Voleva essere sicuro che l’atmosfera dell’alleanza non si deteriorasse.


Chris sbuffò, “Chi è tuo compagno?”


Chris non aveva mai partecipato all’alleanza delle sette gilde. Non aveva partecipato all’invasione di Reidan. La ragione per cui si era presentato a quell’incontro era per mettere le cose in chiaro.


“In futuro non usate il nome ‘Alleanza delle Sette Gilde’. La mia Gilda Giant non si è mai unita all’alleanza.” dichiarò Chris e si alzò. Agli altri capi gilda non importava di ciò che faceva. Non c’era ragione di forzarlo ad unirsi all’alleanza solo perché erano “le sette gilde”. Ma Zibal la pensava diversamente. Giudicava che sarebbe stato meglio abbattere Chris, piuttosto che lasciarlo come variabile.


Zibal bloccò la strada a Chris e sorrise amaramente.


“La voce che dice che ti sei unito a Grid è vera.”


“Chris e Grid?”


Gli impassibili membri delle gilde cominciarono a reagire. Chris si accigliò.


“Io con Grid? Di che stai parlando?”


“Uno dei miei uomini ti ha incontrato su un terreno di caccia… L’arma che usavi assomigliava esattamente a una delle armi di Grid.”


L’atmosfera della stanza si fece sempre più pesante.


Traduzione di Martina Procida


Editing di Libusemumei
                                                        



