---
title: Capitolo 380
pubDate: 2025-03-17T08:49:02.534Z
tags:
    - overgeared
---


Siamo al capitolo 380!


“Uno dei miei uomini ti ha incontrato su un terreno di caccia… L’arma che hai usato quella volta assomigliava esattamente a una delle armi di Grid.”


Probabilmente si stava riferendo allo Spadone di Grid. In quell’atmosfera gelida, Chris rispose nervosamente.


“Lo dirò di nuovo. In questo mondo, non ci sono forse uno o due oggetti che si assomigliano?”


Chris tentò di andarsene come aveva pianificato, ma Zibal lo afferrò per la spalla.


“Questo non sei tu, Chris. In passato, non ti saresti infuriato ricevendo un’accusa del genere? Ridi perché sai che quello che ho detto è la verità?”


“Ho solo risposto da gentiluomo.”


<i>Kwack!</i>


Chris spinse via con fermezza la mano di Zibal dalla sua spalla. Aveva una forza elevata grazie a tutto il suo lavoro, perciò Zibal non fu in grado di mantenere la presa.


“Non fare pressione sulle persone con voci infondate.” disse Chris bruscamente.


Non si era fatto indietro, pur sapendo che nessuno era dalla sua parte. Tale era la dignità del terzo in classifica. Ma l’avversario era Zibal. Poteva anche essere stato ucciso in un colpo solo da un contadino pazzo, ma la sua forza e la sua influenza tra gli utenti erano assolute. Non importava quanto carisma avesse Chris, Zibal non ne risentiva affatto.


“Se sei così sicuro, perché non condividi i dettagli della tua arma con noi?”


<i>Ssik.</i>


Suggerì Zibal con un sorriso abbagliante. Non aveva niente da perdere in quella situazione. Se le informazioni dell’arma fossero state rivelate e fossero risultate collegate a Grid, Zibal avrebbe avuto ragione. Altrimenti, avrebbe potuto scusarsi se si fosse sbagliato.


Chris vacillò per un momento, prima di agire saggiamente.


“Ti prego, non esagerare, Zibal. Chi rivelerebbe le informazioni dei propri oggetti?”


Gli oggetti potevano essere la forza di una persona o la sua debolezza, dunque costituivano sempre una variabile. Rivelare le informazioni di un’arma non era poi così diverso dal mostrare una parte privata. I capi delle sette gilde lo sapevano meglio di chiunque altro.


Cercarono di dissuadere Zibal.


“Zibal, per favore agisci moderatamente. Non causare altri guai, visto che sei già in difficoltà con Overgeared e il Carnevale di Sangue.”


“Sì, perché improvvisamente stai facendo questo a Chris?”


L’atmosfera cominciò a cambiare. Accadde quando Chris cominciò a sentirsi sollevato…


“Usi la stessa arma di Grid?”


Il capo della Gilda Dorata, Seuron, si alzò. Una classe unica specializzata nel combattimento, Predatore di Anime. Poteva anche esser stato sconfitto da un contadino fuori di testa durante l’invasione di Reidan, ma a quel tempo Seuron non si era ancora abituato pienamente alla sua classe.


Ma adesso era diverso. Adesso Seuron sarebbe stato in grado di combattere sia i contadini provvisori sia quelli a tempo pieno.


“Non voglio mandare via una persona, che potrebbe essere nemica della nostra alleanza, solo per obbedienza.”


Seuron pronunciò quelle parole significative e sollevò la sua Pesante Spada Brutale. Dopo essere stato sconfitto da un contadino provvisorio, aveva investito più di 10 milioni di monete d’oro per potenziarla ad arma +9. Le sue finanze avevano ricevuto un brutto colpo, ma Seuron era soddisfatto. La distanza tra un’arma +9 e una +8 era immensa.


“Ehi, Chris. Tira fuori la tua arma.”


L’obiettivo di Seuron era di essere il numero uno. Normalmente era aggressivo, perciò non voleva perdere l’occasione di uccidere un avversario.


“Non hai intenzione di obbedire? Allora te la farò tirare fuori io.”


<i>Pa pa pa pat!</i>


Quattro lance apparvero nell’aria, alla destra e alla sinistra di Seuron. Erano la manifestazione delle Lance dell’Anima, che richiedevano l’anima di un umano o di un mostro per essere evocate. Seuron aveva accumulato il numero massimo di anime grazie ad una caccia continua, perciò era nella sua condizione migliore.


<i>Pepepepepeng!</i>


Le lance dell’anima brillarono quando schizzarono in avanti. Era un attacco molto veloce, difficile da evitare per Chris, perché aveva investito la maggior parte dei suoi punti in Forza piuttosto che in Agilità.


<i>Puuok!</i>


Due lance lo trafissero. Seuron ne approfittò per avvicinarglisi con la Pesante Spada Brutale, usando allo stesso tempo le Catene dell’Anima. Chris era ad un bivio. Doveva tirar fuori lo Spadone di Grid o estrarre un’altra arma per bloccarlo?


‘Non ho scelta.’


Chris non aveva intenzione di rafforzare la falsa accusa secondo cui aveva stretto un’alleanza con Grid. La sua gilda ne sarebbe stata danneggiata, se fosse diventato ostile a quelle persone. Alla fine, Chris estrasse la sua arma secondaria.


<i>Jjejeong!</i>


“Oh.”


Gli occhi di Seuron si spalancarono. Ammirava il fatto che Chris avesse colpito le Catene dell’Anima e bloccato la sua spada nel momento stesso in cui aveva estratto la sua arma.


‘Il controllo di Chris è migliore di quanto si dica.’


Erano movimenti lenti ed efficaci. Permettevano di ottenere il massimo effetto con movimenti minimi. La tecnica di Chris con lo spadone era davvero brillante.


“Ma.”


Non era lui l’avversario di Seuron.


<i>Yiing.</i>


La spada impegnata contro lo spadone di Chris venne rinforzata dall’effetto di Trasferimento dell’Anima. In quel momento…


<i>Chaaeng!</i>


“Kuk,,,!”


La forza di Chris divenne inutile. Quando il potere d’attacco dell’arma venne potenziato, Chris cominciò ad essere respinto indietro. La verità era che il gioco si basava sugli oggetti. Chris se ne rese conto di nuovo, mentre veniva spinto alcuni passi indietro.


Le Frecce dell’Anima volarono verso la sua testa. Chris le avvertì.


‘È una combo!’


Se fosse stato colpito da attacchi continui, la probabilità di cadere in uno stato di irrigidimento sarebbe stata molto alta. E i top ranker erano capaci di sfruttare a pieno quel momento. Chris si preparò a sentire parecchio dolore.


Improvvisamente, le frecce che gli piovevano addosso furono distrutte da una catena. Hao era intervenuto nella battaglia. 


“Seuron, non puoi fare quello che ti pare.”


C’erano molte persone fuori di testa nel mondo. Non era insolito trovare qualcuno a cui piacesse lottare come Seuron. Ma c’era un limite. Hao non capiva Zibal e Seuron, che stavano cercando di trasformare Chris in un nemico.


“Ehi Hao. Chris non ti sembra sospetto? Guarda l’arma che ha tirato fuori. È spazzatura! Credi che quella sia la sua vera arma? La sta nascondendo!”


“Diciamo pure che l’arma di Chris sia la stessa di Grid. Ti sembra una prova sufficiente per dimostrare che i due sono in combutta?”


“…”


Hao aveva fatto una domanda logica e Seuron si zittì. Anche Bubat cominciò ad aiutare Hao. Agitò la mano verso Seuron e Chris.


“Lasciali giocare. Non è un male sperimentare le abilità dell’altro prima della Competizione Nazionale. Non è una cosa utile?”


Seuron tremò. Aveva già concluso che Chris era inferiore a lui. E non era tutto. Anche gli altri lo pensavano. Fu una lotta molto breve, ma era vero che Seuron soverchiava completamente Chris.


“…Me ne vado, se non c’è altro.”


Chris indietreggiò.


Si sentiva come un cane che si allontana con la coda tra le gambe.


“E pensare che è terzo in classifica. Patetico.”


Seuron rise di Chris. Nessuno in quella stanza poteva immaginarlo. Chris aveva effettivamente nascosto le sue abilità.


‘Ci saranno molte opportunità in futuro.’


E la migliore occasione era a soli 40 giorni di distanza. Gli occhi di Chris si accesero di spirito di combattimento.


***


Maestria delle Armi.


Era l’abilità di maestria definitiva, che permetteva di infliggere un danno extra, indipendentemente dall’arma equipaggiata. Ma non si trattava di un miracolo. Il danno extra che Maestria delle Armi concedeva era basso, paragonato alle abilità di maestria ottimizzate per una singola arma.


Perciò Grid era ossessionato con il livello di Maestria con l’Arco. Se Maestria delle Armi aggiungeva un danno addizionale del 10% e Maestria con l’Arco ne aggiungeva uno dell’11%, l’effetto che Grid avrebbe ottenuto usando un arco sarebbe stato quello ci Maestria con l’Arco, non di Maestria delle Armi.


In altre parole, anche se Grid avesse imparato Maestria delle Armi in seguito, avrebbe potuto utilizzare comunque Maestria con l’Arco.


‘Se riuscissi a dare agli oggetti un’opzione che incrementa velocemente l’esperienza delle abilità di maestria…’


Quando sarebbe stato grandioso? Non aveva intenzione di usare l’istituto di alchimia. L’alchimia donava opzioni casuali e il tasso di successo era basso, perciò non poteva farci affidamento.


“Khan.”


In quella situazione, Grid provò ad ottenere il suo consiglio. Khan era un fabbro avanzato di livello 8. Oltre ad essere una persona eccellente nella vita di tutti i giorni, aveva accumulato esperienza per decenni e ciò l’aveva reso un esperto.


“Hai mai sentito parlare di un oggetto che può far aumentare velocemente l’esperienza delle abilità di maestria?”


“Mmm…”


La famiglia di Khan aveva praticato l’arte de fabbro per generazioni. Tra i suoi antenati c’era Albatino, che aveva ispirato il fabbro leggendario Pagma. Khan rovistò nella sua conoscenza decennale e alla fine scosse il capo.


“Mi dispiace… Non lo so…”


Grid era sempre stato di grande aiuto per Khan. Voleva ripagarlo, se mai avesse avuto occasione. Ma adesso che Grid ne aveva bisogno, non poteva aiutarlo e questo fece sentire Khan depresso. Le spalle gli si stavano afflosciando, quando ebbe un’idea.


“Forse dovresti chiedere a Piaro.”


“Piaro?”


“Sì, non dovrebbe sapere come addestrarsi in modo più efficiente con le armi? Se lo ascolti, potresti riuscire a farti venire un’idea su come aggiungere quell’opzione ad un oggetto.”


Era il potere dell’infinita vantaggiosità. Khan aveva dato un consiglio a Grid gratuitamente. Grid ebbe un’improvvisa illuminazione e abbracciò Khan.


“Grazie!”


“Ahah! Sono felice di esserti d’aiuto!”


La vista di quei due che si abbracciavano era familiare per i fabbri di Reidan. Si limitarono a guardare altrove, cercando di non interferire nel rapporto tra Grid e Khan.


Dall’altro lato, Lord era scioccato.


“Abubu…?”


Lord stava martellando in un angolo della fucina. Era contento di sentire la voce di suo padre, ma una serie di punti interrogativi spuntarono sulla sua testa. Non riusciva a capire perché suo padre stesse abbracciando qualcuno che non era sua madre. Nell’oscurità, Kasim gli sussurrò.


“Questa è amicizia tra uomini.”


“Woo…”


Gli piaceva il suono della parola “amicizia”. Lord giurò: un giorno si sarebbe trovato degli amici fantastici.


In seguito, Lord avrebbe avuto i più potenti compagni che potesse desiderare




Traduzione di Sakuya


Editing di Libusemumei
                        


                                



