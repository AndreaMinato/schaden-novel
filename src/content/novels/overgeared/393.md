---
title: Capitolo 393
pubDate: 2025-03-17T08:49:02.536Z
tags:
    - overgeared
---


“Maledizione!”


L’orgoglio del terzo classificato, Chris, arrivava a toccare il cielo. Era comprensibile. Sarebbe stato strano avere una bassa autostima, essendo terzo tra due miliardi di utenti.


Chris avvertiva i suoi limiti solo con due persone: Kraugel e Grid. Nel caso di Kraugel, si sentiva sopraffatto dall’incredibile velocità con cui avanzava di livello e dalle sue abilità fisiche, mentre Grid era un fabbro leggendario.


In altre parole...


‘Non posso credere di essere stato preso in giro da Zibal.’


Chris credeva che tutti, ad eccezione di Kraugel e Grid, fossero inferiori a lui. Zibal era un solo livello al di sopra di Chris e aveva combattuto con Piaro, ma quando Chris ci pensò oggettivamente, si rese conto che Zibal era una persona con raffinate abilità politiche. Era proprio sotto Chris, in classifica. Ma quel tipo giocava con lui.


L’orgoglio di Chris era stato enormemente danneggiato quando Zibal aveva sollevato dei dubbi, all’incontro dei capi delle sette gilde. Sarebbe stato difficile riprendersi, a meno che non avesse mostrato la sua forza a Zibal.


‘Voglio distruggere completamente Zibal e la Gilda del Serpente.’


La Gilda Giant, guidata da Chris, era stata la gilda più forte in passato, ma ora non più. Era crollata dopo aver subito un brutto colpo, a causa dell’invasione dei golem di Reinhardt. Ora sarebbe stata una fortuna se il potere della sua gilda fosse stato considerato nella top tre delle sette gilde.


In quella situazione, non poteva garantire una vittoria incondizionata se si fosse scontrato con la Gilda del Serpente. Inoltre, c’era il problema delle altre gilde che le si erano alleate. Se Chris avesse colpito la Gilda del Serpente, l’intera Gilda Giant sarebbe finita isolata.


Alla fine, Chris ebbe un’unica scelta.


‘Devo puntare alla Competizione Nazionale.’


Avrebbe incontrato lì le sette gilde, inclusi Zibal e Seuron.


‘E li schiaccerò.’


<i>Kwaduduk!</i>


Chris era una delle persone più forti al mondo, nonostante fosse stato sconfitto da un contadino. Il suo maggiore punto di forza? Non era il suo livello, il suo controllo o i suoi oggetti. Era la sua seconda classe con classificazione Unica, Tiranno. Quella era l’arma più potente di Chris.


Una seconda classe era un gran concetto. Quando un utente possedeva due classi, era difficile elencarne tutti gli effetti e i benefici.
<p style="text-align: center">***</p>
Il potere di combattimento di Huroi era stato indecente fino a che non aveva ottenuto la sua seconda classe, Compagno dell’Apostolo di Giustizia. Non poteva usare alcuna arma al di fuori di un libro e poiché era un oratore, doveva lottare con le parole invece che con delle abilità d’attacco. In passato, Huroi aveva confidato solo nelle sue parole ogni volta che si era trovoat ad affrontare una crisi.


“Heok… Heok…”


L’Arcipelago di Behen, la 31° isola.


Dopo essere tornato ai giorni in cui era un oratore di livello 73, Huroi era sprofondato in una crisi di disperazione. Era circondato da 13 mostri di livello 85, i lupi dal manto grigio che vantavano un superbo potere d’attacco e grande agilità.


‘Quest’isola ripropone le difficoltà affrontate in passato.’


Huroi era disperato. Non poteva usare una spada senza la sua seconda classe e le sue statistiche complessive erano scandalose. Non sapeva come gestire quella crisi.


‘Come ha fatto il Mio Signore a superare una tale prova?’


Huroi pensò ancora una volta che Grid fosse straordinario.


‘È valsa la pena donargli tutta la mia lealtà.’


<i>Kwack!</i>


Huroi trasse grande coraggio da quel pensiero. Come braccio destro di Grid, non voleva essere una vergogna. Voleva superare quella prova. Si prese gioco dei lupi.


“Vostra madre è una volpe!”


“…!”


La madre che aveva dato alla luce i lupi era una volpe? Quello era un insulto.


“Awooooo!”


<i>Bark! Bark bark!</i>


I lupi, furiosi, andarono fuori di testa, finendo prede di uno shock mentale a causa della Lingua Dispettosa di Huroi.


“Vostro padre ha il manto giallo!”


“Siete solo dei cani!”


“Ho mangiato i vostri antenati come spuntino!”


Fu davvero una lotta di basso livello, tanto che fece accigliare parecchi spettatori.


***


“Ahah.”


Mancava un mese alla Competizione Nazionale. Il Presidente del Consiglio d’Amministrazione Lim Cheolho, che non aveva potuto monitorare la classifica per un po’ a causa dei suoi impegni, guardò il video registrato di quando Grid era arrivato alla 41° isola e rise.


Era contento della crescita di Grid? No, non era per quello. Grid stava facendo progressi costanti, dunque non c’era nulla di nuovo. Al momento, l’attenzione di Lim Cheolho era concentrata sul clone che era morto nello Stato di Oscuramento.


“Il clone avrebbe dovuto essere distrutto nel momento in cui è morto…”


Ma in realtà era finito all’inferno a causa dello Stato di Oscuramento, diventando un’entità indipendente completamente separata da Grid.


“È un bug?”


Lim Cheolho era il creatore di Satisfy, ma non aveva costruito tutto il sistema da solo. Per minimizzare gli errori e creare un sistema più grande, aveva lasciato l’operazione complessiva di Satisfy al supercomputer, Morpheus. Nonostante Oscuramento fosse terminato, il clone di Grid non era stato cacciato fuori dall’inferno, nel mondo umano. Perciò, Lim Cheolho si sentì dubbioso.


Morpheus spiegò.


[Non si tratta di un bug. Z10B005 non è un utente. Perciò non è soggetto alle regole di Oscuramento e dell’inferno.]


“Mmm… Questa situazione è molto interessante.”


L’inferno cominciò a tremare all’arrivo del clone di Grid. Quale cambiamento avrebbe portato? Inoltre, come poteva il clone crescere, ora che era totalmente indipendente da Grid?


Lim Cheolho era molto eccitato e non vedeva l’ora di scoprirlo.
<p style="text-align: center">***</p>
[Sei arrivato sulla 50° isola.]


[Questo è un punto di salvataggio. Vuoi registrarti?]


[Sei stato registrato. Quando in seguito rientrerai nell’Arcipelago di Behen, ricomincerai dalla 50° isola.]


Sulla 41° isola, Grid aveva sperimentato grandi avversità. Dopodiché, era riuscito a raggiungere la 50° isola in breve tempo. Ma non era una sensazione piacevole.


“I mostri sono oltre il livello 360.”


Più il numero dell’isola si alzava, più i mostri crescevano di livello. Sulla 49° isola, il livello medio dei mostri era 360-370. Almeno 55 livelli in più di quello di Grid. Le loro statistiche di base erano molto buone e avevano una buona difesa, rendendo tutto molto più difficile per Grid.


Era possibile combattere 5 contro 1? Si batté contro mostri di livello 360 in un incontro 5 contro 1. Fu talmente grandioso da far perdere la parola a qualunque ranker. Ma ancora una volta, Grid non era soddisfatto. Più i mostri erano forti, più la sua velocità di caccia diminuiva.


“È improbabile che riesca a raggiungere la fine dell’Arcipelago di Behen prima che cominci la Competizione Nazionale.”


Mancava un mese nella realtà e 90 giorni in Satisfy. Forse non sarebbe stato possibile raggiungere la 66° isola in quel periodo di tempo se la difficoltà continuava ad aumentare.


“Per incrementare la velocità di caccia, ho bisogno dell’Isola della Nebbia.”


Prima che se ne rendesse conto, Grid aveva raccolto 18851 Punti Sfidante. Erano abbastanza per acquistare il tomo abilità di Maestria delle Armi e 51 elisir.


’51 elisir.’


Erano l’equivalente di 51 livelli. Se fosse riuscito ad acquisire Maestria delle Armi e gli elisir, Grid sarebbe stato in grado di cacciare i mostri dell’Arcipelago di Behen più facilmente.


‘È anche possibile portare il rapporto di Forza e Agilità a 1:1.’


Ciò significava che poteva copiare la distribuzione delle statistiche di Piaro. Grid era convinto che sarebbe diventato sicuramente più forte se avesse posto il rapporto di Forza e Agilità a 1:1.


‘Non seguirò nessun altro, solo Piaro.’


Da quando Satisfy aveva aperto, Piaro era la terza persona più forte che Grid avesse mai incontrato. Gli altri due erano il duca vampiro Marie Rose e il grande mago Braham, per cui Grid giudicò che sarebbe diventato più forte se avesse copiato la distribuzione delle statistiche di Piaro.


“Uhuhuhuh!”


<i>Ttang! Ttang!</i>


Grid riparò gli oggetti la cui tenuta era stata severamente danneggiata nell’Arcipelago di Behen e rise. Stava immaginando il momento in cui avrebbe raggiunto l’Isola della Nebbia e sarebbe stato ricompensato per il suo duro lavoro.


Esatto. Grid se n’era dimenticato. Del fatto che i suoi desideri non sempre si realizzavano come lui voleva.


***


[Sei arrivato sulla 51° isola.]


[Sarà generata una missione.]


[51° isola]


Sconfiggi 10 corone dorate in 20 minuti.


Prima Ricompensa di Completamento: 1900 Punti Sfidante.


‘Corone dorate?’


Si trattava di un mostro di alto livello che Grid non conosceva. Era la prima volta che ne sentiva parlare.


“Quale seccatura comparirà questa volta?”


Al contrario delle sue lamentele, l’espressione di Grid era accesa. Poteva vantare il potere d’attacco definitivo, per cui si sentiva sicuro nelle missioni d’attacco a tempo.


<i>Kkirik. Kik.</i>


Era una piccola isola con muri di roccia che si innalzavano da ogni parte. Grid stava per usare Volo per trovare i mostri chiamati corone dorate, quando improvvisamente si fermò. Aveva udito un suono non ben identificato venire da un luogo relativamente vicino. Grid estrasse lo Spadone di Grid blu-nero e si preparò.


“Kyak!”


Un mostro con una corona dorata sul capo cadde da un muro di roccia. Allo stesso tempo, agitò una grossa e pesante clava.


<i>Chaaeng!</i>


Grid mosse lo spadone orizzontalmente e la bloccò, prima di avanzare.


‘Questo è gioco sporco.’


Il suo potere non era uno scherzo. Il danno inflitto era quasi al livello di quello di un’abilità. Sembrava che avrebbe perso almeno 6000 punti Salute se fosse stato colpito.


“Ma non importa.”


Grid aveva incontrato molti nemici potenti da quando era diventato il Discendente di Pagma. Abbastanza da poter ridere in faccia a mostri comuni come quello.


“Arte della Spada di Pagma.”


<i>Chaaeng!</i>


Grid bloccò la clava e usò un’abilità, mentre accorciava le distanze.


“Assassinio!”


<i>Puok!</i>


Era un mostro con una pelle verde e rugosa e una corona dorata. Lo spadone blu-nero colpì con precisione al cuore. Tuttavia…


[Hai inflitto 1 punto di danno al bersaglio.]


“Eh?”


Gli occhi di Grid si spalancarono.


“Kyaoooooh!”


La corona dorata iniziò a contrattaccare.


<i>Jjejeong! Jjejejeok!</i>


Era confuso da quella situazione inaspettata. La maggior parte dei giocatori lo sarebbe stata, se il danno inflitto dall’abilità di cui andavano tanto fieri non avesse neanche scalfito il bersaglio. Tuttavia, Grid era sorprendentemente forte contro le variabili.


‘Ci sono già passato una volta o due.’


<i>Jjeejeeeong!</i>


Si udì un rombo assordante quando lo spadone e la clava si scontrarono. Grid si calmò, accigliandosi quando udì quel suono che riecheggiava. Usò le sue sviluppate abilità intellettive per tentare di trovare il punto cieco della corona dorata.


Traduzione di Martina Procida


Editing di Libusemumei

