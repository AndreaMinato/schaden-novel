---
title: Capitolo 394
pubDate: 2025-03-17T08:49:02.537Z
tags:
    - overgeared
---


‘Non è solo difesa fisica, se Assassinio riesce ad infliggere solo 1 punto di danno. Hanno una resistenza agli attacchi fisici. Anche lo status della resistenza è alto.’


[Assassinio Lv. 6 (57,1%)]


Una spada omicida che emana odio.


Infligge il 1800% del tuo potere d’attacco a un singolo bersaglio. Genererà un effetto sanguinamento e un effetto disperazione. 


Condizioni d’Uso: Avere un’arma tipo spada equipaggiata.


Costo in Mana: 1,000.


Consumo di Stamina: Consuma il 20% della tua Stamina.


Tempo di Ricarica: 380 secondi.


Come con ogni abilità, Assassinio si rafforzava regolarmente man mano che il livello saliva. Il consumo di risorse e il tempo di ricarica diminuivano, mentre il potere aumentava. I mostri di livello 360-370 sulle isole dalla 40° in su perdevano più del 60% della loro Salute, se colpite da Assassinio sferrato dallo Spadone di Grid.


Tuttavia, la corona dorata aveva subito solo 1 punto di danno. Non poteva spiegarsi solo con un’elevata difesa.


‘Devo controllare per esserne sicuro.’


Grid pensava e pianificava, mentre la corona dorata mirò con la clava alla sua testa.


<i>Peeok!</i>


[Hai subito 6,360 punti di danno.]


“Ugh.”


Non era un danno di cui Grid poteva prendersi gioco.


‘Un decimo della mia Salute è scomparso in un colpo solo.’


Al livello 300, un punto di Forza incrementava la Salute di 7, mentre un punto di Stamina la incrementava di 25.


C’erano 6,000 punti Salute aggiunti dal Set della Luce Sacra, 3,000 aggiunti dal titolo L’Uomo che ha Toccato l’Inferno con Mano, e altri 3,000 dalla Cintura e dagli Spallacci di Tiramet, donando a Grid approssimativamente 63,000 punti Salute in totale.


Adesso aveva perso 6,000 punti per un danno base, non un’abilità, perciò cominciò ad avvertire una certa tensione.


‘Concentriamoci.’


Grid avanzò. Mirò alla corona dorata con Cuspide.


[Cuspide Lv. 3 (15,9%)]


Una spada che esprime l’essenza di un dio guerriero.


Infligge il 780% del tuo potere d’attacco ad un singolo bersaglio. Questa abilità ignorerà il 62% dell’armatura del bersaglio.


Condizioni d’Uso: Avere un’arma tipo spada equipaggiata.


Costo in Mana: 700.


Tempo di Ricarica: 143 secondi.


<i>Seokeok!</i>


Cuspide squarciò l’ampio petto della corona dorata. Osservandone il momento, sembrava un colpo in grado di tagliare la corona dorata a metà. Ma il risultato?


[Hai inflitto 1 punto di danno a bersaglio.]


‘Davvero.’


Grid ne era convinto. Il mostro verde con la corona dorata era resistente agli attacchi fisici. La prova era che Cuspide, la quale ignorava la difesa del bersaglio, aveva causato solo 1 punto di danno.


‘La sua debolezza è…’


La magia. I nemici immuni al danno fisico erano vulnerabili alla magia, così come quelli immuni alla magia erano vulnerabili agli attacchi fisici. Si trattava di buon senso per gli utenti di Satisfy ed era la ragione per cui il gioco in party era prevalente.


Era difficile per un guerriero in grado di sferrare potenti attacchi fisici o per un mago con un elevato potere magico superare le difficoltà del gioco da solo. Ma Grid era diverso. Aveva l’abilità per poter giocare da solo.


Era la sua classe leggendaria? No, era il suo rapporto con Braham. Grazie a quel legame, Grid aveva imparato la magia.


“Missile Magico.”


[Missile Magico (Potenziato) Lv. 2 (37%)]


Un missile magico sviluppato dal grande mago leggendario, che ne ha completamente rovesciato la formula di attivazione.


Vanta un tremendo potere, ma consuma molte risorse.


Infligge al bersaglio un danno uguale al doppio del tuo potere magico attuale. Ignora anche la resistenza magica del nemico.


Consumo di Risorse: 380 Mana.


Tempo di Lancio: 1 secondo.


Tempo di Ricarica: 4,8 secondi.


<i>Peeng!</i>


Un lampo di luce tagliente trafisse il cuore della corona dorata.


‘Bene.’


Il maggiore vantaggio del Missile Magico era la sua elevata velocità di lancio. Grid sorrise di soddisfazione quando vide che la corona dorata non era in grado di reagire all’improvvisa apparizione di Missile Magico. Ma quel sorriso non durò a lungo.


[Hai inflitto 1 punto di danno al bersaglio.]


“Cosa?”


Era resistente sia agli attacchi fisici sia a quelli magici? La corona dorata colpì Grid, rimasto confuso.


[Hai subito 6160 punti di danno.]


“Questo fa male davvero.”


Grid indossò la Benda del Macellaio. La sua abilità nel leggere la traiettoria dell’attacco del nemico era eccellente. Ma la corona dorata era un mostro di livello 380, per cui le sue abilità fisiche soverchiavano Grid, che era solo al livello 305. Inoltre, c’era la penalità dovuta alla differenza di livello.


Di conseguenza, Grid non poteva leggere pienamente i movimenti del suo avversario e concesse una sfilza di attacchi successivi. Grid venne spinto indietro dal momento.


“Kiyaaak!”


La corona dorata si avvicinò e agitò di nuovo la sua clava.


Jjejejeok!


‘Questo dannato mostro…!’


Rimanevano 17 minuti e 1 secondo al limite di tempo della missione. Doveva sconfiggere 10 corone dorate in 20 minuti, ma non riusciva neanche a farne fuori una in 3 minuti, perciò Grid cominciò a sentirsi nervoso. Ma non disperò.


‘Mantieni l’autocontrollo.’


Grid aveva vissuto innumerevoli esperienze in cui si era confrontato con cose inaspettate. Non avrebbe ripetuto di nuovo gli stessi errori.


<i>Jjang! Jjejeong!</i>


Grid bloccò con calma l’attacco violento della corona dorata.


‘Gli attacchi fisici e gli attacchi magici non funzionano sull’avversario.’


Allora come poteva sconfiggerlo?


“Ah…!”


Grid stava impedendo alla clava di colpirlo alla clavicola, quando si ricordò di un mostro insolito.


‘Mimic!’


Mimic. Erano mostri che assumevano l’aspetto di forzieri per ingannare gli avventurieri. Uno dei loro maggiori punti di forza era che possedevano l’abilità passiva ‘resisti a tutti i danni’. Grid aveva incontrato un mimic una sola volta.


‘Non importa quale sia l’attacco, causerà solo 1 punto di danno.’


Tuttavia, questo non significava che un mimic fosse invincibile. La sua Salute massima si aggirava tra i 100-120 punti, a seconda del livello. Grid aveva inflitto solo 1 punto di danno, ma sarebbe riuscito a sconfiggerlo se l’avesse colpito più volte di seguito.


Esatto. Grid giudicò che la corona dorata fosse un mostro simile al mimic.


‘È solo 1 punto di danno per colpo, ma hanno una Salute bassa.’


Doveva solo colpirlo molte volte. Grid passò dallo Spadone di Grid a Iyarugt per aumentare la sua velocità d’attacco e usò Collegamento.


<i>Pit!</i>


<i>Pipipipipit!</i>


[Collegamento Lv. 7 (61,2%)]


Una danza della spada affascinante come le ali di una farfalla.


Infligge l’800% del tuo potere d’attacco ad un singolo bersaglio.


Condizioni d’Uso: Avere un’arma tipo spada equipaggiata.


Costo in Mana: 300.


Tempo di Ricarica: 60 secondi.


Per Collegamento il numero di colpi era proporzionale alla velocità d’attacco. Con Iyarugt, poteva sferrare un totale di 25 colpi.


[Hai inflitto 1 punto di danno al bersaglio.]


[Hai inflitto 1 punto di danno al bersaglio.]


[Hai inflitto…]


…


…


Il vantaggio più grande era che attacchi continui causavano un irrigidimento del bersaglio. A causa della serie di attacchi, la corona dorata non riusciva più a muoversi. Grid usò Affondo Continuo durante quell’intervallo. Era l’abilità che aveva ottenuto dall’addestramento dei riservisti.


<i>Puk!</i>


<i>Puk puk puk!</i>


Cinque affondi andarono a segno sul corpo della corona dorata. Nel bel mezzo di tutto ciò, anche le Mani di Dio si stavano muovendo rapidamente. Tutte reggevano un’arma e attaccarono la corona dorata senza fermarsi.


‘Dovrebbe essere adesso.’


Grid credeva che la barra della salute della corona dorata fosse diminuita significativamente. Ma la realtà si dimostrò inesorabile quando controllò con i suoi occhi.


“Heok.”


Nonostante gli sforzi di Grid e delle Mani di Dio, la barra della salute del mostro era ancora piena. Grid realizzò: la corona dorata era diversa da un mimic.


“Dovrei provare in un altro modo?”


<i>Pakak!</i>


Grid fu colpito dritto in faccia mentre cercava di riflettere.


<i>Kuuong!</i>


Avvertì un forte dolore quando venne spinto all’indietro e impattò contro una roccia.


“Kilkil!”


Grid udì una brutta risata provenire da sopra la sua testa. 


‘Non dirmi…’


Si irrigidì quando guardò in direzione della risata. Poi si sentì disperato. Tre corone dorate lo osservavano da sopra la roccia.


‘Il peggio.’


Non poteva fare nulla contro una sola corona dorata. E adesso si erano aggiunti altri tre nemici.


‘Morirò per colpa di mostri comuni, non di un boss.’


All’inizio, Grid era stato ucciso da dei conigli. Ma quell’esperienza era diventata poco familiare da quando era diventato il Discendente di Pagma. Il colpo psicologico fu enorme.


‘Dev’esserci un modo…’


Le tre corone dorate saltarono dalla roccia.


Fortunatamente, ci fu una mancanza di cooperazione e i tre attacchi separati vennero bloccati dalle Mani di Dio, permettendo a Grid di guadagnare tempo per pensare. Non riusciva a trovare un modo per superare quella crisi.


‘Dovrei semplicemente arrendermi e morire?’


Aveva a malapena recuperato l’esperienza che aveva perso morendo contro il clone, e adesso doveva morire di nuovo? Non poteva succedere.


‘Sarebbe meglio abbandonare la missione e sopravvivere.’


Grid decise e stava per evocare Randy e Noe.


[Il nome è corona dorata? Il corpo non è il mostro verde, ma la corona sulla sua testa.]


Una voce inaspettata ma familiare raggiunse le orecchie di Grid.


“Tu…?!”


Grid fu confuso da quell’esistenza inimmaginabile e sollevò la testa per guardare il cielo, dove fluttuava un’anima indistinta. Era l’anima di Braham.


[Il Discendente di Pagma sta giocando nel parco giochi realizzato da Pagma.]


In origine, la voce di Braham era stata intrisa di infinito potere. Conteneva una sicurezza assoluta e un grande potere magico. Ma ora non più. Rispetto a prima, la voce era molto debole.


‘Non ha ancora trovato il suo corpo? Che diamine è successo?’


Innanzitutto, perché era venuto lì? Grid era confuso ma continuava a tenere d’occhio le corone dorate. Dopo aver evitato le clave che oscillavano avanti e indietro, tagliò la corona dorata di uno dei mostri verdi con Iyarugt.


Poi…


[Hai inflitto 5900 punti di danno al bersaglio.]


‘Questa è la strategia giusta.’


Grazie a Braham, Grid intravide la luce in fondo al tunnel. Ma doveva comunque abbandonare la missione. Rimanevano 12 minuti e 59 secondi. Aveva scoperto il punto debole delle corone dorate, ma era difficile che riuscisse a sconfiggerne 10 in quel lasso di tempo.


Braham suggerì a Grid.


[Accetta di nuovo la mia anima. Un po’ più a lungo dell’ultima volta.]


Grid ricevette una missione nascosta.






Traduzione di Martina Procida


Editing di Libusemumei
                                


                                



