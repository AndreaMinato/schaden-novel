---
title: Capitolo 399
pubDate: 2025-03-17T08:49:02.538Z
tags:
    - overgeared
---


Sono rimasto impressionato quando ho visto il video bellico del Regno di Eternal.”


La nazione più forte su Satisfy, gli USA.


Centinaia di persone si erano raccolte nella conferenza stampa per Zibal. Il tema dell’intervista era la 2° Competizione Nazionale. Tuttavia, la maggior parte delle domande riguardavano Grid.


“In passato, Grid ha giocato affidandosi ai suoi oggetti, abilità e statistiche. Ora li ha combinati con un controllo moderato delle abilità. Considerando i suoi talenti, suppongo che questo sia il risultato dei suoi sforzi. Ammiro il suo impegno.”


“Hai descritto il controllo di Grid come ‘moderato’. Stai dicendo che non è ad un livello sorprendente?”


“Beh… non è sufficiente dal punto di vista del pubblico?”


“Allora, non ha ancora raggiunto il livello dei giocatori alti in classifica. Si dice che il potere di Grid si risveglierà nella Competizione Nazionale grazie ad una patch. Cosa ne pensi?”


“La penso allo stesso modo. Se non fosse per gli oggetti e le statistiche di Grid… Sarebbe piuttosto normale.”


“Ho una domanda al riguardo. Grid è davvero debole? Se il suo danno venisse dimezzato, Grid non riuscirebbe a sopraffare l’avversario in due colpi anziché in uno?”


La domanda dell’inviato provocò l’ilarità delle persone all’interno della stanza, incluso Zibal. La domanda dell’inviato fu abbastanza elementare. Zibal smise di ridere e parlò.


“Le statistiche di Satisfy non riguardano solo il potere d’attacco e la salute. Non c’è anche il concetto di difesa? Per esempio, diciamo che la mia difesa è a 100 e il potere d’attacco di Grid è a 1,000. Quanto danno subirei se venissi attaccato da Grid?”


“… Non è 900?”


L’inviato anziano e in pensione non conosceva molto Satisfy. Non era al passo con i tempi, infatti non voleva nemmeno partecipare alla conferenza stampa. Ma ci fu un contrattempo improvviso e aveva partecipato al posto del suo tirocinante.


Zibal capì che era un principiante e spiegò gentilmente.


“No, non è così. Si applica una formula per la difesa. Prima di tutto, oltre alla difesa che si può trovare nella finestra di stato, ogni classe possiede una resistenza unica, che viene aggiunta alla difesa per ridurre il danno nemico.”


“In altre parole, questa patch ridurrà il potere d’attacco di Grid di più del 50%?”


“Esatto.”


“Allora, oltre a Grid, questa patch non è dannosa anche agli giocatori con un basso potere d’attacco? Come vi procurerete danno a vicenda?”


L’inviato continuò a fare domande di base. Zibal scosse la testa e indicò la sua testa e il suo cuore.


“Attaccando i punti deboli del nemico. Essere più veloci e più precisi.”


Ma Grid non possedeva quel tipo di capacità. L’inviato anziano finalmente comprese e si sedette per prendere appunti. Seguirono le domande di altri inviati.


“Ora che l’influenza di Grid nel PvP si è indebolita, come immagini la Corea del Sud nella classifica generale?"


“22°? Come sapete, non esiste nessun altro talento ad eccezione di Yura nella Corea del Sud. Sarà limitata essendo sola.”


“E Peak Sword?”


“Certo, Peak Sword è eccezionale. Ma la sua modalità di attacco si basa sul colpo singolo. È molto potente, ma il tempo impiegato tra un attacco e l’altro è lungo. Anche lui sarà una delle vittime di questa patch. La Corea del Sud si ritroverà in una situazione tragica in diversi modi.”


“E la Russia e Kraugel?”


“La Russia può contare su alcuni partecipanti forti e Kraugel è l’unico avversario che ammiro… Potrebbero facilmente rientrare nella top 10.”


“Che ne pensi del paese ospitante, la Francia?”


“Può arrivare almeno nella top 5.”


“E gli Stati Uniti?”


“Ovviamente, noi saremo i primi. Come sempre, in ogni area.”


***


Beijing, Cina.


“Hao. Non hai partecipato alla 1° Competizione Nazionale tenutasi nella Corea del Sud lo scorso anno. Per questo motivo, la Cina è dovuta rimanere in 7° posizione. Il motivo per cui hai espresso l’intenzione di partecipare alla Competizione Nazionale è per ammorbidire il disappunto del nostro popolo cinese, vero?”


Hao aveva mantenuto la sua 16° posizione nonostante i membri di Overgeared avessero provato un cataclisma nella classifica globale. Il miracolo del loro paese era riconosciuto come un genio del combattimento. Che si trattasse di una esibizione singola o di un gioco di squadra, vantava statistiche travolgenti nel PvP.


Lo scorso anno, l’assenza di Hao ebbe forti ripercussioni sulla Cina, che non era riuscita ad ottenere risultati degni di nota negli eventi collegati al PvP. Si sentì cinico verso le domande degli inviati.


‘<i>Vorrei dire che non ha nulla a che fare con i desideri delle persone.</i>’


Hao era cinese, perciò conosceva bene il suo popolo. Se avesse avuto un lapsus, un giorno sarebbe stato rapito.


Hao prese un respiro profondo e annuì.


“Esatto. Lo scorso anno, non ho partecipato alla Competizione Nazionale per motivi personali e me ne pento profondamente. Giuro davanti allo spirito del grande Mao Zedong e alla Cina che condurrò il nostro paese alla vittoria in questa Competizione Nazionale.”


“Lo scorso anno, Grid e la Corea del Sud hanno interferito con la Cina e sono giunti al 3° posto. Ora che Grid subirà un depotenziamento, riuscirai a riparare alla disgrazia passata?”


‘<i>Grid…</i>’


In base a Lauel, Grid veniva dopo Kraugel. Avrebbe negato questa affermazione considerandola assurda, ma Lauel non era un tipo che faceva esagerazioni. Era chiaro che Grid possedeva qualcosa.


‘<i>Ma posso dire che non è nulla di buono.</i>’


Hao guardò la stanza. Gli inviati lo stavano fissando con uno sguardo di chi si stava aspettando qualcosa. Hao sospirò e alla fine si pronunciò.


“Che Grid venga nerfato oppure no, comunque per me non è un avversario.”


“Ohh!!”


I giornalisti ebbero la risposta che volevano. Era naturale per le persone di un grande paese vincere contro quelli di paesi piccoli.


<i>Snap!</i>


<i>Snap snap!</i>


Le affermazioni di Hao vennero scritte sugli articoli di internet mentre gli venivano fatte delle foto. Nel frattempo, Hao sorseggiò il suo bicchiere di acqua fresca.


‘<i>Non è una bugia.</i>’


L’unico migliore di lui era Kraugel. Hao aveva una grande stima verso le proprie capacità. Questo perché era riuscito da solo a legare i piedi a diversi membri di Overgeared durante l’invasione di Reidan.


***


Parigi. Francia.


“Bondre, hai ricevuto una sconfitta umiliante dopo essere stato scollegato da Grid in soli 4 secondi. Quell’incidente ti ha causato un trauma? Sarai in grado di partecipare al meglio alla Competizione Nazionale?”


La Francia era stata una delle favorite nella 1° Competizione Nazionale. Sorprendentemente, nell’analisi di molti esperti la Francia avrebbe vinto contro gli Stati Uniti. Ma il più forte giocatore della Francia, Bondre, era stato distrutto da Grid e tutto era diventato un pasticcio ingarbugliato. La Francia a malapena si era posizionata seconda.


Bondre schernì la domanda maliziosa dell’inviato e fece un’osservazione aspra.


“Trauma? È qualcosa che accadrebbe a delle iene come voi. Io sono una bestia delle prede. Non mi tirerò mai indietro.”


“Sei piuttosto fiducioso. Ma questa patch non sarà fatale anche per te? La tua Zero Assoluto non potrà funzionare come si deve.”


La Francia era il paese ospitante della 2° Competizione Nazionale. In quanto paese ospitante, l’intera nazione sperava di vincere. Ma il pubblico non si fidava di Bondre. Bondre ridicolizzò la domanda del giornalista.


“Ancora pensi che Zero Assoluto sia la mia unica abilità?”


“…?”


“È passato un anno dalla prima Competizione Nazionale. Nel frattempo, ho imparato molti incantesimi potenti. Innanzitutto, un ghiaccio mistico specializzato nella difesa e nell’utilità piuttosto che ne potere d’attacco. Questa patch mi darà solo delle ali.”


Bondre era così arrabbiato che parlò in modo informale. Dichiarò a dozzine di organi di stampa riuniti in questo posto, “Quei coreani incivili che mangiano carne di cane, io li frantumerò. Così il loro atteggiamento nei miei confronti cambierà. Porterò la Francia alla vittoria.”


***


Ottawa, Canada.


Anche il 3° classificato, Chris, stava tenendo una conferenza stampa.


“Lo scorso anno, il Canada era uno dei candidati più forti a poter vincere la Competizione Nazionale. Ma abbiamo vissuto lo scioccante risultato di non rientrare nella top 3.”


“Quest’anno, il paese spera in un risultato diverso. Chris, sei fiducioso nel far rivivere le aspettative delle persone?”


<i>Per favore, fornisci una risposta adeguata.</i> Chris lesse queste parole negli occhi dei giornalisti e chinò il capo.


“Lo scorso anno, sono stato debole. Ho perso contro Zibal nel boss raid, sono stato sconfitto da Bondre nel labirinto e sono stato battuto da Regas nel PvP. Vorrei sfruttare ancora una volta questa occasione per chiedere scusa.”


In realtà, Chris non si sarebbe dovuto scusare. L’anno prima, Chris era stato molto bravo. Aveva vinto la medaglia d’argento nel boss raid e nel labirinto e aveva raggiunto i quarti di finale nel PvP. Esatto. Chris aveva combattuto contro i migliori giocatori del mondo da solo.


“Solleva la testa!”


“Sei il nostro eroe!”


Urlarono i giornalisti, spingendo Chris a risollevare lentamente la testa. Poi sorrise a tutti loro.


“Cercherò di mostrarvi una prestazione migliore quest’anno. Sono sicuro di vincere contro tutti gli avversari, ad eccezione di Kraugel e di Grid.”


“G- Grid?”


I giornalisti sussultarono. Grid non era una vittima della patch? Al momento, i rankers e gli esperti di tutto il mondo sostenevano che per Grid sarebbe stato difficile svolgere un ruolo dominante nella Competizione Nazionale. Perché Chris vedeva Grid superiore a lui?


‘<i>Anche Chris sarà vittima della patch, ma…</i>’


‘<i>Chris ha abilità di gran lunga migliori quando si tratta dello spadone. È diverso da Grid.</i>’


Chris rise dei volti dei giornalisti.


‘<i>Non posso battere facilmente Grid, che si è misurato con un contadino pazzo per molto tempo.</i>’


Il mondo non conosceva il vero valore di Grid. Chris non riusciva a comprendere l’opinione pubblica, che ridicolizzava Grid nonostante tutte le sue conquiste, solo per il suo normale controllo. Certo, questo on significava che Chris era già ossessionato dalla sconfitta.


Grid e Kraugel. Entrambi non sarebbero stati facili da battere, ma Chris non pensava di non avere affatto alcun possibilità. Questo era l’orgoglio del 3° giocatore in classifica.




Traduzione di Blakriss


Editing di Libusemumei
                                
                                



