---
title: Capitolo 404
pubDate: 2025-03-17T08:49:02.539Z
tags:
    - overgeared
---


<b>Un altro capitolo per questo pomeriggio pieno di caldo, almeno dalle mie parti!</b>




“Lantier?”


Era un nome familiare per Grid.


‘Dove l’ho già sentito?’


Ci pensò su, ma non gli venne in mente niente. Evocò Noe e Randy, posizionò le Mani di Dio un po’ ovunque, si mise in posizione di difesa e, mentre beveva una pozione, chiese:


“Chi è Lantier?”


[Lantier non è il nome di una persona.]


Eclisse, il peggiore e il più forte gruppo di assassini, che si credeva fosse esistito più di mille anni prima.


[Lantier è il nome tramandato dai suoi leader da generazioni. Ma c’è un solo Lantier che conosco.]


<i>Suuuuuoh.</i>


Mentre il fumo nero diventava sempre più denso, al punto che Grid non riusciva più a vedere davanti a sé, Braham pronunciò parole scioccanti.


[L’assassino leggendario.]


“Cosa…?”


Grid rimase sbalordito e in quel momento…


<i>Peeng!</i>


Una delle Mani di Dio che proteggeva Grid fu colpita da un’arma. Non riuscì a sopportare l’urto e venne sbalzata via. Era la prima volta che le Mani di Dio avevano quel tipo di reazione ad un attacco, invece di irrigidirsi. Poté intuire quanto fosse alto il potere d’attacco del nemico.


“Kuk!”


Grid piegò di poco la testa per evitare la mano che gli volava addosso. Mentre guardava la Mano di Dio, Noe gridò:


“Dietro di te! Nyang!”


‘Di nuovo?’


La prima volta si era spostato istantaneamente dietro di lui. Sembrava possedesse un’abilità piuttosto problematica, che gli permetteva di apparire all’istante dietro il bersaglio.


“Salvatemi!”


Dopo che Grid ebbe dato l’ordine, le Mani di Dio si mossero tutte insieme e si raccolsero dietro Grid. Nello stesso momento, accadde.


<i>Chaaeng!</i>


Il pugnale che volò come un fulmine e tentò di trafiggere Grid al collo, si scontrò invece con le Mani di Dio. Si generò un’onda d’urto che spazzò via il fumo, permettendo a Grid di confermare l’apparizione di Lantier. 


‘Uno scheletro?’


Esatto. Lantier non era umano. Era morto molto tempo prima ed era diventato uno scheletro. Lantier si stava muovendo con quel corpo.


Un nemico che combatteva contro le quattro Mani di Dio, reggendo il pugnale con sottili dita d’osso. C’era una luce color acquamarina che brillava sinistramente nelle sue orbite.


‘Non-morto…! Ecco perché non riuscivo a rilevarlo con la magia!’


[No, il risultato sarebbe stato lo stesso, anche se Lantier fosse stato vivo. Non è facile trovarlo, quando non vuole essere trovato.]


Sapersi nascondere rappresentava le basi per un assassino. Avevano l’abilità di cancellare la loro presenza. Lantier era un assassino di alto livello, che aveva ottenuto il titolo di una leggenda, per cui non si limitava solo a scomparire. Poteva eliminare completamente la sua esistenza dal mondo. 


Dall’altro lato, il Rilevamento Magico di Grid era solo al livello 2. Era virtualmente impossibile, al suo stato attuale, trovare Lantier, men che meno da non-morto.


<i>Sururuk.</i>


Lo scheletro, Lantier, scomparve di nuovo nel fumo. Grid cercò di trovarlo usando la sua elevata Intuizione e la Banda del Macellaio. Ma fu una pia illusione. Grid perse Lantier e chiese a Braham:


“Perché è un non-morto?”


La risposta era semplice.


[Il collaboratore di Baal possiede le abilità di un negromante. Pagma ha trovato il corpo di Lantier e lo ha fatto diventare un cavaliere della morte.]


“Heok.”


In altre parole, Pagma era un fabbro leggendario, un grande spadaccino e un negromante?


‘È una truffa.’


Aveva anche neutralizzato l’invasione dei grandi demoni da solo. Grid si sentì disperato. Se il cavaliere della morte dell’assassino leggendario era apparso sulla 61° isola…


‘È probabile che altre leggende appariranno sulle isole dalla 62° alla 66°…’


La differenza tra il potere delle leggende precedenti e quelle attuali era notevole. Le leggende passate erano considerate complete, mentre quelle attuali stavano ancora crescendo. Il livello di Grid era basso e non aveva ancora finito tutte le missioni della sua classe.


‘Come faccio a completare questo luogo?’


Braham diede un po’ di speranza all’imbronciato Grid.


[Le leggende in stato non-morto sono molto deboli rispetto al loro stato completo. Dall’altro lato, tu hai me. Se fai affidamento su di me e continui ad imparare la magia, un giorno riuscirai a batterle.]


“Hai ragione.”


Pagma poteva anche essere un fabbro leggendario e un negromante, ma Grid era un fabbro leggendario e un mago. Aveva anche le qualità necessarie per diventare il più forte e il potenziale per superare qualunque difficoltà. Solo…


[Mi chiedo solo se tu sia in grado di imparare almeno Palla di Fuoco.]


“…”


La situazione non era buona. Poi Braham sussurrò a Grid, che si sentiva frustrato.


[Sta tornando.]


Era vero. Le Mani di Dio, che Grid aveva disperso in tutte le direzioni, percepirono il nemico e trasalirono. Erano come una tela di ragno. E una tela di ragno è debole. È abbastanza forte da trattenere un uccellino, ma viene lacerata facilmente da una bestia.


<i>Syuk!</i>


Il mantello nero di Lantier sbatté quando riapparve in mezzo al fumo. Si scrollò facilmente di dosso le Mani di Dio che gli volavano addosso da ogni direzione e passò oltre Noe e Randy. Noe cercò di squarciarlo con i suoi artigli, ma sembrava che il mantello possedesse una resistenza elevata. Poi Grid inquadrò il pugnale di Lantier, usando la Benda del Macellaio. 


‘Ok, ho letto la traiettoria!’


Ci riuscì grazie alla cooperazione tra la sua Intuizione elevata, la Benda del Macellaio e Iyarugt. Grid si mosse in fretta e lo evitò con successo. Ma il problema si presentò dopo.


<i>Pahat!</i>


Lantier apparve di nuovo alle spalle di Grid e lo pugnalò. Non ci sarebbe cascato di nuovo.


“Non sono un idiota, che cade nello stesso trabocchetto per tre volte di seguito!”


 Grid aveva già usato i passi di Rotazione e programmava di restituire a Lantier il suo stesso colpo, causandogli un danno di 50000 punti. Braham fece schioccare la lingua.


[Questa tattica così ovvia è una trappola.]


<i>Chaaeng!</i>


Lantier fu spazzato via da Iyarugt. Grid sorrise di soddisfazione, mentre guardava attraverso il bagliore rosso residuo… per poi spalancare gli occhi dallo stupore.


‘Un falso?’


Lantier scomparve come un’illusione dopo essere stato colpito da Rotazione. Riapparve accanto a Grid. Nel momento in cui se ne rese conto, provò un dolore terribile.


<i>Puok!</i>


[Sei stato colpito da un attacco letale!]


[Una leggenda non muore facilmente. Puoi resistere a tutti gli attacchi per 5 secondi con la salute al minimo.]


“Ah!”


Grid poteva solo ridere. Aveva subito solo due colpi e la sua immortalità passiva si era attivata. La forza del suo avversario era surreale. 


[Hai ereditato il potere di Pagma, ma questa è la realtà. Al tuo livello attuale, non puoi vincere neanche contro una creatura di Pagma.]


Perché Braham voleva che Grid si rendesse conto della sua impotenza? Era semplice. Voleva che Grid bramasse ardentemente la magia. In altre parole, voleva che desiderasse di diventare un mago in quello stesso momento.


Perché? Braham voleva resuscitarsi più in fretta facendo crescere l’intelligenza di Grid? Naturalmente, quella era una delle ragioni. Ma più che altro, perché credeva che un mago fosse più forte di un fabbro.


Braham pensava che per Grid fosse meglio crescere come mago. Ma Grid era un fabbro fin nel midollo. In quel momento, stava pensando da fabbro.


‘Lantier è forte per una ragione. Le sue abilità di base e le sue tecniche sono eccellenti, ma ha anche dei buoni oggetti.’


Il pugnale brillò di una luce bianca. Era solo un’ipotesi, ma probabilmente era fatto di adamantio. Assumendo che l’arma fosse stata realizzata da Pagma nel suo periodo migliore, il potere d’attacco di quel pugnale era probabilmente di gran lunga superiore a quello dello Spadone di Grid.


‘Anche il mantello ha una difesa elevata, non riesco neanche a immaginare quale sia la difesa dell’armatura.’


Perciò, la sua conclusione.


‘Per battere questo posto, ho bisogno di oggetti più potenti?’


Al contrario delle intenzioni di Braham, la volontà di fabbro di Grid s’infiammò dopo aver attivato Oscuramento e aver combattuto con Lantier per cinque secondi. Il risultato fu, naturalmente, un fallimento totale. Lantier non gli permise di colpirlo neanche una volta. Noe, Randy e le Mani di Dio erano strumenti obsoleti di fronte ad un assassino leggendario.


[Sei morto.]


[Stai tornando alla 60° isola.]


***


“Questo gioco in realtà si basa sugli oggetti.”


La crescita dei livelli, delle statistiche, delle abilità e della magia costituiva solo la premessa di base. In seguito, quando Grid avesse sfidato di nuovo l’Arcipelago di Behen, la cosa più importante a cui prestare attenzione sarebbero stati gli oggetti. 


‘Supponiamo che anche le leggende sulle isole dalla 62° alla 66° siano dei non-morti.’


Doveva creare degli oggetti che risultassero letali per i non-morti.


‘Devo anche creare oggetti per Noe e Randy.’


Ripensandoci a posteriori, Noe usava sempre i suoi artigli per combattere e Randy usava un’arma copiata. Sarebbero diventati molto più forti se li avesse equipaggiati con degli oggetti.


‘Come bonus, imparerò la magia.’


Quella sarebbe stata la ciliegina sulla torta!


“Uhuhuhuh!”


[…]


Grid rise perché aveva provato il sapore del fallimento e della frustrazione molte volte. Quel punto di vista era piuttosto diverso da quello che aveva previsto Braham.


‘Ha perso il suo orgoglio dopo lo scontro?’


Braham non sapeva nulla di psicologia ed ebbe quel pensiero assurdo. La sua rabbia salì alle stelle.


‘Considera la magia come un bonus.’


L’affinità di Braham con Grid scese di 2. Di conseguenza, era a 68 punti. Se fossero stati di sesso opposto, l’affinità sarebbe stata abbastanza alta per il matrimonio.


***


Era un giorno gioioso per Reidan.


Lord Grid era tornato, dopo essere stato via a lungo. 


“Mio caro marito!”


Irene, l’erede della famiglia più prestigiosa del regno e Signora di Bairan, nonché duchessa di Grid. Si era precipitata nella periferia della città per accogliere Grid. Era ancora radiosa, bellissima e adorabile.


“Irene.”


“Caro marito!”


Irene era diventata più aggressiva dopo aver dato alla luce Lord. Non le importava degli abitanti e dei soldati che guardavano mentre abbracciava e baciava Grid. Lui era in imbarazzo, quando Lauel gli mandò un bisbiglio.


<i>-Per innalzare il tasso di fertilità di Reidan, devi essere d’esempio come lord. Per favore, assicurati di mettere ancora più in mostra la tua passione quando le persone ti guardano.</i>


“…”


Traduzione di Martina Procida
Editing di Libusemumei        



