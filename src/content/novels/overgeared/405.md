---
title: Capitolo 405
pubDate: 2025-03-17T08:49:02.539Z
tags:
    - overgeared
---


Voi cosa avreste fatto al posto di Grid con Irene?




<i>-</i> Per poter aumentare il tasso di fertilità di Reidan, devi essere d’esempio come signore. Per favore, condividi ancora di più il tuo amore sensuale quando ci sono persone a guardare.


Lauel intendeva l’esprimere attivamente affetto in modo positivo. Un semplice esempio sarebbe stato accarezzarle la guancia o sussurrarle all’orecchio parole dolci. Voleva scolpire nel pubblico l’impressione che ‘il legame di questa coppia è stupendo e felice!’. 


Ma Grid aveva frainteso.


‘Questo qui ha visto troppi video giapponesi.’


Perché dovrebbe condividere momenti hot davanti a tutti? Non era qualcosa che andava oltre il bacio? Fare quegli atti nel mezzo della città, non in camera da letto, e davanti a più di 20,000 persone? Era impossibile, a meno che non si fosse dei completi pervertiti. Era un’idea totalmente folle. 


<i>- C-cosa c’è?</i>


Lauel vide il disdegno negli occhi di Grid ed andò nel panico. Fu il giorno in cui il giovane e puro Lauel venne etichettato come un pervertito.


E in quello stesso giorno, il giovane deluso dal comportamento poco cooperativo del suo capo, fece giuramento.


‘Prenderò io l’iniziativa per il Mio Signore.’


Il progetto di Lauel di creare una seconda generazione ebbe inizio. Fu in quel momento che venne scritta la leggendaria ‘Strategia degli PGN Femminili di Reidan’.
<p style="text-align: center">***</p>
Mancavano soltanto sei giorni alla Competizione Nazionale, e Grid sarebbe dovuto partire per la Francia tra quattro giorni.


Basandosi sul tempo di Satisfy, aveva ancora 12 giorni di scorta.


‘Devo terminare tutti i preparativi.’


Perciò, ritornò in fretta a Reidan. Adesso non era il momento di essere così. 


“Ti amo, ma mi dispiace. Per favore, sii soddisfatta solo con questo oggi.”


Il tempo era poco. Grid vide la nudità di Irene dopo tanto tempo e usò le sue tecniche manuali. Dopo un po’...


“...Ti amo, marito caro.”


La statistica della destrezza del fabbro aveva da tempo superato la sfera umana. Grid soddisfò Irene in breve tempo e partì per la fucina.
<p style="text-align: center">***</p>
Nella super enorme fucina di Reidan, Khan e i giovani fabbri salutarono Grid, mancato per un paio di mesi. Il giovane osservò il fabbro anziano con la Spada del Grande Signore e provò ammirazione.


‘Livello 8 avanzato?’


Difatti, Grid aveva pensato che le abilità artigiane di Khan si sarebbero adagiate al livello 7 avanzato, ma contrariamente alle sue aspettative, l’anziano stava evolvendo gradualmente. Il processo del formare talentuosi giovani fabbri sembrava aver dato a Khan una nuova prospettiva.


“Forse hai l’opportunità di diventare un artigiano?”


“Huhu, mi stai sopravvalutando.”


Storicamente, erano apparsi soltanto 10 artigiani fabbri. Khan non ambiva ad essere riconosciuto come tale, ma Grid la pensava diversamente.


‘Khan è un discendente di Albatino. Proviene da una lunga stirpe di fabbri, e ha in sé più passione di chiunque altro. Se lo supporterò bene, potrà diventare un artigiano.’


Forse sarebbe rinato come un PNG con un nome. Grid si sentì bramoso mentre si dirigeva verso la fornace posta nella zona più interna della fucina. Una comune fornace era sempre sporca, ma quella del fabbro leggendario era pulita. Questo grazie a Khan, che la puliva sempre per lui.


‘Davvero, quel vecchio mi commuove ogni volta.’


Khan, il suo primo amico. Pregava che il vecchio vivesse il più al lungo possibile. Gli occhi di Grid erano arrossati mentre cominciava a preparare la legna, e i giovani fabbri schizzarono.


“Duca Grid! Lasci a noi questi umili compiti!”


“Non è un vostro dovere!”


Era impressionante. Due anni fa, nella vita reale, gli era stato detto dal vecchio fabbro di Bairan che non sarebbe riuscito nemmeno a tagliare la legna. Adesso si trovava in una posizione in cui non dovrebbe essere lui a tagliarla. Si rese conto di essere diventato un uomo di successo.


Grid rise e congedò i giovani fabbri.


“Potete tornare ai vostri lavori. Oggi, voglio rivivere i miei giorni da novellino.”


Il giocatore coreano pensò che essere partecipe di tutto il processo di fabbricazione avrebbe migliorato la sua concentrazione. Preparò abbastanza legna e accese la fornace.


<i>Tak! Tatak!</i>


Le fiamme al suo interno cominciarono a crescere lentamente. Grid controllò la temperatura e si mise improvvisamente a ridere.


‘Se Braham lo vedesse, riderebbe di me.’


Avrebbe sostenuto che sarebbe riuscito ad aumentare la temperatura delle fiamme all’istante con la magia, ma in questo momento il grande mago era silenzioso. Per essere precisi, si era addormentato proprio dopo aver utilizzato Assimilazione.


Significava che Grid aveva utilizzato quell’abilità di recente? No. Il fabbro leggendario non aveva utilizzato Assimilazione nel corso degli ultimi quindici giorni. Il motivo per cui Braham era esausto e dormiente era a causa di ciò che era accaduto quando Grid era morto tempo fa sulla 61° isola.


‘Non voglio andare all’inferno.’


Grid aveva utilizzato Oscuramento contro Lantier, rischiando di finire all’inferno per essere morto in quello stato. Braham gli aveva detto che se fosse andato all’inferno sotto effetto di Oscuramento, sarebbe caduto preda di grandi demoni. Pertanto, aveva represso con la magia il portale oscuro che cercava di risucchiare Grid al suo interno. 


In cambio, un messaggio si era aggiunto all’attuale finestra di stato del giocatore coreano.


* A Braham mancano 69 giorni, 9 ore, 3 minuti e 15 secondi per ripristinare il suo potere magico e svegliarsi. Non puoi utilizzare l’abilità Assimilazione finché non si sarà svegliato.


Quando i 69 giorni saranno passati nel tempo di Satisfy, la Competizione Nazionale sarebbe arrivata alla sua fine. In altre parole, Grid aveva perso un’arma potente per la gara, ma non ne era turbato. Credeva di poter giocare da solo un ruolo nella Competizione Nazionale, senza l’aiuto di Braham.


‘Renderò realtà questo pensiero.’


Aveva bisogno di oggetti. Realizzò ci fosse un limite allo sviluppo del suo controllo, perché non importava quanto duramente ci provasse, non riusciva ad essere un genio come Kraugel o i membri di Overgeared. Per questo motivo, doveva creare gli oggetti migliori.


‘Elmo di cavalleria, canotta del signore dei troll, guanti dell’orco urlante e pantaloni delle corone dorate.’


In aggiunta, il mantello di Lantier. Grid voleva riprodurre alcuni degli oggetti dei mostri incontrati nell’ultima metà dell’Arcipelago Behen, poiché aveva bisogno di una nuova e più potente armatura.


‘Il set di Luce Sacra è davvero buono. Però...’


L’Armatura di Luce Sacra aveva un’alta possibilità di resistere alla magia oscura, aumentava l’efficacia della magia curativa del 300%, ed aumentava la resisteva agli attacchi fisici. I Guanti di Luce Sacra aumentava la velocità d’attacco e la precisione, e avevano una bassa probabilità di attivare l’abilità 5 Attacchi Congiunti. La Corona di Luce Sacra gli aumentava le statistiche dell’intelligenza e della dignità.


Una volta che questi tre oggetti venivano indossati come set, difesa e salute aumentavano significativamente, ed era questo il motivo per cui Grid l’aveva usata costantemente fino al livello 170. Si, il Set di Luce Sacra era molto buono.


‘Se fosse stato circa sei mesi o un anno fa, avrei potuto ancora definirla un’armatura di alta classe.’


Ma adesso non più.  Con l’aumento del livello dei mostri e degli utenti, il valore del Set di Luce Sacra stava calando. Era riuscito a capirlo dopo aver incontrato Kraugel e affrontato l’Arcipelago Behen.


‘Il problema è che la difesa di base è troppo bassa.’


In particolare, la corona e i guanti donavano una scarsa difesa, rendendo quasi indifesi. Per quanto riguardava l’Armatura di Luce Sacra, non era male, ma la difesa non era granché alta per un’armatura. Se non avesse avuto effetti da set, non l’avrebbe utilizzata sin dall’inizio.


‘I 5 Attacchi Congiunti dei guanti non sono male.’


A questo punto, l’unico vantaggio del Set di Luce Sacra, era la guarigione o il vantaggio contro la magia. Questo pensiero si era fatto più largo nella sua mente dopo essere morto a seguito di due colpi di Lantier.


‘Devo creare un set di armatura per la difesa.’


I mostri dell’Arcipelago Behen neutralizzavano facilmente i suoi attacchi, perciò avrebbe raccolto le caratteristiche delle armature da loro indossate.


‘Primo.’


Grid si assicurò che la fornace fosse alla giusta temperatura ed estrasse il ferro nero e il sangue di orco.


‘Facciamo il pettorale del signore dei troll.’


Da quando era diventato duca di Reidan ad adesso, aveva guadagnato circa 147.000 pezzi di oro cacciando o svolgendo varie missioni. Certo, c’era una somma a parte che aveva investito nella città.


Comunque, 147.000 pezzi d’oro equivalevano approssimativamente a 200 milioni di won. Grid aveva intenzione di versare tutto quell’oro nella creazione di oggetti.


‘Utilizzerò i materiali più pregiati.’


La Competizione Nazionale era il miglior palco di Satisfy a cui l’intero mondo prestava attenzione, e Grid doveva investire abbastanza per provare il suo valore su quel palco. Tuttavia, il concetto di ‘abbastanza’ non era propriamente compreso dal giovane coreano.


Infatti, 200 milioni di won era una grande somma. Gli utenti in classifica di vari paesi partecipanti alla Competizione Nazionale avevano versato almeno miliardi di won nell’aggiornamento di oggetti o tomi abilità. Erano pazzi?


Per nulla. Era una somma realistica. C’erano molti sponsor attratti dagli utenti in classifica che partecipavano alla Competizione Nazionale, perciò di soldi ne venivano investiti in abbondanza. Certamente, molte compagnie si erano offerte di sponsorizzare Grid.


Tuttavia, il giocatore coreano aveva rifiutato, poiché la cifra era troppo bassa. Nessuna delle compagnie aveva stabilito un prezzo alto per Grid, che era stato depotenziato. La maggior parte di queste aveva predetto che il rappresentante della Corea avrebbe perso tutte le sue gare, quindi il valore medio da loro offerto era di 300 milioni. Era un valore molto basso rispetto ad utenti come Chris e Zibal, a cui era stato offerto 12 volte tanto.


L’orgoglio di Grid era stato ferito e aveva, così, rifiutato le offerte. Qualcuno avrebbe potuto pensare che fosse stupido calciar via 300 milioni di won a causa del suo orgoglio, ma lui la pensava diversamente.


‘Otterrò il risultato migliore.’


Le compagnie che lo sponsorizzavano avrebbero guadagnato risultati astronomici. Grid ne era consapevole, quindi accettare 300 milioni di won gli avrebbe fatto venire i crampi allo stomaco per l’irritazione.


Grid giurò ancora. Avrebbe dato prova del suo valore a coloro che lo avevano sottovalutato e li avrebbe fatti piangere.


Traduzione di MoonRoro29
Editing di Libusemumei
                                


                                



