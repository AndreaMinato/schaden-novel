---
title: Volume 1 - Capitolo 41
pubDate: 2025-02-27T07:44:20.601Z
tags:
    - overgeared
---


“Sei un uomo senza onore. Cercare di battermi in questo modo.”


Valmont ridacchiò mentre osservava Grid essere arrestato prima di parlare al silenzioso Rabbit.


“Che ne dici? Lo arrestiamo prima che esca il risultato, così da non doverci preoccupare dell’umore del pubblico?”


“...Giusto.”


Dal punto di vista del capo della Mero Company, le azioni di Valmont erano comprensibili. Se si fosse trattato del solito Rabbit, avrebbe fatto la stessa cosa. Ma adesso non si sentiva a suo agio.


‘Quel giovane di nome Grid...’


Grid aveva creato un oggetto incredibile in sole tre ore. Un fabbro di quel calibro sarebbe potuto davvero essere il migliore del continente. Eccellere nel suo campo ad una così giovane età? Era veramente un genio senza pari.


‘Ha un enorme potenziale di crescita. Se potessi collaborare con quel giovanotto, sarei in grado di accumulare una ricchezza ineguagliabile...’


Rabbit era il tipo di persona che agiva solo per profitto. Il suo istinto da commerciante gli diceva di mostrare profondo interesse per Grid.


Dall’altra parte, Euphemina era ancora sul palco.


‘È chiaro chi sia il vincitore.’


Aveva pensato di avere una probabilità incredibilmente alta di vincere dopo aver creato il Pugnale Ammaliante. Era era un lavoro davvero stupefacente. Tuttavia, si rese conto presto che si stava sbagliando.


Il pugnale che Grid aveva forgiato era, a prima vista, di molto superiore al suo. Euphemina sapeva che avrebbe perso e fallito la missione nell’istante in cui l’informazione apparì sullo schermo del monitor. Ma in quel momento, Grid era stato arrestato? Era un tempismo davvero ottimo.


‘È disgustoso ma...’


Euphemina scese dal palco, si affiancò a Rabbit e disse,


“Lo sviluppo è stato strano e il reale risultato potrebbe essere diverso, ma il pubblico è convinto della mia vittoria. Nonostante la sfida sia stata interrotta, loro credono che io abbia vinto. Non basta solo questo per raggiungere l’obiettivo della Mero Company? Allora voglio la mia ricompensa.”


Rabbit annuì e disse, “È proprio come dici. Manterrò la promessa.”






[Missione compiuta!]






[1.500 monete d’oro sono state ottenute.]






[Il titolo ‘Rivale’ è stato acquisito.]






[La statistica Spirito Combattivo sarà generata.]






[La statistica Fortuna sarà generata.]






[L’abilità ‘Lancio dei Dadi’ sarà generata.]






L’espressione di Euphemina si illuminò mentre riceveva le ricompense. Controllò le statistiche e le abilità appena attivate.






[Spirito Combattivo]






Più bassa è la salute, più forti sono potenza di attacco e stato mentale.


* Più alto è il numero, maggiore è l’effetto.


* I punti statistica non possono essere distribuiti per questa statistica.






[Fortuna]






La probabilità di avvenimenti fortunati aumenterà.


* Più alto è il numero, maggiore è l’effetto.


* I punti statistica non possono essere distribuiti per questa statistica.






[Lancio dei Dadi]






Lancia un dado e accadrà un qualche fenomeno in base al numero ottenuto.


* Se l’obiettivo è un alleato o se stessi: Si otterrà un effetto benefico quando il numero risultante sarà uguale o maggiore di 4. Si otterrà un effetto dannoso quando il numero risultante sarà uguale o inferiore a 3.


* Se l’obiettivo è un nemico: Si otterrà un effetto benefico quando il numero risultante sarà uguale o inferiore a 3. Si otterrà un effetto svantaggioso quando il numero risultante sarà uguale o maggiore di 4.






‘Non è un’abilità completamente random?’


Spirito Combattivo e Fortuna. Gli effetti di queste due statistiche erano così fantastici che si dimenticò di quanto dolorosa fosse stata la missione ‘Agente della Vendetta’. L’abilità Lancio dei Dadi era però ambigua. Sarebbe stato bello se uscissero solo i numeri buoni al lancio del dado una volta usata l’abilità, ma cosa sarebbe accaduto se i numeri usciti fossero quelli negativi? Ciò avrebbe portato ad una spiacevole situazione.


‘Tuttavia, se aumentassi la mia statistica Fortuna, la probabilità di ottenere numeri benèfici diventerebbe più alta. Potrei utilizzare l’abilità in futuro quando la statistica Fortuna sarà più alta.’


Euphemina pensò positivamente e si preparò a salutare Rabbit, ma esitò e chiese.


“Ad ogni modo, perché quella persona è stata arrestata?”


“Lo hanno visto parlare con un nemico di Winston.”


“Sospettano che sia un suo complice?”


“Esatto.”


“Oh...”


Grid l’aveva ridicolizzata senza motivo. Se possibile, avrebbe voluto batterlo, ma era stato arrestato.


‘Sono riuscita a completare la missione grazie a questo avvenimento.’


È stato molto fortuito, ma si sentiva rammaricata.


‘Volevo scoprire la sua identità...’


Se fosse davvero appartenuto ad una classe unica, sarebbe stato in molti modi vantaggioso arrivare a conoscerlo.


‘No, no. Non voglio più vederlo. Non è di natura una persona orribile? Mi verrebbero solamente più rughe se mi avvicinassi a lui.’


Euphemina si scrollò di dosso la sensazione di dispiacere e stava per andarsene, ma Rabbit la richiamò, “Tu, in realtà, di fatto non sei un fabbro, non è così?”


“...?!”


Euphemina andò nel panico e balbettò per la confusione.


“C-che cosa stai dicendo all’improvviso? Non hai visto che l’ho creato io il pugnale? Come avrei potuto creare qualcosa del genere se non fossi stata un fabbro?”


“Mi sono accorto che Erina non è il tuo vero nome. Inoltre, non posso credere che tu sia un fabbro con quelle mani bianche, perfette e delicate.”


A causa della natura della classe, i fabbri avevano le mani bruciacchiate e piene di calli, ma quelle di Euphemina erano completamente l’opposto.


“E poi il modo in cui maneggiavi il soffietto era molto rozzo. Anche un fabbro novello sarebbe stato più abile.”


“...”


“L’ho notato meglio quando hai portato Khan sul palco, e ho confermato la mia idea quando ti ho visto muoverti esattamente come lui. Probabilmente sei in grado di copiare le tecniche altrui.”


Euphemina avrebbe potuto provare a negare le affermazioni di Rabbit. Ma rimase in silenzio. Si rese conto che quello era il preludio di una nuova missione.


“Quindi? Cosa stai cercando di dire?”


Rabbit venne al sodo. “Mi aiuteresti? Vai a salvare Grid.”


“Huh? Perché? Non è un nostro nemico?”


Rabbit alzò le spalle. “Di fronte al denaro nulla è eterno.”


“Non capisco di cosa stai parlando.”


Euphemina richiese una spiegazione dettagliata e Rabbit la condusse in un vicolo a lei poco familiare. Controllò attentamente che non ci fosse nessuno nei paraggi e si decise a parlare.


“La Mero Company è avida dei grandi benefici che può ottenere da Winston, e questo la rende una bomba ad orologeria. Non sarebbe strano se da un momento all’altro il Conte Steim ricevesse delle accuse contro la compagnia. In altre parole, c’è una nuvola oscura nel futuro della Mero Company. È arrivato per me il momento di lasciarla.”


Gli occhi di Rabbit brillarono.


“Non appena ho visto le abilità di Grid, ho capito quale sarebbe stato il mio nuovo lavoro. La fucina di Khan. Lavorerò alla sua fucina e farò coppia con Grid. Distribuirò le sue opere usando la mia rete di contatti e le mie abilità nel business. Se lo assisterò per bene, sono certo che tutti e due insieme da soli saremo in grado di generare un reddito uguale a quello di una piccola o media compagnia d’affari.”


“C-così tanto?”


Anche gli occhi di Euphemina brillarono. Un unico utente aveva il potere di generare dei profitti di alto livello! Era davvero incredibile.


‘Chi occupa al momento il primo posto fra i commercianti?’


Euphemina scavò nei suoi ricordi e trovò una persona.


‘Giusto, Beiga. Ha ottenuto il primo posto tre mesi fa. Ma ho sentito che il bilancio della sua azienda è così basso che non è in grado di trarne profitto rispetto ai commercianti PNG...’


In altre parole, al momento un commerciante classificato al primo posto non riesce a gestire adeguatamente una piccola azienda. Tuttavia, Grid è stato in grado di generare il profitto di una piccola compagnia semplicemente creando degli oggetti.


‘So che non fa parte di una classe normale ma pensare che riesca a fare una cosa simile...’


Rabbit spiegò il suo piano a Euphemina.


“Questi sono i prerequisiti per ottenere un lavoro alla fucina di Khan. Prima di tutto, la caduta della Mero Company e del lord di Winston. Secondo, cambiare la mia immagine. Infine, il più importante, salvare Grid. Se potessimo salvare Grid e causare allo stesso tempo il crollo della Mero Company, riuscirei a farmi accettare da Grid e dai residenti.”


“Per questo hai bisogno del mio aiuto?”


“Sì. Ho osservato le tue abilità e saranno sufficienti.”






[La missione ‘Aiuta Rabbit nel Piano di Ricerca del Lavoro’ è stata creata.]






[Aiuta Rabbit nel Piano di Ricerca del Lavoro]






Difficoltà: S


Rabbit è incerto del futuro della Mero Company. Prevede che questa crollerà presto, ma preferirebbe causarne la rovina lui stesso così da ottenere una nuova immagine di sé.


Aiutalo a salvare Grid e causare la caduta della Mero Company e del lord di Winston!


Condizioni di Superamento Missione: Salva Grid intrappolato in un dungeon all’interno del Castello di Winston. La caduta della Mero Company e del signore di Winston.


Ricompensa Missione: 5.000 monete d’oro. L’affinità con Rabbit e i residenti di Winston aumenterà al massimo.


Fallimento Missione: -2 Livelli. Morte di Rabbit. Tutte le missioni associate a Rabbit saranno distrutte permanentemente.






[Vuoi accettare la missione?]






‘Non posso crederci...’


Euphemina era rimasta senza parole mentre accettava la missione. Le missioni che davano titoli o quelle di grado S non erano facili da trovare. Ma questo genere di missioni stavano comparendo una dopo l’altra dopo essersi collegata in qualche modo a Grid. Alla fine, questo aveva provato che Grid era una persona incredibilmente importante a Winston.


‘Grid... è vero che è cattivo per natura, ma ha delle abilità e una presenza notevoli. Penso sarebbe saggio avvicinarmi a lui attraverso questa missione.’


Euphemina decise di accettare la missione.


“Okay. Lo farò.”






[La missione è stata accettata.]






Soltanto perché un uomo voleva cambiare lavoro, il capo di una grande azienda e il lord di un territorio erano nei guai fino al collo.








<p style="text-align: center">***</p>








I residenti di Winston si riunirono nella fucina di Khan.


“Le dicerie che Huroi sia stato catturato mentre lasciava Winston sono vere.”


“Allora il lord sa già che avevamo fatto affidamento su di lui, giusto? È un grosso problema. La sorveglianza si rafforzerà e non comparirà un secondo Huroi.”


“Non possiamo fare niente adesso. Winston non potrà fuggire dalle grinfie della Mero Company...”


Gli abitanti erano agitati. Di solito, Khan li avrebbe confortati, ma in quel momento non era nella posizione di potersi prendere cura degli altri.


‘Grid...’


Huroi era stato arrestato per aver cercato di raggiungere il Conte Steim. A meno che la Mero Company e il lord di Winston non fossero stati degli idioti, non lo avrebbero lasciato uscire di prigione per il resto della sua vita. Considerando quanto Grid fosse vicino ai residenti di Winston, incluso Khan, era molto probabile che avrebbe sofferto un destino simile a quello di Huroi.


‘Non posso lasciare che Grid marcisca in una cella per il resto dei suoi giorni. Devo salvarlo!’


Khan prese la sua decisione e gridò.


“Non possiamo far finta di niente di fronte a quest’ingiustizia! Dobbiamo proteggere il nostro futuro con le nostre stesse mani! Prendiamo le nostre armi! Cacceremo via da Winston il suo lord e la Mero Company!
                                


                                



