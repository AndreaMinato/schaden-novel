---
title: Capitolo 410
pubDate: 2025-03-17T08:49:02.540Z
tags:
    - overgeared
---


Qualcuno ha detto che sta diventando la vostra novel preferita! Mi auguro lo sia per tutti!


Ecco il capitolo che stavate aspettando!






“Signor Grid, non ha ribattuto nonostante il danno unilaterale causato da questa patch. Sta ammettendo che è ragionevole che lei sia nerfato<sup>1 </sup>?”


Lo scorso anno, Grid fu in grado di svolgere un ruolo importante nella Competizione Nazionale grazie alla sua classe e agli oggetti. Il risultato non era arrivato dalle capacità di Grid. Questa patch serviva ad eliminare questa cosa irragionevole, perciò nemmeno Grid poteva lamentarsi se aveva una coscienza.


Il giornalista interpretò la cosa in base al suo gusto.


Dal punto di vista di Youngwoo, fu un comportamento spiacevole. Era molto orgoglioso di sé, perciò se fosse stato l’anno prima, si sarebbe arrabbiato subito con il giornalista. Lo avrebbe aggredito rabbiosamente.


Ma ora Youngwoo non agì così. Rappresentava Overgeared e la Corea del Sud, e questa conferenza stampa era in diretta in mondovisione. Per questo, Youngwoo fece un respiro profondo e guardò il giornalista. L’ID appeso al petto del giornalista aveva il suo nome, il nome della compagnia e del paese.


‘<i>Francia.</i>’


Uno dei candidati a vincere la 1° Competizione Nazionale. La Francia aveva indicato Bondre come persona che avrebbe dovuto vincere il campionato per il suo paese. Tuttavia, Bondre venne sconfitto in quattro secondi dopo aver incontrato Youngwoo nel PvP.


L’antagonismo che ne derivò in quel momento, così come l’attenzione e l’ansia che potesse riaccadere la stessa cosa, caratterizzarono il giornalista francese. Il felice Youngwoo si sentì più comprensivo verso i giornalisti.


‘<i>La sua autostima è bassa.</i>’


Proprio come Youngwoo tempo prima. In quanto vincitore forte, Youngwoo riuscì a rispondere al giornalista mantenendo la calma.


“Sembra che tutti abbiano frainteso. Non sono una vittima di questa patch.”


“Uh?”


Il giornalista francese provò imbarazzo e la platea si agitò.


Un giornalista cinese confuso chiese.


“Signor Grid, il suo imbattibile potere d’attacco non è la sua più grande forza? Con questa patch, lei perde questa forza e si ritroverà inevitabilmente in svantaggio nel PvP. In confronto agli altri rankers, il suo controllo non è piuttosto carente?”


“Perché il potere d’attacco viene considerato come la mia forza?”


“È stato lei a far scollegare Hurent degli Stati Uniti in soli 5 secondi e Bondre della Francia in soli 4 secondi. Il potere d’attacco è naturalmente la sua più grande forza.”


“Hmm.”


Un sorriso apparve sul volto di Youngwoo. Le persone che stavano guardando la trasmissione e i giornalisti non riuscirono a capire il significato di questo sorriso. Ma Yura, Peak Sword e Regas conoscevano il senso dietro al sorriso di Youngwoo.


‘<i>È ridicolo.</i>’


‘<i>Che assurdità.</i>’


‘<i>Il carattere peggiore.</i>’


Youngwoo si divertì per le domande che si stavano diffondendo tra i giornalisti e parlò.


“Siete puri.”


“Sì?”


Li stava improvvisamente definendo puri? Quel sorriso sembrava deriderli. Youngwoo chiese ad un giornalista cinese, che aveva un’espressione sgradevole sul volto.


“Qual è la fonte del mio forte potere d’attacco?”


“Ovviamente i suoi potenti oggetti.”


“In altre parole, il potere degli oggetti. Questa è la risposta giusta.”


“…?”


Youngwoo spiegò al giornalista sbalordito.


“La mia forza non è rappresentata dal potere d’attacco, ma dagli oggetti. E gli oggetti non si limitano solo alle armi.”


“…!”


Gli occhi del giornalista cinese si spalancarono. Comprese il significato delle parole di Youngwoo. Youngwoo spostò lo sguardo dai giornalisti e lo diresse alle telecamere.


“Se io non posso riprodurre il più forte potere d’attacco a causa della patch, allora mostrerò la difesa più forte. Sfrutterò questa patch per apparire migliore dello scorso anno.”


Il nerf lo stava prendendo di mira? Lo avrebbe superato facilmente.


“Pff!”


I giornalisti risero. Le parole di Youngwoo erano troppo ridicole.


“La classe del fabbro è conosciuta per avere una difesa bassa e per il limite innato delle classi di produzione, non penso che un fabbro leggendario faccia la differenza.”


“Non l’ho mai vista adoperare abilità di difesa.”


“È sensato che lei non riesca a giocare come tanker, ma affidarsi all’armatura senza alcuna abilità di difesa?”


“Lei potrebbe aver superato i limiti della sua classe con gli oggetti durante la 1° Competizione Nazionale, dove c’erano solo giocatori di secondo avanzamento, ma quest’anno sarà diverso. Altri partecipanti sono diventati più forti facendo passi da gigante.”


“Signor Grid, siete troppo ossessionato dagli oggetti.”


I giornalisti non si sbagliavano. Erano esperti di Satisfy e le loro parole avevano un fondamento. Tuttavia, il problema era che Youngwoo era un caso particolare.


“Presto vedrete. Ah, ve lo dico in anticipo.”


Youngwoo osservò Zibal e Bubat con derisione.


“Non penso che chi parteciperà a questa competizione non sia equipaggiato con gli oggetti. I giocatori alti in classifica hanno ricevuto molti soldi dagli sponsor, perciò sarebbe da irresponsabili non avere buoni oggetti. Poi non usate i cattivi oggetti come scusa se avete una coscienza.”


Il tono era provocatorio.


Bubat rispose alla derisione.


“Non sei tu ad affidarti agli oggetti? Non dire sciocchezze! Scommetto che quest’anno, otterrai 0 medaglie d’oro!”


Fu lo stesso con Zibal.


“Una persona che si affida solo agli oggetti che dice queste cose… Suppongo non ci sia molto talento nella Corea del Sud. Gira voce che Yura, che è scomparsa dalle classifiche dopo aver ottenuto una classe nascosta, non sia più brava come prima. Beh, immagino sia sufficiente per la Corea del Sud mantenere un profilo basso in questa competizione.”


In seguito, i giornalisti non fecero più domande a Youngwoo. Si comportarono come se non fossero più interessati alla Corea del Sud. Perciò, un giornalista coreano fece a Youngwoo una nuova domanda.


“Grid, intendi partecipare alla competizione di produzione dei fabbri? In quanto fabbro leggendario, otterresti sicuramente una medaglia d’oro se partecipassi.”


Il giornalista voleva mostrare al mondo che anche la Corea poteva ottenere una medaglia d’oro. I giornalisti internazionali capirono le sue intenzioni e si irrigidirono.


“Una medaglia d’oro non ha lo stesso valore.”


“Vincere una medaglia d’oro in una evento non popolare non è un granché.”


“E quindi? Che sia una medaglia d’oro di un evento popolare o meno, fa comunque punteggio. Sembra che la Corea del Sud non se ne andrà completamente a secco.”


“No, anche questo è sbagliato. Hai visto la prestazione degli oggetti creati ultimamente dai fabbri alti in classifica? Non c’è garanzia che Grid riesca ad ottenere una medaglia d’oro, anche se è un fabbro leggendario.”


“…”


Il volto del giornalista coreano divenne rosso per la vergogna, in quanto la reazione fu diversa da come si era aspettato. Era un fatto che tutti sapevano, ma la maggior parte dei coreani che stavano guardando la conferenza stampa, si arrabbiò per l’insulto.


Sapendo questo, Youngwoo abbandonò la pazienza e rivelò un po’ della sua vera natura. Avrebbe scosso i cittadini coreani, così come incrementato la sua immagine e quella di Overgeared.


“Se partecipassi alla competizione dei fabbri, non sarebbe troppo sbilanciata?”


“…?”


Era naturale per i fabbri partecipare alla competizione dei fabbri. Ma sarebbe stata troppo sbilanciata? Grid fu estremamente arrogante. Solo perché era una leggenda, presuppose che tutti i fabbri erano inferiori a lui. Si trattava di una autovalutazione più grande del necessario.


Di fronte ai giornalisti accigliati, Youngwoo sollevò cinque dita.


“Questo è il numero minimo di medaglie d’oro che la Corea del Sud riuscirà a vincere in questa Competizione Nazionale, senza che io partecipi al torneo dei fabbri. Aspettatevelo.”


“Cosa…?”


Rimasero tutti in silenzio per l’assurda insensatezza.


***


[Grid, ha dichiarato che vincerà almeno 5 medaglie d’oro.]


[Grid non parteciperà alla competizione dei fabbri. Riuscirà la Corea del Sud a vincere una medaglia d’oro?]


[L’importanza dei rappresentanti… La Corea del Sud subirà una grande vergogna a causa dell’arroganza di Grid.]


I titoli dei mass media di ogni paese erano dominati da Grid. D’altra parte, cerano pochi articoli riguardo il 2° classificato Zibal.


“Grid, questo ragazzo…”


All’inizio, sarebbe dovuto essere il personaggio principale della conferenza stampa, ma questo cambiò a causa di Grid. Il suo ego si sentì gravemente ferito mentre gettava i giornali da una parte, con il viso arrossato. Poi, chiese al giovane ragazzo dai capelli d’argento, che si stava godendo il suo tè.


“Quali pensi siano i cinque eventi di cui Grid stava parlando?”


“Assalto al boss, scontro al bersaglio e assedio.”


“Cosa? Gli eventi di squadra?”


“E tutti gli eventi individuali legati al combattimento.”


“…”


Lauel, il giovane con i capelli d’argento che stava bevendo un tè nero costoso, aveva appena pronunciato parole ridicole. Era il capo dello staff di Overgeared e l’assistente capo di Grid, la persone più vicina a Grid. Eppure, era degli Stati Uniti.


“Sapevo che Grid era arrogante, ma così… Davvero crede di essere il più forte?”


No, Grid pensava sempre che gli mancasse qualcosa. Ecco perché faceva più paura.


‘<i>È colui che ha già squarciato il cielo al di sopra del cielo.</i>’


Lauel scosse la testa e spiegò.


“Grid lo ha detto basandosi sulle sue abilità”


“Ah, davvero?”


Zibal pensò fosse assurdo.


“Come puoi valutare le abilità di Grid in maniera così elevata? Ora che le statistiche medie dei giocatori saliranno e il valore degli oggetti diminuirà, perché sei così ossessionato da Grid, che non ha nulla tranne gli oggetti?”


“Ahahah!”


Lauel scoppiò in una risata e si tirò indietro i capelli. Si coprì metà volto con una mano, i suoi occhi blu sbirciarono dagli spazi tra le dita.


“Ecco perché non ti apprezzo, Zibal. Il tuo zelo nel giudicare gli altri e le circostanze in base ai pregiudizi, dimostra solo i tuoi limiti. Il momento più brillante per te è il presente, non il futuro.”


Il volto di Zibal divenne completamente rosso mentre si agitava. Cercò di non arrabbiarsi con Lauel, che lo stava screditando. Poi, Lauel disse delle parole scioccanti.


“Domani, nello scontro al bersaglio, la squadra americana punterà alla medaglia d’argento.”


“Cosa?”


Sarebbe stato naturale per gli Stati Uniti vincere negli eventi a squadra. L’abilità complessiva della squadra americana era più alta se si considerava il livello medio, l’equipaggiamento e le abilità dei partecipanti. Eppure, avrebbero puntato alla medaglia d’argento?


Lauel continuò a dire delle assurdità.


“Quando osservo il mondo con i miei occhi, il vincitore della medaglia d’oro è la Corea del Sud.”


<i>Kung!</i>


Zibal batté forte sul tavolo, si alzò e lanciò un’occhiataccia a Lauel.


“So che sei leale a Grid… Ma tieni bene in mente che il tuo paese ha sempre la priorità. Sei il nemico di Grid in questa Competizione Nazionale. Non ingannare i tuoi alleati e non incoraggiare la confusione con le tue parole.”


“Lo terrò a mente.”


Lauel rise eccitato, come se questo fosse qualcosa di nuovo. Zibal lasciò in fretta il posto. Questo perché avrebbe frantumato il bel faccino di Lauel se fosse rimasto ancora.


E il giorno seguente. Dopo la grande cerimonia di apertura, che fu più grande della 1° Competizione Nazionale, ebbe inizio il primo evento in programma. Si trattava dell’incontro di tiro al bersaglio. Le regole erano semplici.


La S.A. Group aveva disegnato 21 isole inabitate per questa Competizione Nazionale. I rappresentanti dei 32 paesi si sarebbero trovati su un’isola inabitata di nome ‘Tira’. Ogni rappresentante doveva distruggere piccoli bersagli di 5 centimetri di diametro, che si muovevano ad una velocità di 40 metri al secondo. Ogni bersaglio dava punti e i rappresentanti potevano essere attaccati e fatti uscire dal gioco.


Distruggere un bersaglio dava un punto e non si guadagnavano punti addizionali se si faceva uscire dal gioco un altro giocatore. Il paese che avesse guadagnato un totale di 400 punti per primo, avrebbe vinto.


『 Quale paese sarà il primo a vincere i 400 punti di questa sfida?』


<i>- Waaaaaahhhhhh!</i>


Centinaia di migliaia di spettatori esultarono nello Stadio Nazionale Stade de France, dato che l’ospite aveva acceso l’atmosfera. Tra di loro, davvero poche persone stavano volgendo l’attenzione alla Corea del Sud.


Nonostante la dichiarazione di Grid alla conferenza stampa, quasi nessuno prevedeva che la Corea del Sud potesse vincere una medaglia agli eventi di squadra.


Ma torniamo alla situazione dall’inizio.


<i>Peng!</i>


<i>Pepepepepeng!</i>


Luci bianche emersero da quattro mani dorante, che brillavano in maniera luminosa sotto il sole. Nello stesso momento in cui il segnale diede inizio all’incontro, i piccoli bersagli vennero distrutti. La velocità era abbastanza elevata da non poter essere comparata a quella delle altre squadre.


“Fermatelo!”


Sbalorditi, i rappresentanti di tutto il mondo circondarono Grid.


“Ondata di Assassinio Collegata.”


Grid utilizzò la sua abilità più forte mentre ringraziava i nemici di essere giunti da lui tutti insieme. Il risultato? Il silenzio riempì l’agitato Stadio Nazionale Stade de France.






[1] nerfato = nel linguaggio gaming, il depotenziamento di un personaggio.
Traduzione di Blakriss


Editing di Libusemumei
                                


                                



