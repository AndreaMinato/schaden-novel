---
title: Capitolo 413
pubDate: 2025-03-17T08:49:02.540Z
tags:
    - overgeared
---


『 … 』


I conduttori delle emittenti televisive che mandavano in onda la Competizione Nazionale ammutolirono tutti nello stesso momento. Erano scioccati dalle abilità di Grid, che superavano persino l’immaginazione, ed erano rimasti senza parole. Ma da professionisti, non potevano restare in silenzio per sempre.


I presentatori si ripresero in fretta e proseguirono di nuovo.


『 In pratica, Satisfy implementa un sistema in cui la difesa del giocatore mitiga il danno in percentuale. 』


『 Nella Competizione Nazionale, il danno da PvP è ridotto del 50%. 』


『 Gli esperti hanno osservato che il danno da PvP è in realtà del 30-35% nella Competizione Nazionale, a causa della difesa del giocatore… 』


『 …Grid ha sistemato rapidamente Bondre e otto rappresentanti. 』


『 Il danno di Grid è davvero troppo potente. Sembra ci sia un limite e che la difesa del giocatore possa diminuire il suo attacco. Nemmeno la patch può fermare il suo potere. 』


『 Non è solo il potere d’attacco elevato. Grid ha utilizzato perfettamente un contrattacco contro il ranker Bondre. È solo una coincidenza? No. Grid è diverso dall’anno scorso. Adesso sembra che abbia un buon controllo. 』


『 … 』


I conduttori lo elogiavano, mentre gli esperti che avevano predetto ‘sarà una fortuna se la Corea del Sud non arriva ultima’ restavano muti. Lo show di Grid era fantastico, oltre le aspettative. Il Dio Grid. In quel momento quel soprannome arrogante venne di nuovo scolpito nelle menti degli spettatori di tutto il mondo.


Dall’altro lato, Bubat della squadra turca esibiva un’espressione rilassata. Il livello di Grid era esattamente quello che si aspettava. 


‘In effetti, la patch ha avuto effetto.’


Quando Grid aveva usato la nuova abilità chiamata Ondata di Assassinio Collegata, Bubat aveva previsto che tutte le persone colpite sarebbero morte. Ma il risultato era stato di soli quattro morti, tre feriti gravi e un ferito lieve. 


Anche solo quell’evento era stato un incidente traumatico.


C’erano pochi individui in grado di togliere di mezzo le persone più abili di ogni paese con un colpo solo. Tuttavia, il loro avversario non era Grid? Grid era un mostro, che l’anno precedente aveva distrutto dozzine di persone nella Competizione Nazionale solo con Collegamento Trascendente. Rispetto all’anno prima, il suo potere era diminuito.


‘Non costituisce una minaccia per me, ora.’


Bubat se ne convinse mentre osservava Grid, che neanche lui era in grado di sconfiggere. C’era una ragione dietro la sicurezza di Bubat.


[Set Da Battaglia del Re Imbattuto]


Madra, un uomo mai sconfitto e soprannominato il Re Imbattuto. Fu il 9° re del Regno Lubana, ora inglobato nell’Impero Saharan. Una leggenda dice che il Regno Lubana fu imbattibile durante il suo governo. Persino nel suo periodo più florido, l’Impero Saharan non riuscì ad occupare il Regno Lubana difeso da Madra. Il Regno Lubana rimase al sicuro fino alla morte di Madra.


‘Il re imbattuto che resistette alla carica dei cavalieri nemici da solo.’


Adesso Bubat possedeva la migliore armatura utilizzata da una persona leggendaria. Grazie a quel set Bubat guadagnava un paio d’ali e il miglior potere di tanking.


‘Non puoi neanche immaginare i sacrifici che ho fatto per ottenerla, Grid.’


Nonostante i fallimenti che aveva sperimentato, gli occhi di Bubat rimasero forti e sfavillanti. Dopo aver equipaggiato un’armatura blu e un largo scudo, Bubat si precipitò contro Grid, urlando.


“Ti fermerò!”


Bubat tirò fuori la sua arma di classificazione Unica, il ‘Martello di Seres’.


‘Adesso Grid si sentirà frustrato.’


Aveva sconfitto quattro giocatori con Ondata di Assassinio Collegata e tutti i giocatori francesi si erano ritirati dopo la sconfitta di Bondre, ma il numero di persone presenti era ancora soverchiante. La squadra sudcoreana era circondata e pressata da più di 60 nemici. La Corea del Sud sarebbe andata in crisi se Grid non si fosse sbrigato a raggiungerla, dunque Grid doveva avere fretta.


Poi, come per testare la sua impazienza…


“Oscuramento.”


<i>Peeng!</i>


Grid scatenò un’energia demoniaca. Incrementò il suo potere d’attacco, ma ricevette una penalità che gli ridusse la Salute.


‘Come mi aspettavo!’


Bubat sorrise di soddisfazione, mentre guardava Grid, sempre più nervoso.


“Fatti sotto!”


<i>Kuwong!</i>


[Grido Provocatorio è stato attivato.]


[Il nemico sarà provocato.]


La rara classe nascosta, Frantumatore. Le sue statistiche erano quelle di un tipico tanker, ma il vantaggio più grande della classe era la sua abilità nel distruggere le formazioni. Usava l’abilità ‘Incondizionata’ per precipitarsi a 3 metri dal bersaglio e poi usava delle combo di Controllo della Folla<b>1</b> per distruggere il nemico all’istante.


Ma l’anno prima, ciò non aveva esercitato alcun potere su Grid. Lui era immune a condizioni di stato alterate.


‘Ora è diverso!’


Mentre cercava di raggiungere il livello 310, Bubat aveva acquisito abilità che costringevano il nemico a subire gli stati alterati. In origine erano progettate per permettere al Controllo della Folla di funzionare negli assalti ai boss, ma al momento erano fatali per Grid.


[‘Bubat’ ti ha provocato.]


[Non puoi resistere.]


Grid si accigliò.


‘La preoccupazione di Lauel era giusta.’


Lauel era sicuro che, per riequilibrare la situazione, sarebbero emerse abilità in grado di scavalcare l’immunità alle condizioni di stato. Grid l’aveva deriso a quel tempo, ma la preoccupazione di Lauel era diventata realtà.


Era come quando una compagnia di un videogioco vendeva un oggetto in negozio del tipo ‘Scudo che difende assolutamente dall’attacco di un nemico’, e che più tardi vendeva poi ‘un oggetto che sconfigge lo scudo assoluto’ ad un prezzo più alto.


Quando il volto zoomato di Grid si contorse, le centinaia di milioni di spettatori si resero conto della situazione. Gli esperti silenziosi improvvisamente gridarono.


『 L’armatura che indossa Bubat…! L’ho vista in un libro antico! 』


『 È il Set Da Battaglia del Re Imbattuto Madra! 』


『 L’Imbattuto Re Madra era chiamato il tanker leggendario. C’è un documento che dichiara che abbia resistito alla carica dei Cavalieri Rossi da solo! 』


『 Il potere di tanking di Bubat sarà inimmaginabile. Grid non sarà in grado di sconfiggerlo. 』


『 Alla fine, Grid non è riuscito a salvare la squadra coreana. 』 


Gli esperti fecero crescere l’ansia degli spettatori coreani.


<i>-Wow, davvero. Ho cercato l’Imbattuto Re Madra e indossa esattamente la stessa armatura di Bubat.</i>


<i>-Uno dei migliori tanker è equipaggiato con la migliore armatura… Comunque, il Dio Grid vincerà.</i>


<i>-Molte delle abilità di Grid dovrebbero essere in ricarica… Potrebbe essere dura.</i>


Se questa era la reazione dei coreani, che ne pensavano gli stranieri? In molti pensavano che Bubat fosse una montagna che Grid non sarebbe riuscito a scalare. Tuttavia…


“Arte della Spada di Pagma.”


Grid arrivò davanti a Bubat, indipendentemente dalla sua volontà, a causa della provocazione. Usò Ira del Fabbro e Movimenti Rapidi.


“Ahah! Prova a colpirmi! Ti renderai conto di quanto sia futile e assaggerai la disperazione!”


Bubat provocò Grid fino alla fine. Iyarugt mirò al punto debole rilevato dalla Benda del Macellaio.


“Cuspide.”


[Cuspide Lv. 4 (0,5%)]


Una spada che racchiude l’essenza di un dio guerriero.


Infligge l’800% del tuo potere d’attacco ad un singolo bersaglio. Questa abilità ignorerà il 64% dell’armatura del bersaglio.


<i>Seokeok!</i>


“…Eh?”


La velocità d’attacco di Grid era diventata improvvisamente elevatissima. La traiettoria dell’attacco era difficile da leggere. Ma più di ogni altra cosa…


[Hai subito 17050 punti di danno.]


‘Fa male…?’


No, che cos’era?


Lo scudo che Bubat reggeva nella mano divenne obsoleto.


“U-Uhh?”


Bubat sbatté le palpebre, perché non riusciva a capire cosa stesse succedendo. Era naturale. Il Frantumatore possedeva il più alto livello di difesa tra le numerose classi di Satisfy e Bubat indossava anche l’armatura più forte, appartenuta al re imbattuto.


Allora perché faceva così male? Bubat barcollò e sembro cadere in uno stato confusionario. Cercò di contrattaccare con il suo martello, ma Grid poteva vantare un’estrema agilità grazie a Movimenti Rapidi.


La Benda del Macellaio e Iyarugt gli avevano suggerito la traiettoria d’attacco, quindi avrebbe potuto difendersi da essa. Ma Grid ignorò il martello. Giudicò che il potere d’attacco di Bubat non fosse affatto minaccioso.


<i>Peeok!</i>


[Hai inflitto 1090 punti di danno al bersaglio.]


“…Eh?”


Gli occhi di Bubat si spalancarono per lo stupore. 


Era un martello di classificazione Unica, quindi perché non aveva inflitto alcun danno?


‘Cosa? Non doveva essere un gran colpo?’


Forse la difesa di Grid andava oltre le loro previsioni?


‘Non dirmi… Un tanker?’


“Se non posso riprodurre il più forte potere d’attacco a causa della patch, allora sfodererò la difesa più forte. Userò accuratamente questa patch per sembrare migliore rispetto allo scorso anno.”


Il commento di Grid dalla conferenza stampa gli attraversò la mente. Esatto. Bubat non l’aveva mai nemmeno immaginato. Grid non aveva ancora estratto neanche Tre Strati. Grid puntò un dito verso la confusa fronte di Bubat.


“Missile Magico.”


Il Missile Magico (Potenziato) aveva guadagnato costantemente in competenza nell’Arcipelago di Behen, ma era ancora al livello 2. L’esperienza era solo al 60%. Il tasso di guadagno di competenza delle abilità leggendarie era il peggiore.


Dall’altro lato, il danno della magia leggendaria era molto forte. Aggirava la resistenza alla magia del nemico e infiggeva un danno equivalente al doppio del potere magico attuale di Grid. Grid indossava ancora il set della Luce Sacra, il che significava che la sua Intelligenza era aumentata di 200 grazie alla Corona della Luce Sacra. Anche gli elisir avevano aumentato la sua Intelligenza di 400. 


Bubat fu sorpreso dal danno elevato.


<i>Peeng!</i>


“Ugh!”


La testa di Bubat scattò all’indietro, dopo essere stato colpito da Missile Magico. Guardando il cielo blu, Bubat si convinse che la situazione era la peggiore che potesse presentarsi. Delle finestre di notifica apparvero davanti a Grid.


[Colpo critico!]


[L’effetto opzionale di Iyarugt ha fatto sanguinare il bersaglio.]


[Hai raggiunto la 3° combo!]


[L’effetto opzionale di Iyarugt massimizza il sanguinamento del bersaglio. Il danno inflitto al bersaglio aumenterà del 200% per 1 secondo.]


Grid attaccò durante quell’intervallo. Era Cuspide Assassina.


[Cuspide Assassina]


Un attacco che ignora completamente la difesa del bersaglio e infligge il 2000% del tuo potere d’attacco.


*La spada può cambiare traiettoria nel mezzo dell’attacco, rendendo difficile fronteggiarla.


<i>Seokeok!</i>


“Kuaaaaack!”


Come la maggior parte dei tanker, Bubat aveva investito i suoi punti statistica in Stamina, e la sua Agilità era molto bassa. Tuttavia, difficilmente incontrava disagi dovuti alla scarsa Agilità. Talvolta era difficile rispondere agli attacchi del nemico a causa della bassa Agilità?


Non aveva importanza. La sua difesa era alta, perciò poteva sopportarlo. Ma gli attacchi di Grid erano un’eccezione. Facevano male. Colpì a ripetizione e alla fine collegò Spada Infernale.


Si trattava di un’abilità d’attacco leggendaria collegata ad Iyarugt. Era un’altra stella. Accadde in meno di un minuto.




<ol>
         <li style="font-weight: 400">Controllo della Folla: (“CC, Crowd Control”) abilità che rende un mostro temporaneamente inoffensivo, facilitando lo scontro. Spesso il mostro in questione rimane inoffensivo finché non viene attaccato, permettendo al gruppo di eliminare prima gli altri e poi l’ultimo con calma.</li>
</ol>








Traduzione di Martina Procida


Editing di Libusemumei
                                


                                



