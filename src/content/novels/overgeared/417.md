---
title: Capitolo 417
pubDate: 2025-03-17T08:49:02.541Z
tags:
    - overgeared
---


Grid.


Possedeva una classe leggendaria, e la più famosa fra gli utenti in classifica ufficiosi. Era presente in talmente tanti argomenti che anche le persone indifferenti a Satisfy conoscevano il suo nome.


Le opinioni, però, erano divise in due: o era un principiante abbastanza fortunato da ottenere una classe leggendaria, oppure aveva l’abilità stessa di possederne una, o via dicendo. Una persona come Grid che riceveva sia lodi che critiche era rara.


Tuttavia, quelli che lo lodavano e quelli che lo criticavano avevano un pensiero in comune. Grid era forte.


Tarma, però, la pensava diversamente.


‘Sono più forte di un fabbro.’


Infatti, Tarma aveva osservato i video delle battaglie di Grid diverse volte, e il giocatore coreano aveva delle carenze osservandolo con gli occhi di uno specialista dei combattimenti. Le sue abilità nella lotta si concentravano sull’aggressività, peccando di qualsiasi difesa, ma non possedeva abilità di controllo per ovviare a quella mancanza difensiva.


“Beh, può sembrare bravo se lo si guarda con gli occhi del pubblico.”


Tarma lo ridicolizzò, gesticolando la mano come a scacciar via qualcosa.


“Sparisci, moscerino. Non ho tempo per te.”


Prima dell’inizio della Competizione Nazionale, il mondo aveva predetto che Grid non vi avrebbe giocato un gran ruolo, ed era lo stesso per il cliente di Tarma, che non aveva messo una taglia sulla testa del giocatore coreano. In altre parole, Grid non era un suo obiettivo, per cui era uno spreco di energie ucciderlo. Intendeva mandarlo via, ma il suo tono di voce era il problema.


Sparisci, moscerino? A Grid non piaceva il comportamento dell’altro.


“Come mi hai chiamato? Sparisci?”


“Cosa? Che stai dicendo?”


Tarma non comprendeva lo slang di Grid, che alzò il dito medio.


“Mangia questo.”


Grid era più affabile nei confronti delle persone attorno a lui, ma la sua innata personalità era ancora lontana dall’essere gentile. Il peggio di lui veniva fuori quando aveva a che fare con persone come Tarma.


“Bastardo...”


Il volto di quest’ultimo si distorse come se fosse un demone. Il secondo motivo del risentimento di Grid era che Tarma si trovava al punto in cui il giocatore coreano si aspettava ci fosse Kraugel. A causa di ciò, aveva perso il tempismo per un perfetto attacco a sorpresa.


“Non può essere perdonato...”


Tarma ringhiò.


“Moscerino, ti darò l’occasione di morire a causa delle mie gloriose mani.”


Il mondo reputava Faker l’assassino più forte, essendo stato responsabile della sconfitta di una delle sette gilde, la Gilda del Fiore di Ghiaccio. Chi conosceva Tarma, però, considerava quest’ultimo superiore.


Le attività mostrate nell’ombra dell’Assassino Tarma, un utente in classifica non ufficiale, erano più incredibili dei successi di Faker. 


『 Tarma? Chi è? 』


『 Umm, vediamo... Un assassino di terzo avanzamento appartenente alla Grecia. La sua classe è Maestro dell’Ombra... È un utente in classifica ufficioso, poiché il suo livello non è stato mostrato.』


Al momento sull’Isola Tira erano installate centinaia di telecamere, che catturavano in tempo reale i movimenti dei partecipanti. Tuttavia, i video che le emittenti televisive potevano mostrare erano limitati, perciò gli utenti non famosi non venivano mostrati ai telespettatori. Uno di questi, era Tarma.


In questo frangente, però, Grid aveva distrutto i team alleati, incrociando così Tarma e rendendolo un soggetto dell’attenzione del mondo.


<i>-</i> Tarma? Ha una terza classe avanzata, quindi significa che è al minimo, allo stesso livello dell’80° in classifica.


- Sembra si sappia poco di lui. Probabilmente è qualcuno che mangia e caccia soltanto.


La maggior parte del pubblico non lo conosceva, stessa cosa per i telecronisti internazionali. Coloro che, invece, conoscevano meglio il mondo di Satisfy, erano ben a conoscenza di chi fosse Tarma.


『 Tarma è un assassino molto noto. 』


『 Dicono che abbia assassinato più di 100 utenti in classifica. Anche Zibal, 2° in classifica, è stato ucciso da lui. 』


『 Avete sentito del gruppo di giocatori oscuri chiamato Carnevale di Sangue? Tarma è uno dei mostri di quel gruppo scellerato. 』


『 Si dice che il vero dio della morte sia Tarma, non Faker. 』


Internet era scioccato dai commenti degli esperti. I termini di ricerca in tempo reale dei siti online erano dominato dal nome ‘Tarma’ e ‘Carnevale di Sangue’.


- Wow...È la prima volta che sento parlare di Carnevale di Sangue, ma il loro potere è enorme.


- Un gruppo incredibilmente malvagio...Sono loro la Triade di Satisfy?


<i>- 13 regni hanno delle taglie sulle loro teste, ma la loro base non si riesce a trovare.</i>


<i>- Sembra che Tarma non sia un semplice assassino;; Grid ha scelto l’avversario sbagliato? Non è pericoloso?</i>


<i>- Yiing.</i>


Dozzine di droni si sparpagliarono per la foresta, cominciando a raggrupparsi attorno a Grid e Tarma. Era prova che il mondo stava prestando attenzione ad entrambi.


“Hah, è davvero...”


Tarma si grattò la nuca alla vista di tutte quelle telecamere. Era entrato nella Competizione Nazionale soltanto per uccidere Kraugel, perciò voleva evitare l’attenzione delle persone per agire più liberamente. Tuttavia, questo suo intento era stato rovinato per colpa di Grid.


“Dopo che ti avrò ucciso, tutti i partecipanti dei paesi faranno attenzione a me. Sono infastidito da questo pollo.”


<i>Suuk.</i>


Tarma si lamentò mentre estrasse il logo del Gruppo Lion, una delle 10 migliori compagnie del mondo. Erano loro a sponsorizzare Tarma.


“Siccome viene prestata così tanta attenzione ad un moscerino, farei meglio a guadagnarci dei soldi.”


Tarma si attaccò il logo della compagnia sul petto, poi cominciò ad emettere un’aura oscura mentre tirò fuori due pugnali gialli. Era un’arma soltanto per PK, che aveva acquisito dopo le missioni a Gaya, il regno desertico del continente Orientale che la maggior parte degli utenti non avevano ancora visto.


“Questa è l’arma più potente che fa sembrare stupidi quelli del Continente Occidentale. Overgeared? Pffft! E’ una parola che descrive me!”


L’assassino urlò sicuro di sé, e delle ombre emersero ovunque; dalla terra, dai cespugli, dagli alberi, dalle rocce, ecc. L’ombra di Tarma si diffuse su tutto il terreno, ingannando gli spettatori.


“Le ombre si stanno muovendo!”


Tarma vi scomparve all’interno. Era perfetto, ad un livello descrivibile come la più potente tecnica di occultamento, perciò i commenti, gli esperti e gli spettatori nel mondo l’ammirarono.


Grid, però, era diverso. In passato, aveva fatto esperienza con l’assassino ombra chiamato Kassim. Riuscì a capire dove fosse Tarma nel momento in cui la sua ombra cominciò a contorcersi. Basandosi su questo, usò in anticipo Localizzazione Magica (Potenziata) Livello 2.


 Localizzazione Magica Livello 2 aveva un ampio tempo di evocazione e non poteva localizzare precisamente la posizione di un assassino che si muoveva in tempo reale. Tuttavia, la versione di Grid era stata sviluppata dal leggendario grande mago Braham, e trascendeva il senso comune.


Inoltre, Grid aveva la sua alta statistica dell’istinto e la Benda del Macellaio. Tutte le condizioni erano perfette per rendere Tarma un perfetto disastro.


“Cosa?”


Tarma emerse dall’ombra dell’albero accanto a Grid. Lo fissò, deciso ad ucciderlo prima che l’avversario lo localizzasse, ma lo Spadone di Grid stava mirando al punto da cui era apparso.


“Assassinio Collegato.”


<i>Puok!</i>


<i>Puk! Puk! Puk.</i>


“...!”


La debolezza di un assassino era la loro poca salute e difesa. Erano orgogliosi delle loro eccellenti abilità furtive e della loro fatalità, ma i loro corpi erano i più deboli fra tutti quelli dei dispensatori di danni. Come poteva un assassino sopravvivere ad Assassinio Collegato, superiore ad Ondata di Assassinii Collegati quando si trattava di pura potenza di attacco? Si sarebbe trattato di un caso fortuito se fossero riusciti ad evitarlo.


Tarma non poté nemmeno urlare mentre diventava grigio.


『 Wow. 』


Chi commentava e gli esperti tirarono un profondo respiro. Il primo termine di ricerca in tempo reale sui portali di ricerca era ‘3 secondi’. Dopo aver fatto disconnettere Hurent in 5 secondi e Bondre in 4 nella scorsa Competizione Nazionale, adesso Grid aveva stabilito un nuovo record. Era un vero cliché, ma il mondo era ancora una volta senza parole.


Dal primo giorno della Competizione Nazionale, Grid stava rovesciando il mondo diverse volte.


***


‘Un tipo veramente forte.’


Grid lo capì nel momento in cui aveva letto da dove sarebbe spuntato Tarma, ed usò Assassinio Collegato. Tarma non si arrese e reagì, tagliando il polso del fabbro leggendario. 


‘Ho subito 3,000 punti di danno...’


Grid resistette, ma l’attacco provocò anche avvelenamento e paralisi. Il potere era tremendo. Se non fosse riuscito ad uccidere Tarma con un colpo solo e se Assassinio Collegato avesse inferto solamente tre colpi, il giocatore coreano pensò che sarebbe stato pericoloso.


Esatto.


Grid aveva occhi in grado di misurare l’abilità dell’avversario soltanto scambiandosi un colpo. Era qualcosa che aveva sviluppato dopo numerose battaglie contro nemici più forti di lui. Adesso lui stava diventando una vera testa di serie.


『 La squadra americana ha iniziato a portarsi al passo di quella sudcoreana! 』


『 Al momento, sono soltanto tre i sopravvissuti del team coreano. E’ inevitabile che la loro velocità diminuisca a differenza delle altre squadre. E’ possibile che cedano il primo posto agli Stati Uniti? 』


“Questo...”


Le parole dei telecronisti allarmarono Grid. Dopo aver controllato il tabellone, Grid utilizzò Volo, viaggiando nella direzione in cui erano concentrati i bersagli, rilasciando Ondata. Dozzine di bersagli esplosero.


Tuttavia, c’era un limite al suo mana. Grid lasciò alle Mani Divine la gestione dei bersagli e atterrò una volta che il suo mana fu esaurito. Il pubblico coreano che lo vide ne rimase frustrato. I bersagli erano difficile da gestire da terra e la Corea del Sud aveva soltanto un dispensatore di danni ad area, Yura, perciò la squadra americana sarebbe riuscita a raggiungerli. Forse anche la Russia e il Canada ci sarebbero riusciti.


Ma chi era Grid? Era un fabbro leggendario che poteva utilizzare tutte le armi, avendo ottenuto l’abilità Padronanza delle Armi nell’Arcipelago Behen. I telecronisti e gli spettatori rimase stupiti nel vederlo tirar fuori un arco.


『 Un arco? Perché sta imbracciando un arco? 』


『 Non ditemi che... Di certo un fabbro non cercherà di scoccare una freccia... 』


Pagma era stato un fabbro leggendario e un grande spadaccino. Tutti quanti erano in grado di comprendere perché il suo Erede usasse una spada, ma non potevano immaginare che avrebbe utilizzato un arco.




Traduzione di MoonRoro29


Editing di Libusemumei
                                



