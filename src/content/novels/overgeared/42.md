---
title: Volume 1 - Capitolo 42
pubDate: 2025-02-27T07:44:20.601Z
tags:
    - overgeared
---


I residenti andarono su tutte le furie.


“St-stai suggerendo una rivolta?”


“Una rivolta? È il lord che sta causando la rivolta! Noi siamo la gente del Conte Steim. Noi ci opporremo ai demoni che hanno unito le forze per andare contro il volere del Conte!”


Agli abitanti venne ricordato che avevano una giustificazione per rivoltarsi al lord. Il loro spiritò cominciò a crescere.


“Va bene! Io seguirò Khan!”


“È impossibile scacciare il lord con la nostra forza, ma con la nostra indignazione, faremo sapere al mondo che c’è qualcosa che non va a Winston. In questo modo il Conte Steim potrebbe ricevere la notizia.”


“Dobbiamo combattere per Grid, incarcerato per causa nostra.”


“Io combatterò!”


I residenti avevano deciso di cambiare le sorti di Winston con le proprio forze!


Khan aprì la porta del magazzino e lo controllò. La stanza era piena di equipaggiamenti da battaglia, proprio gli oggetti che Grid aveva prodotto mentre si esercitava per la sfida. L’esito non era stato eccellente a causa dei limiti dei materiali, ma erano meglio delle attrezzature agricole.


“Ohh!”


I residenti si erano esaltati mentre si armavano sotto il comando di Khan.


“Dirigiamoci alla Mero Company, adesso!”


“Sì! Prendiamo Valmont!”


Khan li contenne. “Se attaccassimo la Mero Company, la notizia della nostra insurrezione verrebbe velocemente recapitata al lord e il castello sarà fortemente difeso.”


“Allora dovremmo dirigerci prima al castello?”


“Esatto. Dobbiamo entrare nel castello prima che la notizia della nostra rivolta venga recapitata al lord. Se il lord venisse preso come ostaggio, i soldati non potranno agire e noi saremmo in grado di respingere facilmente la Mero Company!”


Un uomo si fece avanti e disse, “L’architetto che ha progettato il castello è il mio bisnonno. Quindi ho una cianografia del castello a casa. Grazie ad essa possiamo scovare i passaggi segreti, in modo che ci permetta di infiltrarci con facilità nel castello.”


“Ohh!”


Videro una speranza. I residenti non erano incapaci. Erano sicuri che avrebbero scacciato il lord e la Mero Company, ma quella sensazione durò soltanto per un momento.


<em>Jaengurang!</em>


Le finestre del secondo piano vennero infrante e i soldati armati di archi fecero irruzione.


“Gettate le armi se non volete morire!”


Il secondo piano della fucina venne occupato in un istante da una dozzina di arcieri, e tutti puntavano le loro armi contro le persone al primo piano. I residenti erano terrorizzati quando Valmont fece il suo ingresso nella fucina.


Rise rumorosamente, “Hey, sono solo venuto a prendere possesso della fucina, solamente per guadagnare la possibilità di un grande merito! Hahaha!”


Il grasso del suo collo dondolava mentre rideva.


Khan gridò al divertito Valmont. “Hai incastrato ed arrestato Grid così che il risultato della sfida non venisse rivelato!”


Valmont alzò le spalle.


“Il risultato della gara non è stato stabilito? È ridicolo. È stata una completa vittoria della Mero Company. Non avete visto l’opera del fabbro che abbiamo assunto? Anche se venissero svelati i dettagli del pugnale che tu e Grid avete creato, non sareste in grado di battere il suo. Chiedete al pubblico, tutti sarebbero d’accordo. La Mero Company ha vinto la sfida, e diventa la legittima proprietaria della fucina.”


“Tu! Tu avevi decisamente capito che il pugnale di Grid era migliore di quello del tuo fabbro, e per questo lo hai prontamente fatto arrestare per paura di essere sconfitto!”


Valmont lo ridicolizzò, “Se vuoi incolpare qualcuno, non dovresti incolpare gli occhi del pubblico? Ad ogni modo, gettate le vostre armi se non volete essere immediatamente giustiziati per aver causato una sommossa.”


“Chi obbedirebbe agli ordini di un commerciante?”


“Hoh, è un problema che io sia un commerciante? Allora seguite gli ordini di Sir Philipson, non i miei. Signore, queste persone sono armate, ciò non è considerato una ribellione? Dovreste pacificarli.”


Philipson, in piedi affianco a Valmont, annuì. Agitò la mano e i soldati che occupavano il secondo piano tesero gli archi.


“Abbassate le armi. E Khan, ti arresterò in quanto capo della rivolta.”


I residenti erano furiosi.


“Sporco bastardo! Sei un cavaliere? Sei solo il cane di Valmont! Non obbedirò ai tuoi ordini!”


Philipson scoccò un’occhiata ai soldati. Le frecce cascarono dal secondo piano.


<em>Puuok!</em>


“Kuaack!”


“Hiik!”


Uno degli abitanti cadde dopo essere stato colpito da una freccia.


Khan inorridì a quella vista.


“Vili bastardi!”


“Il prossimo attacco verrà diretto alle vostre teste. Gettate le armi se non volete morire.”


Nonostante tutti avessero delle armi, la gente comune non avrebbe avuto chance contro dei soldati addestrati. Se avessero combattuto, avrebbero avuto una morte priva di significato.


“Ohhh...”


<em>Jaengurang!</em>


Le loro armi caddero debolmente a terra. La loro determinazione crollò e le persone ormai indifese si accasciarono per la paura.


Valmont osservò la gente piangere e rise. “Hahahaha! Sciocchi! Alla fine, i cani come voi possono solo opporre una resistenza inutile! Mettetevelo bene in testa! Siete fatti per eseguire gli ordini! Tutto ciò che dovete fare è obbedire incondizionatamente! Non pensate di ribellarvi ancora!”


Valmont diede un ordine a Philipson.


“Confisca qualsiasi cosa ci sia in questa fucina. E arresta Khan, il capo della rivolta.”


“Sì!”


I soldati si mossero in perfetto ordine. Valmont si avvicinò a Philipson e gli sussurrò, “Sir Philipson, il lord ci darà sicuramente una grande ricompensa per aver fermato la ribellione prima che venissero causati danni. Perché non beviamo per festeggiare stasera? Farò preparare bellezze e prelibatezze.”


“Lo apprezzo. Possiamo divertirci stasera, ma non c’è bisogno di preparare delle bellezze separate.”


Lo sguardo avido di Philipson era fisso su di un punto.


Valmont lo seguì, e vide degli anziani e alcune donne. Fra queste, c’era una ragazzina di circa 15 anni. Una volta adulta, sarebbe diventata una vera bellezza.


Valmont si accigliò e disse tra sé. “Desiderare una ragazzina... Sei peggiore di me.”


“Huh? Cosa hai appena detto? Mi dispiace ma non ho sentito.”


“No, nulla. Non hai sentito niente, stavo solo parlando a me stesso.”


Mentre Valmont e Philipson erano pieni di attesa al pensiero della ricompensa del lord, gli abitanti erano disperati alla vista di Khan che veniva trascinato via.


“Cosa facciamo adesso?”


“Cosa dovremmo fare? Questa è la fine... Non c’è nessun altro su cui poter contare a Winston.”


“Me ne sarei dovuto andare quando potevo... Adesso non posso lasciare questo posto...”


Khan era l’ultima fonte di speranza rimasta per i residenti di Winston, e adesso lo vedevano venir portato al dungeon. C’era bisogno di un eroe.








<p style="text-align: center"> ***</p>








Il dungeon del Castello di Winston.


“...”


Quanti giorni erano passati? La luce non filtrava mai e Huroi era disperato, intrappolato nell’oscurità. Adesso non riusciva a distinguere se quella fosse la realtà o la sua versione virtuale.


‘Che posto è questo? Perché lo sto facendo? Come posso uscire da questo inferno?’


Avrebbe preferito morire. Nel frattempo, nella realtà, l’encefalogramma di Huroi mostrava una grave instabilità.


L’atmosfera nel ramo della S.A Mongolian era molto pesante.


“L’EEG [1] è troppo instabile. Non possiamo garantire per la salute di Allunbatar. Se non forziamo la sua disconnessione in questo preciso istante, ci potrebbe essere il bisogno di rinchiuderlo in un manicomio.”


Gli esperti consigliarono di abbandonare la missione.


Tuttavia, l’idea del direttore del ramo Mongolian Park Eunhyuk era diversa.


“Allunbatar ha raggiunti le 48 ore e 10 minuti. È arrivato fin qui, perciò non si tratta più di PR [2]. Non possiamo sprecare i suoi sforzi. Manca solo un'ora e 50 minuti. Fino ad allora, lo osserveremo fino alla fine.”


Ciò significava che non avrebbe permesso un logout forzato. I volti dei dirigenti impallidirono.


“Satisfy merita le critiche per l’esistenza di una missione che metta a rischio l’utente. Se non ci prendessimo la responsabilità della sicurezza dell’utente, la compagnia riceverebbe un brutto colpo.”


“Il mondo intero penserà che Satisfy sia pericoloso e il servizio verrà interrotto!”


Park Eunhyuk non cedette difronte ai dirigenti. “Ho preso la mia decisione. Se qualcosa andrà storto, me ne assumerò tutte le responsabilità. Farò del mio meglio per evitare di danneggiare la compagnia.”


“No, perché arriveresti a tanto? La situazione attuale non è così incoraggiante. Le probabilità che Grid salvi Huroi sono solo del 9%! Inoltre, Grid è stato arrestato come complice di Huroi. Piuttosto che salvarlo, Grid rimarrebbe bloccato nello stesso dungeon. Non sarebbe una decisione saggia forzare il suo logout, dato che la missione fallirebbe comunque?”


L’idea di Park Eunhyuk era sempre la stessa.


“Non è un caso positivo che Grid sia stato arrestato? Adesso sono vicini nel dungeon.”


I dirigenti erano scioccati.


“Grid appartiene ad una classe leggendaria, ma è di livello basso. In più i suoi oggetti e le sue armi sono stati confiscati. Come farà ad uscire dal dungeon e salvare Huroi a mani nude?”


“È stato già deciso, perciò non dite altro.”


Park Eunhyuk li congedò e si concentrò di nuovo sul monitor. Sul primo erano segnate 48 ore. Rappresentavano 192 ore nel gioco, per questo Huroi stava cominciando ad andare nel panico. Sul secondo monitor, i soldati avevano appena portato Grid al Castello di Winston.


‘Ovviamente la situazione è disperata. Huroi non può essere salvato con la forza di Grid. Ma sembra che accadrà qualcosa.’


Dopo che la missione ‘Attesa’ fosse stata attivata, Park Eunhyuk aveva osservato Grid per tutto il tempo. Grid era avido, era sboccato e il suo comportamento non era prudente. Era un personaggio ben lontano dall’Apostolo della Giustizia dei film.


Ma nonostante questo, Park Eunhyuk si sentiva sempre più sicuro osservandolo.


Grid faceva molti tentativi. Era rimasto davanti alla fornace per diverse ore a martellare ripetutamente. Aveva progettato e creato diversi oggetti usando gli stessi materiali. Muoveva il corpo e la mente senza alcun riposo. Si lamentava tutto il giorno, ma le sue azioni erano totalmente diverse dalle sue parole.


E poi aveva creato un oggetto meraviglioso durante la gara di produzione oggetti.


‘Un utente ha creato il primo...’


Anche se Grid era in possesso della disonesta Abilità Maestria del Fabbro Leggendario, era esagerato produrre un oggetto simile così velocemente.


‘Potrebbe non avere talento, ma il suo spirito è eccezionale. Sarebbe bello credere in lui.’


Gli eroi nei film non si arrendevano mai, non importava quante difficoltà incontrassero. Alla fine avrebbero vinto. Forse anche Grid meritava di essere un eroe, pensò Park Eunhyuk.




[1] Acronimo per ElettroEncefaloGramma.


[2] Acronimo per Pubbliche Relazioni.
                                


                                



