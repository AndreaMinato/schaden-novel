---
title: Capitolo 425
pubDate: 2025-03-17T08:49:02.543Z
tags:
    - overgeared
---


Ringraziamo ancora Federico per la generosa donazione!


Durante il secondo giorno della Competizione Nazionale c’erano tre eventi in totale.


Il primo gioco era ‘Tieni la Base’.


L’obiettivo era di difendersi contro una quantità infinita di mostri, installando torrette di difesa e trappole fatte con oggetti presenti nella base, e sopravvivere più a lungo degli altri. Il posizionamento di torrette e trappole costituiva la chiave e richiedeva un certo buon senso e un’ elevata capacità di strategia.


Park Jonghwa era il rappresentante coreano che partecipava al gioco.


『 Lauel degli Stati Uniti ha vinto la medaglia d’oro e Bondre della Francia ha vinto a medaglia d’argento. 』


『 Bondre si è comportato bene fino a metà del gioco, poi nella seconda parte ha perso la concentrazione. 』


『 In una situazione in cui i cannoni antiaereo erano insufficienti, l’apparizione in larga scala dei mostri volanti è stato un fattore critico. 』


『 Dall’altro lato, Lauel aveva abbastanza cannoni antiaereo. Nonostante i mostri volanti non siano apparsi prima della seconda metà, non ha trascurato l’esistenza dei cannoni antiaereo sulla lista, e ne ha installati in numero consistente. 』


『 La medaglia di bronzo è andata a Vantner del Canada, che usato bene le trappole. 』


『 Usando adeguatamente le sue abilità di provocazione e carica, ha spinto i mostri nelle trappole. È da ammirare. 』


『 È difficile credere che sia la stessa testa calda che ha afferrato Chris per la caviglia durante il tiro al bersaglio. 』


『 Um… In effetti, i tanker dovrebbero fare un buon gioco di squadra. Tuttavia, Vantner sembra più specializzato nel gioco solitario. Agirà come una variabile in Overgeared. 』


Il rappresentante spagnolo, Pon, sbuffò mentre guardava la gara.


“È un vuoto, non una variabile.”


Pon sorrise con sarcasmo. Litigava con Vatner ogni giorno, ma si conoscevano da molto tempo. Pon si era congratulato con Vantner e ne era felice.


Il secondo evento che seguì fu ‘Acchiappare i Maiali’. Tra le migliaia di identici maialini rosa, i partecipanti dovevano trovare quelli con le macchie nere e acchiapparli. I maiali senza macchie avevano salute illimitata e non potevano essere uccisi, per cui il loro numero continuava a crescere.


Il vincitore della medaglia d’oro era la persona con l’abilità di osservare il bersaglio senza perdere la concentrazione…


『 Jishuka del Brasile! 』


『 Le sue abilità di osservazione sono grandiose. Come fa a localizzare le macchie in mezzo a tutti quei maialini identici? 』


『 Dev’essere grazie a Occhi di Falco, Occhi di Falco. È l’abilità di vedere a 30 metri di distanza, mantenendo una distanza di sicurezza dal bersaglio. 』


『 La mandria si è mescolata di nuovo quando un bersaglio è stato acchiappato, ma lei non ha mancato neanche un colpo. Ha una grande concentrazione. 』


『 Jishuka ha accumulato da sola un punteggio più alto della somma dei punteggi dei classificati dal 2° al 5° posto. 』


『 In una parola, è travolgente. 』


Nel secondo evento, il Brasile aveva vinto la medaglia d’oro, la Gran Bretagna la medaglia d’argento e la medaglia di bronzo era andata agli Stati Uniti. I paesi con gli arcieri più straordinari avevano monopolizzato il punteggio.


“Grid, hai visto? Più tardi, stanotte, verrò nella tua stanza per ricevere le tue congratulazioni!”


Alla conferenza stampa dopo l’evento, una delle donne più sensuali del mondo, Jishuka, fece un commento che causò un’ondata di shock.


<i>-Nella sua stanza? -_-‘</i>


<i>-Un uomo e una donna adulti, che faranno da soli in una stanza…?</i>


<i>-Ah… Sono geloso di Grid… Fare cose di notte con una ragazza sexy come quella…</i>


<i>-Probabilmente ha salvato il pianeta in una vita passata.</i>


<i>-Maledetto Grid…</i>


“Perché mi prudono le orecchie?”


Quando Grid venne decretato come il nemico pubblico di tutti gli uomini del mondo, la gara cominciò a scaldarsi.


Poi il terzo gioco nel pomeriggio.


Corsa all’Inferno. Era una mappa che rappresentava una parte dell’Inferno. La prima persona che fosse arrivata al traguardo, evitando gli ostacoli e le minacce dei demoni, sarebbe stata il vincitore. L’interesse dei giocatori di Satisfy era altissimo. Era paragonabile allo stesso interesse che avevano per gli eventi a squadre e per il PvP.


L’Inferno. Era una grande opportunità per esplorare indirettamente quella landa che nessuno aveva ancora mai visitato.


“Dovresti prestare attenzione. È probabile che l’Inferno sia uno degli ultimi temi di Satisfy.”


I posti riservati della platea. Improvvisamente Lauel si presentò nel posto dove si erano riuniti i rappresentati coreani e si accomodò accanto a Grid.


“L’Inferno sarà una delle innumerevoli terre su cui regnerai.”


Ad eccezione di Grid e Peak Sword, gli altri rappresentati coreani si allontanarono da Lauel. Non avevano ancora nessuna resistenza contro la sua natura chuuni.


“L’Inferno… Era un po’ strano.”


In quel momento Grid indossava un traduttore. Grazie a quello, Lauel comprese le sue parole e rimase scioccato.


“Hai già visto l’Inferno?”


“Solo per breve tempo.”


“Wow.”


Era andato all’Inferno? Suonava come uno scherzo o un bluff. Ma quello che lo affermava era Grid. Lauel doveva credergli per forza.


“Com’era?”


“Mmm.”


Gli occhi di Lauel brillavano come fiaccole, ma Grid distolse lo sguardo. Yura stava partecipando alla “Corsa all’Inferno” per la Corea del Sud. La gara stava per iniziare.


“Guarda con i tuoi occhi. È molto meglio che sentirlo da me, dato che si sono stato solo per pochi minuti.”


Anche Grid era interessato all’Inferno. Il suo potere demoniaco era ad 830 ora, perciò non sapeva mai quando ci sarebbe ritornato.


***


Era molto significativo sperimentare certi contenuti prima degli altri. Permetteva di acquisire informazioni più accurate più velocemente degli altri, e ciò diventava una spinta alla propria crescita. In quel senso, la corsa all’Inferno era un evento molto importante e i partecipanti erano spettacolari.


Zibal degli Stati Uniti, Hao della Cina, Seuron dell’Argentina, Regas della Gran Bretagna, ecc. Le persone più forti di ogni paese partecipavano a quell’evento. La loro intenzione era di esplorare l’Inferno, piuttosto che di focalizzarsi sulla medaglia d’oro. In poche parole, la loro priorità era lo sviluppo personale piuttosto che l’onore nazionale.


E le critiche della gente? In questo evento, non importavano. Loro erano quelli che sognavano in grande.


Kraugel l’aveva previsto. Era per quello che Alexander partecipava alla Corsa all’Inferno al posto suo. Giudicava che Alexander sarebbe riuscito ad assicurarsi l’oro. Forse avrebbe perso l’opportunità di esplorare l’Inferno, ma stava cercando di fare del suo meglio per curare la malattia di sua madre.






[Sei entrato all’Inferno.]


[Sei stato colpito da una potente energia malvagia.]


[Il tuo corpo è esausto. Potere d’attacco, Difesa e Agilità diminuiranno del 30%.]


[La Salute non si ripristinerò naturalmente.]


[Hai subito un colpo mentale. La velocità di rigenerazione del Mana diminuirà del 50%.]






“Ci sono un sacco di depotenziamenti.”


“Non c’è ripristino della Salute? Dovremo affidarci solo alle pozioni e alle abilità di ripresa?”


“Guarda la velocità di rigenerazione del Mana. Non possiamo esagerare con le abilità.”


“Um… Il gioco solitario all’Inferno è impossibile.”


I rappresentati erano confusi dai depotenziamenti. Si sentivano come rifiutati dall’Inferno. Tuttavia, per Yura era diverso.






[L’Inferno è il vero palcoscenico di un Cacciatore di Demoni!]


[Tutte le statistiche aumenteranno del 20%.]


[Il tempo di ricarica delle abilità si ridurrà del 20%.]


[Il potere di tutte le abilità di purificazione aumenterà del 15%.]


[La velocità di produzione dei proiettili magici è salita al massimo.]


[La velocità di ripristino della Salute e del Mana aumenteranno del 50%.]






‘Il mio palcoscenico.’


La classe del Cacciatore di Demoni. Yura era sempre stata affascinata ed elettrizzata dal potere della classe leggendaria, che era superiore in tutto e per tutto ad una classe normale. Tuttavia, rimaneva indietro sotto molti aspetti se paragonata al Discendente di Pagma. Naturalmente, Grid aveva aperto diversi pezzi nascosti, mentre Yura non era riuscita ad aprirne neanche uno. Anche tenendo in considerazione quel fatto, il Cacciatore di Demoni era una classe specializzata nel combattimento, eppure aveva un impatto molto più debole rispetto al Discendente di Pagma.


Yura si era chiesta se per caso non si fosse sbagliata riguardo a quella classe e aveva cominciato a provare ansia. Ma adesso veniva fuori che il Cacciatore di Demoni aveva un vero palcoscenico. In accordo col suo nome, era una classe che sprigionava il suo vero potere all’Inferno. Era davvero una buona notizia. Prima o poi, il contenuto riguardante l’Inferno sarebbe stato sbloccato e lì il Cacciatore di Demoni sarebbe stata la classe più forte.


Yura non vedeva l’ora di scoprire come avrebbe potuto migliorarsi in futuro.


『 32 partecipanti in rappresentanza di ogni paese sono sulla linea di partenza. 』 


『 Abbiamo tutti i più grandi giocatori riuniti insieme. 』


『 Sono particolarmente interessato a Damian, Hao, Sueron, Zibal, Pon e Regas. 』


『 Non so che tipo di variabili produrrà questo luogo chiamato Inferno… Per adesso, potrebbero essere considerati i più grandi favoriti alla vittoria. 』


『 In particolare, mi aspetto molto da Damian. Un papa che può usare il potere della dea della luce infliggerà sicuramente grossi danni ai demoni. 』


『 Sono d’accordo. In questo evento, c’è molto più da fare per Damian che per Kraugel. 』


『 È per questo che Kraugel non ha partecipato? 』


Alla gente non importava di Yura. Aveva fatto fatica contro Kraugel, per cui le aspettative nei suoi confronti erano basse. La classe nascosta che aveva ottenuto non era niente di speciale e i suoi limiti erano chiari. Ma dopo un po’, le persone di tutto il mondo cominciarono a prestare attenzione a Yura.


La luna dell’Inferno. Distingueva tra quelli che avevano sperimentato l’Arcipelago di Behen e quelli che non l’avevano fatto. Yura si occupò velocemente del demone e evitò gli ostacoli. Gli altri partecipanti erano occupati a cercare di comprendere l’Inferno stesso.


Al contrario, Alexander correva da solo e si stava lamentando di Yura. Non poteva ignorare il fatto che era davanti a lui.


‘Questa maledetta ragazzina.’


Era bellissima e aveva abilità eccellenti. Ma aveva comunque la pelle gialla. Kraugel e Grid erano inevitabili, ma non voleva che altri soggetti dalla pelle gialla lo precedessero. Perché? La gara in sé era irrilevante. 


Alexander stava pensando quelle cose, quando attaccò Yura. La sua aura solidificata si allungò e pugnalò Yura alla schiena. Alexander era forte ed era ad un livello molto più alto rispetto a Yura. Oggettivamente, era nella posizione di poterla schiacciare. Ma si verificò un risultato inaspettato.


Il problema era l’ambientazione. Al momento, Alexander aveva subito dei seri depotenziamenti mentre Yura aveva ricevuto grossi potenziamenti. 


“Kuaaaak!”


Yura bloccò l’attacco di Alexander cambiando la sua arma in una spada, poi sparò immediatamente un proiettile magico. Alexander avvertì un dolore terribile. Dopo avergli sparato ancora un paio di volte, Yura cambiò la sua pistola in una spada e attaccò. Dopodiché, la protagonista della Corsa all’Inferno e colei che vinse la medaglia d’oro fu Yura. Alexander era riuscito a malapena a sfuggirle e ricevette la medaglia d’argento.


Quando l’evento fu terminato, davanti ai giornalisti, Yura guardò dritta nella telecamera e disse.


“Grid, stanotte verrò nella tua camera per ricevere i tuoi elogi… Per favore, lasciami entrare.”


La sua espressione era distaccata ma la sua voce tremava. Il suo visò pallido diventò rosso. Yura si sentiva in imbarazzo, ma non voleva perdere contro Jishuka. Ci un’altra rivolta su Internet.


<i>-Grid #$!-#</i>


-Un uomo che ruba per sé due bellissime ragazze non ha proprio coscienza.


Quel giorno la gelosia si reincarnò sulla terra. Gli anti-fan cafe<b>1 </b>di Grid, che per lungo tempo erano rimasti in silenzio, improvvisamente ricominciarono a fare un gran baccano.


Fan cafè: forum coreano dedicato ad una celebrità; pagando una certa somma di denaro è possibile diventarne un membro ufficiale ed avere la possibilità di interagire con il proprio idolo.


Traduzione di Martina Procida


Editing di Libusemumei
                                


                                



