---
title: Capitolo 426
pubDate: 2025-03-17T08:49:02.543Z
tags:
    - overgeared
---


Ragazzi purtroppo sono stata impegnata e non sono riuscita a connettermi. A breve verranno pubblicati gli ultimi capitoli sponsorizzati!




『 La Competizione Nazionale di quest’anno ha ridotto il numero di partecipanti in ogni paese. 』


『 Perciò, il sistema d’assedio è stato modificato. 』


『 Adesso che è arrivato il momento dell’assedio, diamo un’occhiata ai cambiamenti del sistema. 』


L’Assedio era classificato come un evento a squadre. Tutti i partecipanti dei 32 paesi erano obbligati a partecipare. Si sarebbe tenuto in forma di torneo, gli scontri sarebbero stati decisi da un’estrazione. 


『 Fino a qui è lo stesso dell’anno scorso. Tuttavia, ci sono alcune aggiunte. Ogni paese avrà 50 PNG di livello 300. L’intenzione dell’organizzatore è di aumentare l’entità dell’assedio e diversificare le strategie. 』


『 Livello 300 significa che si tratta di PNG di terzo avanzamento. La loro presenza sarà soverchiante, dato che solo 47 dei 224 partecipanti alla Competizione Nazionale sono di terzo avanzamento. 』


『 Esatto. La chiave di questo assedio risiederà nell’abilità di usare efficacemente i PNG, piuttosto che nella forza degli individui. 』


『 Distruggeranno i nemici o si impossesseranno del castello del nemico? I due paesi con le più alte probabilità di vittoria sono… 』


『 Gli Stati Uniti e il Giappone. Gli Stati Uniti hanno la strategia di Lauel, mentre il Giappone ha i potenziamenti di Damian. 』


『 La strategia di Lauel e i potenziamenti di Damian… Damian non ha un’elevata possibilità? E se Lauel avesse una strategia eccezionale? I PNG della squadra giapponese che riceveranno i potenziamenti di Damian saranno travolgenti. 』


『 Non possiamo ignorare Bubat della Turchia. Sarà anche stato sconfitto ogni volta da Grid nel PvP, ma la vera forza di Bubat brilla nelle battaglie su larga scala. Bubat potrebbe dilagare sul campo di battaglia. 』


『 Non possiamo neanche dimenticare il Canada. Come personaggio di spicco tra i cavalieri guardiani, Vantner possiede provocazioni ad ampio raggio e il più forte potere di tanking. Se lo combiniamo con il danno travolgente di Chris, possono neutralizzare i PNG. 』


『 Questi cinque paesi possono essere considerati come i migliori candidati. 』


『 E che mi dici della Russia e della Corea del Sud? Hanno Kraugel e Grid. 』


『 Ahah, è impossibile. È vero che Kraugel e Grid sono i più forti. 』


『 Ma la Russia e la Corea del Sud non hanno nessun potenziatore o stratega di rilievo. 』


 『 Se i PNG di terzo avanzamento riescono a tenere impegnati Kraugel e Grid, la Russia e la Corea del Sud crolleranno. 』


『 In particolare, i giocatori della Corea del Sud sono deboli… Credo che sarà difficile per loro persino arrivare al 16° round. 』 


Il secondo giorno era terminato. Yura e Jishuka si presentarono davvero nella stanza di Grid. Lo scopo della loro visita era molto innocente, a differenze delle sudicie fantasie della gente. Entrambe avevano vinto una medaglia d’oro. Perciò volevano festeggiare con il loro preferito. Volevano solo passare un po’ di tempo a chiacchierare con Grid.


Esatto. Entrambe le donne non avevano molta esperienza con gli appuntamenti e cercavano di essere caute. Fortunatamente, Grid non travisò la visita di Jishuka e di Yura. Aveva perso fiducia nelle relazioni dopo che era stato calpestato dal suo primo amore, Ahyoung. Pensava che Yura e Jishuka lo trattassero in quel modo solo perché erano amiche e colleghe. Non aveva mai neanche pensato di poter piacere alle donne più belle e più talentuose del mondo. Le trattava da amiche.


Si sedette sul divano e guardò la TV con loro senza alcuna agitazione. Stava persino masticando del calamaro essiccato.


“…”


Anche così, non c’era nessun entusiasmo? Yura indossava un abito bianco lungo fino alle caviglie, esibendo una bellezza innocente. Jishuka indossava un vestito che rivelava parecchio e in cui si rifletteva la sua sensualità. Volevano sfruttare al meglio il loro fascino per piacere. Fissavano Grid, che indossava una maglietta e dei pantaloncini e si grattava lo stomaco.


In quell’atmosfera di disagio, Grid parlò, dopo essere rimasto profondamente immerso nelle notizie per lungo tempo.


“Non importa quanto ci pensi, sarà difficile vincere una medaglia d’oro nell’assedio.”


Grid conosceva meglio di chiunque altro i punti di forza di Lauel e Damian. Non poteva batterli in un assedio. Jishuka appoggiò il suo petto sull’avambraccio di Grid e rispose.


“Non ti stai arrendendo un po’ troppo facilmente?”


Grid puntava al massimo. Regnare come esistenza assoluta. Jishuka pensava che Grid dovesse cercare di fare del suo meglio in ogni situazione. Grid sentì il soffice petto di Jishuka e avvertì su di sé gli occhi freddi di Yura e si schiarì la gola. Poi parlò, mentre ancora masticava il calamaro essiccato.


“Ho sperimentato direttamente i potenziamenti di Damian, e sono una truffa assoluta. Se usati su 50 PNG di terzo avanzamento…”


Era come dare le ali a una tigre<b>1</b>? No, peggio. Era come dare alla luce un’unità di mostri. Era terribile a pensarci.


“Allora Youngwoo, credi che il Giappone vincerà l’evento d’assedio?”


Grid annuì alla domanda di Yura.


“Il Giappone o gli Stati Uniti.”


L’arena selezionata per l’assedio era la Foresta Anterava. Due imponenti castelli si fronteggiavano agli estremi di una foresta. Ma la foresta era immensa. La strada spinosa che non poteva essere liberata, la strada invasa dalla nebbia dove era impossibile vedere ad un palmo dal proprio naso, e la strada paludosa da cui era difficile scappare. C’erano molte aree pericolose di cui si diceva che fossero impossibili da attraversare, per cui c’erano solo otto modi per superare la foresta.


Era una mappa d’assedio con otto percorsi disponibili per invadere il castello dell’altra squadra. Era abbastanza per permettere alle strategie di Lauel di brillare.


‘Andrà così, a meno che gli Stati Uniti e il Giappone non si incontrino all’inizio.’


Alla fine, Grid suppose che gli Stati Uniti e il Giappone si sarebbero scontrate nelle finali.


“E la Corea del Sud?”


Chiese Jishuka a Grid, che era chiuso nei suoi pensieri. La sua risposta…


“Come dicono gli esperti, saremmo fortunati ad arrivare al 16° round…”


Yura non lo negò. La Corea del Sud faceva troppo affidamento su Grid, ma non era difficile tenerlo impegnato con i PNG di terzo avanzamento.


“Be’, per il Brasile è lo stesso.”


Il Brasile veniva considerato un paese minore in Satisfy. Per di più, Jishuka aveva una classe normale e non possedeva lo stesso potenziale di Grid.


<i>Suuk.</i>


Jishuka sorrise con amarezza e si alzò dal divano. Si guardò intorno nella stanza di Grid con curiosità e interesse. Stava cercando di cogliere i gusti e le tendenze di Grid.


“Eheh, questo letto non è troppo grande? Non è un letto per dormire da soli.”


Era stata una giornata difficile per lei e aveva lottato per l’onore del suo paese e di Overgeared. Jishuka era stanca fisicamente e mentalmente, perciò si sdraiò sul letto di Grid senza alcuna intenzione impura. Poi si addormentò.


“Wow.”


“…”


Grid era in imbarazzo e Yura era in preda ad una crisi. Pensava Grid avrebbe preferito Jishuka a lei e alla fine si sdraiò anche lei sul letto. Grazie a quella mossa, Grid dormì sul divano. Ad essere onesti, avrebbe voluto godersi il lusso di dormire accanto a Yura e Jishuka. Tuttavia, aveva paura di essere denunciato come un maniaco sessuale.


***


Corridoio del 3° piano dello Shang X Lila Hotel.


Un uomo si nascondeva all’ingresso del corridoio e osservava la stanza di Grid. Era il rappresentante degli Stati Uniti e il 2° utente in classifica, Zibal.


“Ugh… Alla fine dormirà con tutte e due?”


Zibal era un uomo. Gli piacevano particolarmente le ragazze carine. In altre parole, come la maggior parte degli uomini, era istintivamente attratto da Yura e Jishuka. Ma erano davvero toste. Non l’aveva detto a nessuno, ma in effetti era già stato rifiutato una volta.


Ma Grid! Quel tipo che sembrava peggio di lui al momento si stava godendo una nottata frenetica con tutte e due le donne. Erano già passate tre ore da quando Yura e Jishuka erano entrate nella stanza di Grid, e nessuno ne era ancora uscito. Zibal non riusciva a capire come delle donne così intelligenti potessero innamorarsi di Grid.


‘Tu… Sei grande.’


Aveva gli oggetti nel gioco e un’energia sconfinata nella realtà? Zibal era in preda all’invidia, quando una mano gli toccò la spalla. Si voltò sorpreso e vide Lauel.


“È da parecchio che ti cerco. Non mi aspettavo che fossi un guardone.”


“Non sono un guardone! Che cosa vai a pensare…?”


“Ah, calmati. Non importa di quale malattia tu soffra. Torna nella mia stanza.”


“Perché?”


“Perché no? Resterai nascosto qui davanti alla stanza di Grid tutta la notte? Vuoi riuscire a dare un’occhiata alle caviglie di Yura e di Jishuka? Uhuhuh.”


“Non è per quello! Perché devo tornare nella tua stanza con te?”


“Sto tenendo un incontro operativo per prepararci all’assedio di domani.”


“Ah…!”


Zibal era stato accecato dalla gelosia e aveva perso ogni capacità di formulare un pensiero ragionevole. Lauel lo seguì nell’ascensore e pensò. 


‘L’andamento ideale per l’assedio di domani…’


Includeva l’immediata eliminazione del Giappone se la Russia si fosse battuta bene. Lauel voleva eliminare più rischi possibili così da poter affrontare la Russia. La ragione era semplice. Sperava di usare la medaglia d’oro come esca per fare in modo che Kraugel si unisse a Overgeared.


Ma era preoccupato, si chiedeva se la Russia potesse farsi valere nell’evento d’assedio. Le abilità dei rappresentanti della Russia, incluso Kraugel, erano migliori di quanto ci si aspettasse. Tuttavia, non era sicuro che avessero talento nelle strategie.


‘Mi sentirò male se la Russia incontra subito il Giappone o la Turchia e viene eliminata.’


In quel momento, persino Lauel, che riconosceva il potere di Grid e lo venerava tanto quanto Huroi e Damian, non pensava granché delle possibilità della Corea del Sud. Non c’era spazio per la Corea del Sud in quell’evento d’assedio.


***


『 La 2° Competizione Nazionale a cui tutto il mondo sta prestando attenzione! Oggi è il terzo giorno! È iniziato! 』


『 L’assedio è l’unico evento del terzo giorno? 』


『 Sì, è strutturato come un torneo ed è un evento a squadre, perciò richiede parecchio tempo. 』


『 In questo momento, un rappresentante di ogni paese sta salendo sul palco. 』


『 Stanno tirando a sorte per determinare i loro avversari. 』


『 I rappresentanti che estrarranno gli Stati Uniti o il Giappone come avversari dovranno subire il risentimento dei propri compagni di squadra e della gente. Ahah! 』


Chi avrebbe avuto la mano sfortunata e chi quella sfortunata? Gli spettatori di tutto il mondo fissavano gli schermi con grande anticipazione. Poi, dopo un po’, apparve la mano più sfortunata del mondo. Un personaggio nato con la sfiga. Naturalmente…


“…Mi dispiace.”


Era Grid.


Grid estrasse gli Stati Uniti. I coreani erano pieni di frustrazione, mentre Grid cominciò a sudare.


Dare le ali a una tigre: detto cinese che significa rendere qualcosa di forte e potente (come una tigre) ancora più potente e imbattibile.




Traduzione di Martina Procida


Editing di Libusemumei




                                


                                



