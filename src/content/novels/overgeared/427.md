---
title: Capitolo 427
pubDate: 2025-03-17T08:49:02.543Z
tags:
    - overgeared
---


『 Uhuh, Grid ha estratto il girone A. 』


『 Il primo incontro dell’assedio… Ed è anche contro gli Stati Uniti. 』


『 Guarda l’espressione di Grid. Non ha mai sudato tanto in vita sua. 』


『 È uno spettacolo raro. Significa che non è molto sicuro di sé. 』


Gli ascolti del torneo d’assedio cominciarono a crescere rapidamente. Ciò mostrava che la maggior parte delle persone si stava divertendo alla grande con quella situazione.


<i>-Yura e Jishuka non hanno dormito nella stanza di Grid la notte scorsa? </i>


<i>-Vorrei negarlo, ma è vero… I paparazzi hanno scattato delle foto mentre lasciavano la stanza di Grid questa mattina…</i>


<i>-Kuoh… Si merita una punizione per essersene stato da solo con le donne più belle del mondo.</i>


<i>-Gli Stati Uniti lo schiacceranno!</i>


<i>-La sfortuna di Grid è la mia felicità!</i>


Centinaia di milioni di uomini erano accecati dalla gelosia. Volevano vedere Grid crollare rapidamente. I coreani si erano rassegnati.


<i>-Be’… Sarebbe comunque difficile vincere una medaglia nella guerra d’assedio, anche se non ci scontrassimo subito con gli Stati Uniti.</i>


<i>-Ripensandoci, è meglio essere eliminati subito. I nostri giocatori potranno prendersi un giorno di riposo e impegnarsi a fondo domani.</i>


<i>-In particolare, Grid deve aver speso parecchie energie la notte scorsa.</i>


<i>-È stato Grid ad estrarre gli Stati Uniti. È stato lungimirante.</i>


<i>-È davvero il Dio Grid.</i>


L’eliminazione precoce venne confermata. I cittadini coreani cercarono di pensare il più positivamente possibile. Era lo stesso per Grid.


‘La finirò in fretta e tornerò nella capsula.’


E se si fosse concentrato sulla caccia mentre gli altri ranker erano impegnati nella Competizione Nazionale?


‘Posso portarmi un po’ in vantaggio.’


Grid pensava solo al gioco e non aveva alcuna intenzione di esplorare Parigi. Lauel gli si avvicinò.


“Pensa a questo evento come a un esercitazione di guerra.”


“Un esercitazione di guerra?”


Lauel sorrise allegramente a Grid.


“Il tuo scopo ultimo non è quello di diventare ricco, essere il migliore ed essere apprezzato dalle persone? Per raggiungere quell’obiettivo, devi diventare un re.”


La prima condizione per diventare re era la discendenza, ma gli utenti non avevano un concetto di discendenza. Ciò di cui Grid aveva bisogno era una giustificazione e un vasto territorio. Il suo destino era quello di prendere costantemente parte alle guerre per espandere il suo territorio.


“In realtà, una simulazione di guerra richiede un esercito immenso e parecchi soldi. È difficile da fare con l’attuale potenza di Overgeared. Ma oggi, abbiamo l’opportunità di provare una simulazione gratuita.”


“…”


“Fa’ del tuo meglio. Ti insegnerò le strategie e le tattiche. Be’, se hai paura, puoi arrenderti subito. Questo è il tuo limite.”


Lauel era l’unico in Overgeared che criticava Grid. Gli faceva sempre notare i suoi difetti, talvolta facendolo anche vergognare. La ragione? Sperava che Grid maturasse. Sì, e in quel momento aveva le stesse ragioni. Lauel parlò con un tono alto e possente, chiaramente per provocare Grid.


Lo sapeva. Al momento Grid aveva perso la motivazione. Perciò, Lauel non poteva restare a guardare.


“…”


Il Grid del passato si sarebbe risentito, senza cogliere le intenzioni di Lauel. Ma ora era diverso. Capì perché Lauel lo stesse provocando e rispose.  


“Ok, fatti sotto.”


Era stato indolente per un momento. Arrendersi? Era chiaro che si era dimenticato chi era in quei giorni.


‘Svegliati.’


<i>Clap.</i>


Grid si schiaffeggiò sulle guance con entrambe le mani. I suoi occhi neri si riaccesero.


‘Farò del mio meglio per vincere.’


Come sempre.


***


“Ti stai prendendo cura di Grid.”


“Credi che perderò apposta?”


I rappresentanti americani avevano sentito la conversazione tra Lauel e Grid. Lauel scrollò le spalle.


“Non dovete preoccuparvi. Combatterò al meglio per far migliorare Grid.”


Più di tutto doveva vincere fino a che non avessero incontrato la Russia. Lauel non aveva alcuna intenzione di farsi sconfiggere dalla Corea del Sud.


‘Le variabili che possiede la Corea sono il Mantello del Monarca e la Felpa con Cappuccio e Zip.’


Lauel conosceva la maggior parte degli oggetti di Grid e dei membri di Overgeared. Per primo, il Mantello del Monarca. Era un oggetto con classificazione leggendaria che Grid aveva acquisito il giorno in cui erano stati creati i cavalieri Overgeared di Reidan. Comando della Carica, Comando Militare e Voce del Monarca erano tutte abilità collegate al Mantello del Monarca, che permettevano un semplice ed efficiente sistema di impartizione degli ordini. Se Grid ne avesse approfittato, sarebbe stato in grado di comandare efficacemente 50 PNG e costituire una modesta minaccia.


Poi, c’era la Felpa con Cappuccio e Zip. I mantelli dell’invisibilità realizzati da Grid con le squame di silfide erano oggetti di lusso di Overgeared. Grid, Yura e Peak Sword ne possedevano tutti uno, quindi era necessario stare in guardia contro gli attacchi furtivi.


‘Oltre a quello…’


Doveva prestare attenzione al potere d’attacco base di Grid. Yura non era cresciuta abbastanza per essere paragonabile ai rappresentati degli Usa al di fuori dell’Inferno, mentre Peak Sword poteva tenere occupato al massimo un rappresentante statunitense. Non valeva la pena discutere degli altri concorrenti coreani.


“Andiamo.”


La Corea del Sud e gli Stati Uniti avrebbero tenuto lo scontro d’apertura dell’evento d’assedio. Centinaia di migliaia di persone esultarono per loro mentre entravano nelle capsule.


***


[Sei entrato nella Foresta Anterava.]


[Hai 20 minuti prima che l’assedio cominci. Per favore, preparati durante questi 20 minuti.]


“La Corea del Sud… Sono buoni solo come riscaldamento.”


“Siamo sicuri che siano abbastanza anche per quello?”


“Ahahah!”


L’atmosfera nella squadra statunitense era stata tremenda quando Zibal aveva estratto il girone A. Si trattava di un assedio in cui conoscevano solo la mappa e le regole di base. C’era molta pressione, perché non avevano alcuna informazione sui 50 PNG e tutti si aspettavano che inaugurassero l’evento con il primo incontro. Erano anche preoccupati di scontrarsi con il Giappone fin da subito.


Ma poi Grid aveva estratto il girone A, dopo Zibal. Era stato davvero un ragazzo gentile. I rappresentanti degli Stati Uniti potevano rilassarsi perché la Corea del Sud non li preoccupava. Avevano il passo leggero quando fecero il loro ingresso nel castello, che aveva delle mura alte circa un metro.


“Oh, loro sono i PNG di cui si parlava.”


“Diamo un’occhiata più da vicino.”


Il giardino del castello.


C’erano 50 PNG. Quindici erano tanker, con pesanti armature e armati con ampi scudi, mentre venti erano soldati adatti al combattimento ravvicinato, che indossavano armature leggere e impugnavano armi affilate. Per concludere, c’erano dieci arcieri e cinque maghi.


“Panmir, controlla lo stato dei loro oggetti. Poi misureremo le loro statistiche con un semplice incontro di allenamento.”


Zibal fu sorpreso di vedere le facce dei PNG quando diede loro gli ordini.


“Non è un po’ scortese voler guardare il nostro equipaggiamento e le nostre abilità in questo modo?”


“Ci hanno mandato un gruppo di maleducati come rinforzi…”


“Avete qualche abilità? Non mi fido di voi.”


Quelli furono i commenti dei PNG. Zibal e gli altri rappresentanti degli Stati Uniti erano sconvolti da quegli atteggiamenti.


‘Questi PNG non sono nostri sottoposti…’


‘Sono nostri pari?’


‘Noi ricopriamo il ruolo di rinforzi dei PNG?’


Poi apparve una finestra di notifica davanti alla squadra degli Stati Uniti.






[È stata generata una missione collettiva.]


[Guerra d’Assedio]


Livello di Difficoltà: Non misurabile.


Due paesi sono in guerra per il controllo della Foresta Antevara. 


Tu sei un membro del Regno A.


Collabora con i cavalieri del Regno A per occupare il castello del Regno B e prendere il controllo della Foresta Antevara.


*Questa missione è stata sviluppata specificamente per la Competizione Nazionale e non è collegata alla storia di Satisfy. Tuttavia, i PNG comprendono la visione del mondo di Satisfy.


Condizioni per la Vittoria: Prendi il controllo del Castello B o spazza via tutte le truppe del Regno B.


*Il limite di tempo è di 2 ore. Se entro il tempo limite non sarà stato decretato alcun vincitore, il paese con il maggior numero di sopravvissuti si aggiudicherà la vittoria.


*Se non attacchi e ti difendi soltanto, la tua affinità con i PNG diminuirà esponenzialmente e questo ti porterà alla sconfitta.






‘Questo…”


Avevano pensato che i PNG fossero dei soldati. Ma erano alleati? Era piuttosto diverso da quello che si erano aspettati. Sarebbe stato difficile stabilire un sistema di comando assoluto.


“Andiamo al castello del nemico. Lasciamo che quei sette seguano il nostro piano.”


I PNG cominciarono ad agire arbitrariamente. Se la squadra statunitense non fosse riuscita a impartir loro alcun ordine, qualunque piano sarebbe diventato inutile. Che cosa dovevano fare? I rappresentanti degli Stati Uniti rimasero in subbuglio per un po’ prima di tirar fuori una buona idea.


[Lauel, spiega la tua strategia ai PNG.]


[Sì, se sentono che si tratta di un buon piano, capiranno e passeranno il comando a te.]


Era vero. Tuttavia, non erano sicuri che spiegare il piano avrebbe cambiato l’atteggiamento dei PNG. Non potevano escludere la possibilità che ci fossero dei PNG stupidi. Lauel chiese ai suoi compagni di squadra.


[Chi ha le statistiche Dignità, Leadership o Fascino?]


‘Ah!’


I membri della squadra statunitense compresero le intenzioni di Lauel. Tra loro, Zibal, Skull e Zephyr si fecero avanti. Erano top ranker e avevano vari titoli, incluso un titolo nobiliare. Avevano almeno 300 punti di Dignità. In particolare, Zibal e Skull avevano sbloccato le statistiche Leadership e Fascino.


Lauel prese in mano la situazione e comunicò ai PNG.


“Io sono Lord Lauel. Come conte e eroe del Regno di Eternal, non falliremo. Se vi fiderete del mio onore e del mio stato e seguirete i miei ordini in questa guerra, vi garantirò la vittoria.”


A Lauel fecero seguito Zibal, Skull e Zephyr. Poi più della metà dei PNG si scambiarono occhiate e annuirono.


“Mi fiderò di te per il momento.”


“Ma se verrai giudicato incompetente, non seguiremo più i tuoi ordini. In quel caso, sarai tu a dover seguire i nostri ordini.”


“…Ok.”


Lauel e Zibal annuirono senza esitazione. Esattamente 31 PNG si inchinarono a loro, mentre i rimanenti 19 guardarono in silenzio. Comunque, con quel risultato la catena di comando poteva essere completata. Su quella nota positiva, Lauel cominciò a spiegare il piano ai PNG. I PNG furono colpiti da Lauel e gradualmente cominciarono a fidarsi di lui.


Gli spettatori da tutto il mondo assistettero a quel processo e ne furono impressionati.


-Wow, all’inizio ho pensato che sarebbe andata male, quando ho visto lo stato dei PNG.


-La Dignità dei rappresentanti degli Stati Uniti è altissima. Adesso i PNG li seguono di loro volontà.


-Lauel è un fuoriclasse.


-Non sembra anche a te che Lauel abbia più di 500 in Dignità?


-La Dignità ha fatto la sua parte, ma i PNG si sono subito sentiti ispirati dal piano. Sembra che Lauel abbia preparato una grande operazione.


E allora la Corea del Sud? Mentre i rappresentanti degli Stati Uniti controllavano l’equipaggiamento e le abilità dei PNG, lo schermo passò al castello coreano.


『 Grid è il primo utente ad essere diventato duca, quindi si stima che la sua Dignità e il suo Fascino siano più alte di quelle di Lauel… 』


『 Non sappiamo se gli altri rappresentanti coreani hanno sbloccato statistiche speciali come  Dignità. 』


『 Inoltre, la Corea del Sud non ha uno stratega come Lauel. Dobbiamo chiederci se sia possibile per Grid convincere i PNG… Heok? 』


『 C-Che succede? 』


I commentatori erano stupefatti e rimasero a bocca aperta. Lo stesso accadde agli spettatori. Perché? Grid indossava una piccola corona e quando avanzò…


“Giuro fedeltà a voi!”


“Dite solo una parola! E io vi seguirò!”


I 50 fieri PNG si erano inginocchiati davanti a lui! Il mondo rimase scioccato, mentre Grid sorrideva.


‘Lauel, non importa che tu sia bravo nelle strategie.’


Grid avrebbe dimostrato il suo valore unico risolvendo tutto con gli oggetti. Grid afferrò la Spada del Grande Signore e diede un comando assurdo ai PNG inginocchiati.


“Toglietevi l’equipaggiamento.”






Traduzione di Martina Mercury


Editing di Libusemumei
                                


                                



