---
title: Volume 1 - Capitolo 43
pubDate: 2025-02-27T07:44:20.601Z
tags:
    - overgeared
---


‘Maledetti stronzi.’


Sono stato arrestato prima che la missione potesse essere completata e poi trascinato al Castello di Winston. Era passata già un’ora da quando mi avevano rinchiuso in una stanza per gli interrogatori.


“Diverse persone ti hanno visto parlare con Huroi davanti alla fucina di Khan. Sapevi già che Huroi aveva in mente di contattare il Conte Steim?”


“E anche se lo avessi saputo?”


“...Sono stati gli abitanti di Winston ad incaricare Huroi di contattarlo. Siccome sei vicino ai residenti, non sai chi è stato?”


“E anche se lo sapessi?”


“In questo caso non potresti essere stato tu?”


“No? Sei stupido?


“...”


Avevo creato un pugnale di gran lunga migliore rispetto a quello di Erina. In altre parole, la missione di creare un oggetto sarebbe finita con la mia vittoria e io avrei guadagnato 600 monete d’oro. Tuttavia, come conseguenza di questo assurdo arresto, la missione era fallita. Per colpa di questi bastardi, i miei 720.000 Won erano volati via!


“Non credo tu sappia in quale posizione ti trovi... Se continui ad essere così spensierato, te ne pentirai.”


Risposi di rimando al cavaliere che stava cercando di intimidirmi. “Stai zitto, tu schifoso bastardo. Sei un comico adesso? Voglio farti perdere immediatamente le staffe. Non ho alcuna connessione con questo Huroi. Perciò fatemi uscire subito!”


Sapevo che sarei potuto essere torturato e rinchiuso in una prigione, o anche ucciso. Ma ero l’incarnazione della rabbia dopo aver perso i miei 720.000 Won.


‘A quante ciotole di sgombro corrispondono 720.000 Won?’


Ero così arrabbiato da sbraitare maledizioni alle guardie. “Ridicoli idioti! Mi ricorderò di tutto ciò! Un giorno ritornerò per strapparvi fino all’ultima delle 600 monete d’oro, quindi lasciatemi libero adesso!”


“Guardate questo tipo. Continua a parlare di cose senza senso!”


Il più giovane dei cavalieri sguainò la spada. Sussultai, ma cambiai repentinamente la mia attitudine.


“Uccidimi, pezzo di m***a.”


“Questo mascalzone continua a non avere paura!”


Il cavaliere non poteva più sopportalo e si avvicinò in fretta. Chiusi gli occhi e accettai la morte. Per quale motivo? In questa situazione, era meglio morire.


‘Se morissi, resusciterei nella piazza. Non posso rimanere bloccato qui. È meglio morire e resuscitare, anche se significherebbe perdere punti esperienza.’


Ero preoccupato per Khan. Nel peggiore dei casi, non sarei stato il presunto vincitore e di conseguenza la Mero Company avrebbe ottenuto la fucina. Se così fosse, Khan sarebbe morto. La missione per la classe che avevo ricevuto verrebbe naturalmente eliminata!


“Uccidimi velocemente, figlio di p*****a!”


Non potevo disconnettermi qui. Dovevo morire, resuscitare e incontrare Khan. In quell’istante un cavaliere di mezz’età si lanciò prontamente in avanti per fermare il compagno giovane e avventato.


“Hey Leo, calmati. Non ne sei al corrente? Ha un corpo immortale. Uccidendolo lo rilascerai semplicemente fuori.”


Maledizione, il piano era fallito. Continuai a provocare la giovane guardia, sperando che si infuriasse.


“Hey, non stavi per uccidermi? Non puoi? Hai paura? Che razza di cavaliere sei? Sei un bastardo patetico, non puoi mangiare peperoncino? Morirai scapolo! E quando morirai diventerai un fantasma. Un fantasma di quelli che sbirciano le ragazze mentre si fanno il bagno!”


“Ugh... T-tu...”


Le mani del giovane cavaliere di nome Leo tremavano mentre stringeva la sua spada. Non sarebbe strano se mi pugnalasse all’istante. Ma Leo si tratteneva dall’attaccarmi. Si mordeva così forte le labbra da farne uscire il sangue. Avrebbe funzionato se lo avessi insultato ancora per un po’.


“Sei un... oof? Oof!”


Tentai di provocare di più Leo, ma qualcuno me lo impedì chiudendomi la bocca.


‘Questi schifosi, vili bastardi!’


Guardai con aria feroce la guardia di mezza età che mi aveva imbavagliato.


“Non hai intenzione di ammettere il crimine di cui sei accusato. Non hai neanche intenzione di dirci chi ha dato l’incarico ad Huroi?”


“Oof oof!!”


‘Se volete che risponda, allora levatemi il bavaglio.’ La guardia di mezza età annuì una volta interpretata la mia risposta.


“Davvero non vuoi rispondere? In questo caso, non ho altra scelta se non imprigionarti. Ma se mi dirai chi ha incaricato Huroi, potresti essere trattato diversamente.”


Non volevo rimanere bloccato in prigione. La reclusione non sarebbe durata solo per un paio di giorni. Finché non fossi stato rilasciato, sarei rimasto imprigionato, indipendentemente da quante volte mi disconnettessi e riconnettessi.


‘Posso dirglielo. Se Khan venisse arrestato, potrei trovare il modo di salvarlo.’


Khan era preziosissimo per me sia in Satisfy che realmente, in quanto era un caro amico. Poteva anche essere un PNG, ma era un amico. Ma un amico era soltanto un amico e non importava quanto fosse importante un amico, la mia vita lo era di più.


Decisi di sacrificare Khan.


“Ooof! Oof!”


‘Ti dirò chi ha dato l’incarico ad Huroi, perciò liberami!’ La guardia di mezza età annuì interpretando ancora la mia risposta.


“Che bravo ragazzo. Non hai intenzione di vendere il tuo amico, anche se verresti imprigionato in una cella? Potrai essere debole, ma il tuo senso della giustizia è ammirabile.”


“Oof oof! Oooooup!”


Cosa stava dicendo? ‘Ti dirò chi ha incaricato Huroi se mi levi questo bavaglio.’ La guardia di mezza età annuì ancora mentre interpretava a caso la mia risposta, e ordinò ai soldati.


“Imprigionatelo. Mettetelo in isolamento.”


I-isolamento?! Non avrei potuto fare niente se fossi stato bloccato in prigione, ma anche in isolamento? Sarei rimasto confinato da solo e senza altri prigionieri.


“Oof! Ooooof!”


Andai nel panico e mi dimenai per liberarmi del bavaglio. Ciononostante, le guardie ignorarono il mio appello e alla fine venni trascinato nei sotterranei del castello.


‘Maledizione, che diavolo sta succedendo? Verrò imprigionato per sempre? E cosa è successo alla fucina di Khan? Khan non può assolutamente morire...No, quello stupido Huroi, come hai fatto a fallire la missione e a danneggiarmi...?’


Successe mentre venivo trascinato dai soldati.






[È stata creata la missione ‘Apostolo della Giustizia’.]






[Apostolo della Giustizia]






Difficoltà: S


Huroi, che stava cercando di informare il Conte Steim dei fatti accaduti a Winston, ha fallito la sua missione ed è stato catturato.


È stato tenuto in isolamento per molto tempo.


Sei l’unico a conoscere le sue condizioni, quindi sei l’unico che può aiutarlo!


Salva Huroi per il bene della giustizia.


Condizioni di Superamento Missione: Dopo essere stato intrappolato nelle profondità del dungeon, salva Huroi entro sette ore.


Ricompensa Missione: Il titolo ‘Apostolo della Giustizia’. Aumento massimo dell’affinità con i residenti di Winston. Aumento massimo della reputazione a Winston. Creazione di una missione congiunta con Huroi.


* Apostolo della Giustizia: La statistica del ‘Coraggio’ verrà sbloccata. Tutte le statistiche andranno a +10. Generazione dell’abilità ‘Giustizia Inviolabile’.


Fallimento Missione: Livello -2. Generazione del titolo ‘Codardo’.


* Codardo: L’affinità con i PNG calerà. La probabilità di ottenere missioni diminuirà.


Verrai detestato da tutti i PNG con un’inclinazione favorevole.


‘I contenuti della ricompensa mi sono familiari? Ah!’


Questa era la stessa ricompensa di quando Huroi aveva condiviso con me l’informazione di ‘Per i Residenti di Winston’. Era stata creata una missione congiunta con Huroi.


‘Sono avido di un nuovo titolo.’


P.E.R.Ò.


‘Non ho intenzione di accettare la missione!’


A breve sarei stato confinato in isolamento, eppure si aspettavano che salvassi Huroi? Inoltre, entro sette ore! Era una missione che sarebbe fallita incondizionatamente. ‘Quale idiota sarebbe abbastanza stupido da accettare questa missione?’


‘La punizione se fallissi la missione... Mi vengono i brividi. Il mio livello si abbasserebbe e riceverei il titolo Codardo? Che schifo di titolo.’


Il titolo ‘Codardo’ era terribile come quello del ‘Nobile Killer’. Non avrei mai potuto accettare questa missione. Ma...






[Non puoi rifiutare questa missione. Missione in svolgimento.]






Perché? Perché io?


“Oof! Ohh! Ohhhhhh! Ohhhh!”


Stavo impazzendo. Non riuscivo a non imprecare nonostante il bavaglio nella mia bocca che quasi mi strozzava. Sbavavo e tossivo attraverso il bavaglio, facendomi colpire sulle spalle dai soldati che mi stavano scortando.


“Bastardo! Non puoi stare calmo?”


“Bah! L’isolamento è spaventoso. Stupido ragazzo, avresti dovuto parlare quando i cavalieri te ne avevano dato l’occasione. Perché fai finta di essere tranquillo quando hai solo paura?”


“Oof! Ooof!”


Pensai che non era giusto. Era frustrante vedere i soldati fraintendere e parlare a caso.


“Ouch!”


Venni portato nei sotterranei e spinto dai soldati in una cella di isolamento. Ma non mi tolsero il bavaglio. Stavano parlando tra di loro.


“Hey, non dovremmo togliergli il bavaglio?”


“Leo mi ha detto di toglierglielo solo durante i pasti. A quanto pare ha una bella boccaccia, quindi Leo sarebbe tentato di ucciderlo se avesse la bocca libera.”


“Capisco.”


Che stavano dicendo?


“Oof! Ooof!”


‘Toglietemi il bavaglio!’ Eh? I soldati mi guardarono con espressioni terrorizzate.


“Wow, vuole così disperatamente parlare che gli sta scorrendo la saliva. Se lo tenessimo imbavagliato tutto il giorno, la sua pressione sanguigna potrebbe salire.”


“Questa sì che è una punizione per lui.”


“Ooof! Ooooof!”


‘Allora toglietemi la corda!’ La corda premeva contro il mio corpo, rendendomi difficile muovere le dita.


<em>Kwang!</em>


I soldati mi ignorarono e andarono via.


‘Se ne stanno andando davvero.’


Ero legato e imbavagliato. Sarei rimasto intrappolato in quel posto maleodorante per sempre? Inoltre, il tempo stava scadendo. La missione del salvataggio di Huroi sarebbe fallita anche se fossi semplicemente rimasto fermo.


‘E il mio livello?’


E perché avrei ottenuto il titolo ‘Codardo’? Mi chiameranno in quel modo solo perché non potrò salvare Huroi?


“Ooof! Ooooof!”


Cominciai a gridare di nuovo. ‘Vi prego, aiutatemi!’ Ma non ricevevo risposta. I miei lamenti echeggiavano nei profondi e tetri sotterranei.


Il tempo passò senza che nulla accadesse. Nella parte alta dello schermo, c’era una finestra che mostrava che mi erano rimaste solo quattro ore per completare la missione. Ero imprigionato già da tre ore.


‘Merda... fa schifo...’


In un modo o in un altro, di recente ero seguito sia dalla fortuna che dalla sfortuna. Tutta quella fortuna faceva solo da precursore per la sfortuna di oggi.


‘Mi sono dimenticato di quanto sfortunato fossi e non sono stato attento...’


Ero il tipo che in 26 anni di vita non aveva mai trovato una moneta da 10 Won al lato della strada! Ma poi avevo ottenuto una classe leggendaria!


‘Voglio picchiare la Dea della Fortuna...’


E proprio quando stavo maledicendo la Dea della Fortuna...


“Grid! Grid!”


...Sentii la voce di una donna provenire dai piani di sopra.


‘Questa voce?’


Mi era familiare? Dove l’avevo già sentita di recente?


‘Ah!’


Erina. La sua voce era adorabile come il suo viso. Che maledetto e ingiusto mondo! Perché una persona era nata con già così tanti vantaggi? No, questo non era il momento per lamentarsi del mondo.


‘Perché quella ragazzina è qui? No, non c’è nemmeno bisogno che me lo chieda.’


Una persona molto sorprendente era arrivata ed era anche la mia unica speranza. Dovevo accettare il suo aiuto. Cominciai a gridare.


“Ooof! Ooooof! Oof!”


‘Eccomi! Sono qui!’ Ma non importava quanto urlassi, era difficile fare rumore a causa del bavaglio.


Erina mi stava ancora cercando al piano di sopra. “Grid! Dove sei? Ma dov’è quest’uomo?”


“Ooooof!”


Un grido rauco emerse dalla mia bocca. Ma Erina non avrebbe potuto trovarmi facilmente. In alto sullo schermo, la finestra che mostrava la missione era arrivata a segnare le due ore. Nelle restanti due ore sarei dovuto fuggire e avrei dovuto salvare Huroi.


Cosa potevo fare? ‘Maledizione, non lo so! Devo fare qualcosa!’


“Ooof! Oof!”


“Grid!”


Ah, finalmente...


Erina, arrivata al piano di sotto, aveva a malapena sentito la mia voce ed era accorsa. Ahh! Quella ragazza sfortunata mi sembrava un angelo in quel momento. Il mio apprezzamento nei suoi confronti aumentò significativamente mentre si accertava della situazione attraverso le sbarre, poi disse.


“Ti salverò. E non solo. Ti darò questo pugnale.”


“Oof! Ooof!”


Erina aveva un fodero fatto di corno di minotauro. Era il pugnale che avevo creato gareggiando con lei.
                                


                                



