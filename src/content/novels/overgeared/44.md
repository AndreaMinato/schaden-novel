---
title: Volume 1 - Capitolo 44
pubDate: 2025-02-27T07:44:20.602Z
tags:
    - overgeared
---


La personalità di Erina era angelica quanto il suo aspetto.


‘È davvero una brava ragazza.’


Mentre mi sentivo elettrizzato, lei disse. “A una condizione però.”


Effettivamente, era così raro per una ragazza essere carina e avere un buon cuore.


“Oof! Oooof!”


Quella dannata ragazza! Porre una condizione in una situazione del genere? Se era venuta con l’obiettivo di salvarmi, non avrebbe dovuto salvarmi? Erina interpretò la mia espressione e rise.


“Ascolterò qualsiasi condizione, perciò parla e basta? È un bene che tu sia così diretto. Farai una sfera per me che contenga tutta la magia possibile. Come minimo, la sfera deve avere le stesse performance di questo pugnale. Lo puoi fare con le tue abilità da artigiano, giusto?”


Sfera? Non ne avevo mai create prima. Una sfera non era un oggetto magico? Perché me lo sta chiedendo lei, se non è un mago…? No, ora non era il momento di pensarci.


Annuii.


Erina fece un’espressione soddisfatta. “Okay. L’altra condizione è che non devi più chiamarmi <strong>‘</strong>ragazzina<strong>’</strong> in futuro. Il mio nome è Euphemina. Chiamami solo Euphemina. Capito?”


Aveva bevuto alcol quel giorno? Prima era Erina e ora era Euphemina? Si era dimenticata il suo nome? ... O il primo era uno pseudonimo?


Comunque, mi andava bene. Annuii ancora ed Erina, no, Euphemina tirò fuori una chiave e aprì la porta della prigione. Poi mi tolse il bavaglio dalla bocca.


“Puak!”


Mi sentii vivo di nuovo. Asciugai la saliva intorno alla mia bocca e chiesi ad Euphemina di slegarmi.


“Che sta succedendo? Perché sei venuta a salvarmi?”


Euphemina mi lanciò il pugnale.


“Non è meglio parlare una volta scappati?”


Quando finimmo di parlare, udimmo il rumore di dozzine di soldati correre giù per le scale. Ero sbigottito.


“Ehi, ragazzina… no, Euphemina, cosa significa? Non ti sei sbarazzata dei soldati prima di venire qui?”


“Ci sono un sacco di soldati. Mi sono occupata di oltre 100 soldati, ma alcuni sono rimasti. Sarà difficile scappare.”


“Pff!”


Scoppiai a ridere alle ridicole parole di Euphemina. Lei mi lanciò un’occhiataccia.


“Perché stai ridendo?”


“Perché hai detto che ti sei occupata di più di 100 soldati. Come può un fabbro combattere così bene? No? Dovresti bluffare con più moderazione…”


“Non sono un fabbro.”


“Eh?”


Euphemina mi sfidò. I suoi occhi blu erano belli come una gemma preziosa. Nonostante fosse ancora una ragazzina. Beh, se avesse mangiato molto riso e il suo seno fosse cresciuto, forse ne sarei stato attratto.


“Dove stai guardando?” Euphemina si coprì il seno e chiese con un’espressione accigliata.


“Non sono interessato ad un seno piccolo, tranquilla. Non sei un fabbro? Che intendi dire?”


“Detesto le persone come te.” Euphemina brontolò ma comunque mi spiegò. “Ho una classe speciale. Sono un Duplicatore. Sono stata in grado di fingere di essere un fabbro duplicando le abilità di Khan. Tu sei come me, vero? Non sei un fabbro ordinario?”


Duplicatore? Era la prima volta che sentivo parlare di questa classe. Magari…


“Una classe rara?”


Euphemina urlò con indignazione. “Non è una classe rara! È una classe epica!”


“Heok!”


Una delle tre classi epiche di Satisfy apparteneva a questa mocciosa? Non c’era motivo per lei di bluffare in questa situazione, perciò se era vero…


“Non dovresti nascondere la tua identità scrupolosamente? Allora perché me la stai rivelando adesso? E perché in questa situazione?”


“Te la sto dicendo proprio perché siamo in questa situazione. Non hai una classe nascosta anche tu? So tutto. Quindi non fare finta di essere un fabbro comune e combatti con tutte le tue abilità. Altrimenti qui verrai ucciso.”


“Avevo già deciso di farlo.”


Annuii con un’espressione convinta e impugnai la mia arma.






[Per le tue caratteristiche di classe, hai equipaggiato Pugnale Perfetto.]






[È un oggetto che hai creato tu. La tua comprensione è al 100%.]






[Nel caso di un oggetto creato da te, verrà applicata una penalità se non vengono soddisfatti i requisiti di utilizzo, anche se ne hai la completa comprensione.]






[Il potere di attacco di Pugnale Perfetto verrà diminuito del 20%. Solo la metà degli effetti opzionali verrà applicata.]






[Pugnale Perfetto]






Classificazione: Unico


Tenuta: 168/168             Potere di attacco: 242-264    Velocità di Attacco: +11%


* C’è una rara possibilità di uccidere istantaneamente l’obiettivo.


* Agilità +20


* L’abilità ‘Raffica di Vento’ è stata generata.


* L’abilità ‘Movimenti Veloci’ è stata generata.


Un pugnale creato da un artigiano con grandi abilità e potenziale ma che manca di esperienza e reputazione. È stato creato con il celebre fabbro Khan.


Non c’è niente di speciale nei materiali o nei metodi usati, ma l’abilità di un artigiano e la cooperazione con Khan ha creato il pugnale perfetto.


Restrizione Utilizzatore: Livello 180 o superiore.  Più di 450 agilità. Livello di Padronanza del Pugnale: Avanzato.






Le penalità sarebbero state comunque applicate anche se avevo la comprensione massima dell’oggetto che avevo creato?! Dannazione! Questo era davvero increscioso.


‘Ma la penalità di un oggetto unico è solo il 20%? Va bene, comunque.’


Euphemina si meravigliò quando mi vide equipaggiare il pugnale.


“La tua classe effettiva non fa parte dei sicari? Bisogna avere 450 agilità e Livello Avanzato di Padronanza del Pugnale… Ma non lo trovi curioso? Come fai ad avere la tecnica abilità del fabbro?”


Mi ero accorto, quando mi aveva chiesto di creare la sfera, che Euphemina doveva aver visto le informazioni su questo pugnale. Comunque non era avida e me lo riconsegnò. Quando la guardai, pensai che era una persona niente male.


‘Se fossi stato io, non l’avrei preso… È stupida. Davvero, una ragazzina che non conosce la verità del mondo. No, lei vuole che faccia una sfera che sia buona come questo pugnale? Aspetta… Si occuperà dei costi dei materiali necessari a creare la sfera? D-Di certo non si aspetterà che lo faccia gratis? S-Strana ragazza…’


No, era troppo presto per saperlo. Avevo tempo per prendere una decisione su Euphemina.


“Raffica di Vento.”


Usai l’abilità verso i soldati che si stavano precipitando contro di noi. Un vento tagliente nacque dal pugnale, facendo perdere sangue ai soldati. Euphemina constatò che 10 di loro era stati feriti gravemente e fischiò d’apprezzamento.


“Un’abilità fissata su un oggetto riesce ad avere così tanto potere distruttivo, incredibile.”


Originariamente, il potere distruttivo non era a questo livello. Se avessi soddisfatto le condizioni di utilizzo di questo pugnale, il potere di Raffica di Vento sarebbe stato due volte più forte.


‘È un peccato che solo la metà degli effetti opzionali sia stata applicata.’


Mi lamentai di nuovo, prima di rivolgermi a Euphemina.


“Ehi, Euphemina, devo salvare una persona.”


“Eh? Una persona? Ah, stai parlando di Khan? L’ho salvato prima di venire qui…”


“Anche Khan è stata catturato? Sono contento che sia salvo. Ma la persona di cui sto parlando non è Khan. È Huroi.”


“…Chi è?”


Lo spiegai brevemente a Euphemina, che fece un’espressione infastidita.


“Non so chi sia.”


“…”


Potevo capire i sentimenti di Euphemina. Sembrava pensare di aver fatto una cazzata. Beh, non importava come si sentisse. Mancavano solo un’ora e 50 minuti. Dovevo salvare Huroi in quel lasso di tempo!


‘Dopo aver salvato quel bastardo, lo manderò al diavolo.’


Era lui la causa di tutta quella situazione. Ero furioso.


“Waaaahhhh!”


Dei soldati piombarono all’unisono. Sembravano essere circa in trenta. Ero nervoso, ma Euphemina non mostrò nessun segno di agitazione. Non cambiò la sua espressione e allungò una mano.


“Lancia della Distruzione.”


<em>Pachichik!</em>


Dalla punta delle sue dita si generò una scintilla rosso scuro. Magicamente, si trasformò in una lancia e i soldati vennero colpiti.


<em>Bam Bam Bam! Kwang!</em>


La lancia trapassò i corpi dei soldati ed esplose, trasformandoli in una luce grigia. Era un incantesimo incredibilmente potente ed era stato usato con semplicità. Forse Euphemina era paragonabile a quella strega Yura? Come poteva lanciare incantesimi così facilmente?


“Hiccup!”


Singhiozzai per la sorpresa.


‘Cosa le avevo detto prima? Avevo parlato troppo? È arrabbiata con me?’


Mentre ero raggelato dalla paura, Euphemina mi disse.


“Che c’è? Non dovevi salvare Huroi?”


“…S..Sì…”


Stavo per parlare con noncuranza, ma improvvisamente pensai che sarebbe stato poco opportuno non usare onorifici.


‘Non la chiamerò mai più ragazzina. Le farò la sfera. Ha avuto pazienza così a lungo. Non la offenderò mai più.’


Presi la mia decisione e mi avviai verso il piano sottoterra.
                                


                                



