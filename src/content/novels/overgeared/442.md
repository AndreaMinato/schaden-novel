---
title: Capitolo 442
pubDate: 2025-03-17T08:49:02.546Z
tags:
    - overgeared
---


[Essendo estremamente concentrato è stata attivata l’abilità Pazienza del Fabbro Leggendario.]


[Vitalità, difesa e destrezza aumenteranno del 200% per un’ora.]


[La produzione della ‘Spada Lunga’ è stata completata!]


[Il livello dell’abilità (Comprensione degli Oggetti Divini) Abilità Artigiane del Fabbro Leggendario è passata dal livello 7 al livello 8!]


[L’abilità (Testimone dell’Arma Divina) Abilità Artigiane del Fabbro Leggendario Livello 8 ha aumentato le statistiche dell’oggetto del 20%.]


Da questo momento in poi, Grid fu preso da un’enorme ondata d’agitazione. La probabilità che si attivasse il Respiro del Fabbro Leggendario era molto minore di quella di Pazienza del Fabbro Leggendario. Mancava ancora uno 0.2% nell’Abilità Artigiana del Fabbro Leggendario, quindi perché era salita di livello?


‘Questo, forse...’


Che l’oggetto che avrebbe dovuto abbandonare avrebbe ottenuto una classificazione leggendaria? Grid tremò mentre immaginò il peggior scenario possibile.






[E’ stato attivato il Respiro del Fabbro Leggendario Livello 6.]


[L’abilità Respiro del Fabbro Leggendario Livello 6 ha aumentato le statistiche dell’oggetto dell’8%.]


[L’oggetto di tipo crescita, ‘Spada Lunga Trascendente Sigillata’ è stata creata con successo!]


[Essendo il primo giocatore ad aver prodotto un oggetto di tipo crescita, è stato acquisito il titolo ‘Uomo che ha Raggiunto l’Assoluta Verità dell’Equipaggiamento da Guerra’.]


[L’abilità passiva ‘aumento dell’esperienza ottenibile con l’oggetto’ del titolo verrà sempre applicata!]






“Ah...!”


Aveva perduto un oggetto più incredibile di uno di classificazione leggendaria. Si sentì male, come se il vincitore di una lotteria avesse perso il suo premio.


“...Ah!”


Grid era frustrato.






***






Un oggetto di tipo crescita.


Diventava più forte più veniva utilizzato. Poteva accumulare esperienza nei PvE (*) e nei PvP, aumentandone la classificazione. Le proprie statistiche erano alte rispetto a quelle di oggetti dello stesso grado di rarità, e anche il loro aumento con ogni avanzamento di classificazione era incredibile. Gli oggetti di tipo crescita erano classificati in due tipologie.


La prima, oggetti a cui apparteneva una specifica anima. Ogni volta che la classificazione di un oggetto aumentava, l’abilità o gli attributi posseduti dall’anima – quando questa era in vita – sbocciavano. Il numero e la potenza delle abilità e delle statistiche variavano a seconda del grado dell’anima, e potrebbe non essere compatibile con il padrone. Vi era una storia speciale legata all’anima, il che significava la probabile presenza di una missione segreta.


L’Anello di Elfin Stone e Iyarugt, ottenute dopo il raid contro Elfin Stone stesso, appartenevano a questa categoria. Nessuno ancora, infatti, conosceva il grado dell’anima di Elfin Stone e di Iyarugt.


La seconda, oggetti senza anima. A questi, veniva aggiunto un effetto ogni volta che la classificazione aumentava. Siccome gli effetti venivano implementati per aiutare l’utente piuttosto che comparire in modo casuale, più alta era la classificazione e migliore risultava la compatibilità con l’utente. In altre parole, aveva caratteristiche simili ad un oggetto di classe. Il suo potere era più stabile rispetto a quello degli oggetti con delle anime, ma significava anche che finiva per essere difficile godere di un effetto drammatico.


La Spada Trascendente Sigillata di Grid apparteneva a questa tipologia.


‘In ogni caso, il valore è astronomico!’


Il mondo era immobile.


“...”


Le centinaia di migliaia di spettatori che riempivano lo Stadio Nazionale ‘Stade de France’, e i milioni di telespettatori davanti alla TV e su internet, trattenevano i loro respiri. Di tutte queste persone, il 99,99% erano a conoscenza del concetto di oggetti di tipo crescita. Tuttavia, non ne avevano mai visti, per cui l’impatto del lavoro di Grid fu incredibile.


‘E’ un oggetto che probabilmente la maggior parte dei giocatori non potrà ottenere in tutta la loro vita...’


‘Grid lo ha creato direttamente!’


Non era soltanto un fabbro leggendario; le impronte che Grid stava lasciando erano tutte leggendarie. Il presentatore aprì bocca mentre tutti erano rapiti.


『 Come annunciato all’inizio, il criterio di selezione dell’oggetto per questo match è il ‘valore’. 』


La lista delle 23 spade prodotte dai fabbri comparve sullo schermo.


『 Il valore verrà misurato dalla ‘classificazione’ e dalla ‘prestazione’. Come potete vedere, Le spade di Panmir e Steng hanno la classificazione migliore, mentre quella di Panmir ha la miglior prestazione. 』


Il lavoro di Grid non venne menzionato. Era naturale, per una buona prestazione aveva bisogno di una classificazione più alta. Il giocatore coreano aveva creato un oggetto di tipo crescita, ma la spada lunga aveva una classificazione normale, significando che la prestazione era inferiore a quella della spada lunga di Panmir. Questa, però, per adesso era soltanto una storia.


I 13 silenziosi giudici parlarono.


『 Dobbiamo considerare il valore potenziale dell’oggetto. 』


『 L’oggetto con il potenziale maggiore è decisamente la spada lunga di Grid. 』


『 La prestazione migliorerà con l’aumento della classificazione. 』


『 E’ ovvio che la spada lunga di Grid renderà meglio di quella di Panmir. 』


『 Inoltre, la spada lunga di Panmir ha uno svantaggio. E’ stata aggiunta una condizione per l’utilizzo. 』


『 La prestazione è eccellente, ma l’utilità e il valore dell’oggetto diminuirà se aumenteranno le condizioni d’uso. 』


『 Perciò, i 13 giudici hanno deciso che il lavoro di Grid è il migliore. 』


『 Conferiremo la medaglia d’oro a Grid. 』


Non ci furono reazioni negative alla decisione dei giudici. Non c’era motivo per negarla.


“Waaahhhhhhhh!”


Migliaia di persone urlarono e celebrarono la vittoria di Grid. Anche Panmir accettò la sconfitta, ma c’era un problema. Grid voleva rifiutare la medaglia d’oro!


“Preferirei avere la mia spada piuttosto che la medaglia d’oro.”


Attraverso questa competizione, Grid aveva appreso i principi dietro la creazione di un oggetto di tipo crescita, ovvero seguire l’esistente metodo di produzione di un oggetto ma imponendo un potere che non poteva essere realizzato attraverso il metodo di produzione. Tuttavia, non era così semplice da fare. Cosa accadrebbe se creasse un oggetto seguendo il metodo di produzione? Anche se in futuro avesse creato 1000 o 10.000 oggetti, la sua fortuna gli diceva che non era realistico, per lui, ottenere gli oggetti che desiderava.


“Dannazione...! Datemi la mia spada!”


Grid era disperato, determinato a riprendersi la Spada Trascendente Sigillata dalle mani del conduttore. Fortunatamente, le parole di Grid non arrivavano agli spettatori, grazie al potere dell’opzione ‘muto’.


“Cosa sta dicendo Grid?”


“Non sembra sia arrabbiato con il conduttore?”


“No, perché non possiamo sentire la sua voce?”


Il pubblico mormorava mentre cominciavano a notare la strana atmosfera. Il direttore dell’S.A. Group Yoon Sangmin e il Primo Ministro francese si avvicinarono a Grid per mettergli al collo la medaglia d’oro.


“Ohh, Grid. E’ un piacere conoscerti. Ho osservato per bene ogni tua azione~”


Il primo ministro francese salutò Grid in un coreano povero. Probabilmente sarebbero poche le persone al mondo che avrebbero rifiutato una stretta di mano con un politico importante di un altro paese, ma Grid rifiutò! No, non vide nemmeno il primo ministro francese.


Il giocatore coreano era interessato soltanto alla sua spada lunga, e cominciò a serrare i pugni. Stava per perdere il controllo quando il Direttore Yoon Sangmin gli sussurrò.


“Grid, la tua opera verrà mostrata per sempre nella Sala d’Onore, e riceverà numerose lodi. Infinite persone apprezzeranno il tuo lavoro e stimeranno i tuoi successi, aumentando il tuo valore. Quindi non fermarti ai benefici immediati e calmati.”


Le regole erano regole, e non rispettarle gli avrebbe solamente causato danni. Grid capì l’avvertimento del Direttore Yoon Sangmin e, alla fine, tornò in sé chinando il capo.


“...Dannazione.”


“...”


Snap!


Snap snap!


Venivano scattate fotografie del primo ministro francese, che a malapena riusciva a reprimere i suoi sentimenti spiacevoli, facendo indossare la medaglia d’oro al collo di un accigliato Grid. Un vincitore della medaglia d’oro non dovrebbe gioire? L’aspetto attuale di Grid era simile a quello di Son Kichung alle Olimpiadi di Berlino.


Era terribile.






***






“Ti supererò nella prossima Competizione Nazionale.”


“Grid, ho davvero imparato tanto oggi! E’ stata un’esperienza preziosa! Se ne avrò l’opportunità, ci vedremo di nuovo più tardi!”


“...”


Le parole dei fabbri, inclusi Panmir e Steng, non arrivavano alle orecchie di Grid. Ero chiuso in profonde riflessioni.


‘Perché sono così sfortunato?’


Aveva già capito di non essere una persona fortunata, ma non avrebbe mai immaginato che la sua pessima fortuna lo avrebbe tenuto per le caviglie per tutta la sua vita.


‘Perché un oggetto importante quando non posso tenerlo?’


Perché non succedeva di solito? Dannazione!


“...Aspetta.”


Grid stava camminando lungo il corridoio quando sorrise improvvisamente. Aveva avuto un’idea interessante.


‘Se continuerò a resistere e a fare del mio meglio, un giorno supererò anche la mia sfortuna.’


Questa era soltanto una prova. Esatto. In questo momento, Grid si era accorto di poter superare le disavventure del destino.


‘Si, vediamo chi vincerà.’


Come sempre, sarebbero stato il vincitore finale. Grid giurò di combattere contro il destino mentre cominciava a meditare. Ripensando solo a questa Competizione Nazionale.


‘Ho ottenuto tante cose.’


Aveva imparato come creare oggetti di tipo crescita e ottenuto una medaglia d’oro. La spada era stata un piccolo sacrificio per ottenere questi preziosi risultati, perciò si calmò.


“E’ interessante.”


La stessa cosa poteva essere vista da una diversa prospettiva. La maggior parte delle persone lo sapeva automaticamente, ma Grid lo aveva scoperto soltanto una volta maturato. Qualcuno si diresse verso di lui quando cominciò a fischiettare.


La lunga Competizione Nazionale stava, ora, raggiungendo le sue battute finali.






*PvE: acronimo di ‘Player versus Environment’ che significa ‘Giocatore contro l’Ambiente’. E’ un termine usato nei videogiochi multi giocatore per indicare uno stile di gioco in cui il personaggio, controllato dal giocatore, combatte contro gli avversari controllati dal computer, piuttosto che contro gli altri giocatori (sebbene questi possano essere presenti). Viene usato anche il termine ‘player versus monsters’ (PvM), ‘giocatore contro i mostri’, quando gli avversari sono di questo tipo.


Traduzione di MoonRoro29


Editing di Libusemumei
                                


                                



