---
title: Capitolo 445
pubDate: 2025-03-17T08:49:02.547Z
tags:
    - overgeared
---


Come promesso, un capitolo in più, buona domenica! Speriamo di poter aggiungere un altro giorno di pubblicazione!




L’abilità originale di Copia di Randy. Poteva copiare il 30% delle statistiche del suo padrone e due abilità a caso. Ma ora le cose erano diverse. Randy era evoluto nel momento in cui aveva raggiunto il livello 240, riuscendo a copiare il 35% delle statistiche del padrone e tre abilità! Non importava se le abilità erano solo di livello 1.


‘<i>Un giorno, non sarà in grado di copiarmi perfettamente?</i>’


Grid apprezzava le possibilità di miglioramento di Randy. Non si trattava di una sovrastima infondata. Grid aveva scoperto in seguito che i doppelganger normali non potevano copiare abilità leggendarie. In altre parole, Randy era diverso dai normali doppelganger dalla prima volta che aveva copiato le sembianze di Pagma.


“Arte della Spada di Pagma.”


Un compagno animale era classificato come mostro. L’effetto di Efficiente Spada per la Caccia infliggeva danno aggiuntivo ai mostri, perciò Grid si armò con questa prima di chiamare Randy. Grazie a ciò, Randy si scatenò.


“Collegamento.”


<i>Pit!</i>


<i>Pipipipipit!</i>


“Kyaak!”


“Kuwek!”


Randy copiò l’aspetto di Grid. Con Efficiente Spada per la Caccia (Copia) nelle sue mani, massacrò dozzine di compagni animali. I compagni animali erano molto più deboli delle viverne e non potevano nulla di fronte a Randy.


“Kuwaaaah!”


Un mostro grande, l’ippopotamo a due teste, non perse il proprio slancio e legò i piedi di Randy. Resistette all’attacco di Randy con la sua pelle molto spessa e poi lo lanciò indietro usando il suo peso di 3.5 tonnellate.


<i>Kuuong!</i>


“Uh…!”


Del sangue fuoriuscì dalla bocca di Randy. Nonostante il fatto che stesse indossando Triplo Strato (Copia), la sua salute si ridusse di un quarto e il suo volto si distorse per il dolore.


‘<i>Mi dispiace.</i>’


Grid conosceva la storia straziante di Randy. Simpatizzava sinceramente con Randy. Voleva che Randy fosse felice, non come in passato. Ma come potevano essere semplici le cose nel mondo? Grid affrontava sempre le crisi peggiori e ogni volta che succedeva, Randy sperimentava il dolore. In particolare, da quando Randy aveva imparato l’abilità di scambiare i luoghi, il numero di volte che era stato usato come un proiettile era aumentato.


Grid si sentiva dispiaciuto. Tuttavia, non c’era alcun senso di colpa. Perché?


‘<i>La felicità è la vittoria!</i>’


Randy doveva essere forte per poter combattere e vincere. Esatto. Grid voleva che Randy diventasse più forte e ottenesse la felicità con le sue sole forze. In realtà, Randy era un compagno animale, perciò essere forte era un fattore importante.


‘<i>Continuerò a spingerti.</i>’


A Randy era successo di percepire il cuore spaventato di Grid? Randy provò un brivido mentre evitava il secondo giro di attacchi dall’ippopotamo a due teste e usò Rotazione. Un contrattacco attivato con un tempismo perfetto. Il padrone dell’ippopotamo a due teste, l’americano Belatra, rimase scioccato.


“Perforare la pelle del mio Jeep con un colpo…!”


L’ippopotamo a due teste possedeva uno tra i tre maggiori poteri di difesa tra i mostri grandi. Erano classificati come animali da compagni del tipo tank e Jeep aveva il livello al di sopra del 210. Era il compagno animale su cui Beletra si era concentrato maggiormente, dopo la viverna. Il cibo era di alta qualità e Beletra aveva davvero cresciuto Jeep con un sacco di trattamenti di bellezza. Eppure, Jeep aveva perso un terzo della sua salute nonostante il duro lavoro e l’amoreriversato.


“Che diavolo è questo doppelganger…?”


Mentre Beletra era scioccato, Randy scoprì che il punto debole era il suo lungo corpo, le corte zampe e gli attacchi collegati. Era un processo difficile e lento far fronte all’attacco perché Randy si era spostato in un posto dove l’ippopotamo a due teste non poteva vedere bene.


“Kuwaaaang!”


L’ippopotamo a due teste iniziò a piangere e i commentatori pronunciarono parole di ammirazione verso Randy.


『 Un compagno animale che usa un contrattacco…! È chiaro che il doppelganger di Grid deve avere lo stesso livello di intelligenza artificiale di un PNG! 』


『È certo. Grid non è solo overgered, i suoi compagni animali sono over… No, loro sono davvero incredibili…』


『È davvero una presenza importante! 』


Nell’ultima Competizione Nazionale, Grid aveva vinto tre medaglie d’oro da solo e aveva portato la Corea del Sud al secondo posto. Questa fu un’impresa straordinaria e la maggior parte delle persone predissero che Grid non sarebbe riuscito a farlo di nuovo. Ma in questo momento! Grid stava per battere il suo record!


Le ali del piccolo demone si spalancarono mentre le zampe paffute e la coda si muovevamo. I commentatori immaginavano che Noe stesse volando ad una velocità maggiore di quella di qualunque mostro nella maratona dei compagni animali e che avrebbe raggiunto le viverne.


『Non ditemi… Grid potrebbe davvero diventare un mito? 』


Tutti credevano che era impossibile. Ma ora, non sembrava impossibile. Grid probabilmente avrebbe vinto la medaglia d’oro in questa maratona e se fosse stato così, Grid avrebbe vinto da solo quattro medaglie d’oro. La Corea del Sud, attualmente al terzo posto, sarebbe salita in cima, rendendo Grid la persona senza precedenti che avrebbe reso il paese numero uno attraverso lo sforzo individuale.


Questo sarebbe stato un record sostanzioso meritevole di apprezzamenti.


『Umm… Forse Grid può vincere la medaglia d’oro nel PvP? 』


『Ahah… Allora la 1° posizione della Corea verrebbe confermata? 』


『Ahah, è impossibile. Kraugel non parteciperà al PvP? 』


『Infatti, nemmeno Grid può sconfiggere il cielo al di sopra del cielo. 』


I commentatori risero mentre Randy e i compagni animali continuavano a lottare.


“Merda! Stiamo prosciugando tutto il nostro potere!”


Nonostante il fatto che avessero formato un’alleanza, gli altri giocatori non furono in grado di sconfiggere Randy. Si innervosirono e invocarono nuovi compagni animali per poter attaccare Radny. La forza di Randy si ridusse dopo aver consumato abilità e stamina per battere l’ippopotamo a due teste.


Gli addestratori di mostri ammaestravano quelli che erano difficili da cacciare. Randy era il compagno animale di Grid e possedeva un livello elevato, ma non poteva affrontarli tutti.


<i>Chaaeng! Chaeng!</i>


Randy venne spinto sulla difensiva e non riuscì ad attaccare. La folla e gli spettatori fischiarono mentre Randy rallentava gradualmente per le ferite sul corpo.


“Tutti i giocatori stanno lavorando insieme!! Perché l’arbitro non ferma tutto questo?”


“È davvero troppo. Non importa quanto sia grande Grid, 52 persone si stanno concentrando su di lui…”


“Grid e i membri di Overgeared hanno combattuto onestamente quando si sono incontrati nella competizione. Che ne è di questi bastardi? Non hanno una coscienza?”


“Wow, Grid e i membri di Overgeared stanno cercando di fare il loro meglio per il bene della Competizione Nazionale. Sono una gilda con un livello davvero alto di consapevolezza.”


“Sono diversi dalle Sette Gilde.”


“Ehi, bastardi! Fatelo come si deve! Questa non è una maratona di compagni animali ma un assalto a Grid!”


La rabbia della folla e l’opinione pubblica su internet peggiorarono. L’arbitro non poté più soprassedere e stava per fermare i 52 giocatori.


“Ora non significa nulla.”


Mormorò Grid mentre l’intero mondo era in tumulto. I commentatori stavano parlando come pazzi.


『Noe ha raggiunto le viverne! 』


『Questo nonostante fosse partito cinque minuti dopo…! Infatti, un memphis è la miglior bestia demoniaca dell’inferno! 』


『I giocatori hanno fatto uno sbaglio. Hanno invocato diversi compagni animali perché erano ossessionati da Randy. Per questo, non hanno potuto controllare le viverne a distanza che sono entrate in confusione.』


『Noe non ha perso l’occasione! 』


『Ah! Noe ha appena divorato le anime delle viverne! Wow! Guardate questa accelerazione! È più veloce di prima!! 』


Non serviva discutere ancora. Grid vinse la maratona dei compagni animali. Grid aveva sopraffatto 52 specialisti di compagni animali con soli due compagni animali. I compagni animali di Grid erano semplicemente incredibili.


***


1° Corea del Sud (5 medaglie d’oro)


2° Stati Uniti (4 medaglie d’oro, 4 medaglie d’argento, 5 medaglie di bronzo)


3° Russia (4 medaglie d’oro, 3 medaglie d’argento, 2 medaglie di bronzo)


4° Canada (3 medaglie d’oro, 3 medaglie d’argento, 3 medaglie di bronzo)


5° Spagna (1 medaglia d’oro, 2 medaglie d’argento, 1 medaglia di bronzo)


6° Giappone (1 medaglia d’oro, 3 medaglie di bronzo)


7° Brasile (1 medaglia d’oro)


8° Inghilterra (4 medaglie d’argento)


9° Francia (3 medaglie d’argento)


10° Argentina e Cina (2 medaglie di bronzo)


12° Turchia (1 medaglia di bronzo)


“…”


Kraugel era emozionato quando controllò la classifica dopo la maratona dei compagni animali. Fu sorprendente che Grid fosse riuscito a spazzare da solo il gioco dei fabbri e la maratona dei compagni animali, dove gli Stati Uniti si erano aspettati di vincere le medaglie d’oro.


‘<i>Grid, sei davvero un grande.</i>’


In quanti potevano provare che erano migliori in diversi campi? In tal senso, Grid era speciale. Era unico in molti modi, incluse le sue abilità di combattimento, le abilità da fabbro, l’abilità di usare gli oggetti e i suoi compagni animali.


Kraugel provava molto rispetto. Era la quarta volta che Kraugel provava un tale sentimento verso un altro giocatore. Ma non poteva perdersi negli apprezzamenti. Kraugel doveva rimanere composto. Ora, era nella posizione di rendere la Russia prima e di ottenere la medicina per sua madre. Per farlo, doveva vincere la medaglia d’oro nel PvP. Anche se rispettava Grid, non poteva mostrare questo sentimento quando si sarebbero incontrati nel PvP.


“… Devo vincere questa volta.”


Erano rimasti solo due eventi nella Competizione Nazionale. L’evento individuale ‘trasporto della carrozza’ e il PvP. Non restavano altri eventi dove gli Stati Uniti potevano puntare alla medaglia d’oro. D’altra parte, la Corea del Sud e e la Russia erano in una posizione per vincere la medaglia d’oro nel PvP, rendendo probabile che una di loro si sarebbe posiziona al primo posto nella classifica totale.


“Sigh.”


Kraugel si fece scappare un sospiro e iniziò ad esaminare tutto quello che Grid aveva mostrato in questa Competizione Nazionale. In un sondaggio, il 92,3% di chi aveva dato risposta, aveva predetto che ci sarebbe stata la schiacciante vittoria di Kraugel nel PvP che avrebbe avuto luogo in tre giorni.




Traduzione di Blakriss


Editing di Libusemumei
                                


                                



