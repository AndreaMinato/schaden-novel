---
title: Capitolo 450
pubDate: 2025-03-17T08:49:02.547Z
tags:
    - overgeared
---


Purtroppo ho avuto problemi di salute e non è stato possibile per me editare dei capitoli


Adesso sto meglio e spero abbiate piacere di leggere questi capitoli e scusate ancora






“Mi prenderò un’ora. Ti metterò al tappeto poco prima della fine del tempo limite.”


“…?”


Era strano, dato che Grid diceva sempre che avrebbe sconfitto i suoi nemici in un istante. I commentatori e gli spettatori stupefatti se ne resero subito conto.


‘Grid apprezza davvero molto le abilità di Hao.’


‘In effetti, è naturale. Le abilità di controllo di Hao sono di grande valore.’


Non lo chiamavano il miracolo del continente, il genio della lotta?


‘È uno dei pochi che viene sempre menzionato, oltre a Kraugel. Recentemente, le abilità di controllo di Grid sono migliorate, fino a diventare paragonabili a quelle di un ranker di alto livello, ma sono ancora inferiori a quelle di Hao.’


‘Per di più, Hao possiede un’abilità che gli permette di strappare via le armi e l’armatura all’avversario. Neanche il più grande potere di Grid può nulla contro Hao.’


‘In altre parole, è il peggio che potesse accadere… Grid non ha alcuna fortuna.’


La gente non aveva dimenticato che Grid era un forte campione. Ma la parola campione non era sinonimo di invincibilità. Anche i migliori candidati alla vittoria avevano le loro debolezze. Sfortunatamente, Hao era stato contrapposto a Grid. Grid era una persona sfortunata che aveva incontrato Hao nel primo round. Gli spettatori guardarono Grid con compassione, mentre Hao esprimeva tutta la sua sicurezza di sé.


“Credi di poter tenere duro contro di me per un’ora? E mi metterai persino al tappeto? Non dire cose impossibili. Presto ti renderai conto della realtà.”


“Eh?”


Grid improvvisamente sembrò sorpreso dal commento provocatorio di Hao. Tentò di spalancare gli occhi il più possibile, ma i suoi muscoli facciali sembravano irrigiditi.


‘Cosa?’


Hao e il pubblico furono confusi dall’atteggiamento sorpreso e impacciato di Grid.


“Ehi! Appena distribuito dal Gruppo Cometa! Un sistema sonoro d’alta gamma, tempestato di diamanti, installato nella capsula! Meraviglioso! Posso sentire chiaramente la voce di Hao e il suono del suo respiro! È proprio come parlare nella vita reale! Ehi! È fantastico! Devo comprarlo!”


“…”


Grid aveva usato il Pay-Per-Lead. Balbettò e arrossì mentre gridava, ma recitò il copione fino alla fine. Era una scena che mostrava ai bambini e ai ragazzini che assistevano alla Competizione Nazionale quanto era difficile fare soldi.


“…Ti stai accaparrando un po’ di commissioni pubblicitarie perché è ovvio che perderai.”


Hao si accigliò. Quel tipo scandaloso a cui importava solo del denaro avrebbe battuto Kraugel? Le parole folli di Lauel gli ronzarono nel cervello, riempiendolo di rabbia.


‘Lo schiaccerò.’


Hao sapeva che anche Grid era forte. Ma non era ad un livello paragonabile a quello di Kraugel o di Hao. Hao aveva tutti i diritti di sentirsi così fiero di sé. Chi era Hao? In passato, era stato il mostro che aveva tenuto occupati 15 membri di Overgeared, da solo, per 5 minuti. Lauel era rimasto sbalordito dalla sua forza e aveva voluto reclutarlo.


“Non puoi assolutamente spezzare il cielo. Ti distruggerò prima che tu lo raggiunga!”


Dichiarò Hao. Poi…


『 L’ultimo incontro del 1° round! Grid contro Hao, l’incontro comincerà adesso! È iniziato! 』


Gridò il presentatore. Quello era il segnale.


Taack!


Hao si precipitò non appena l’incontro iniziò. Si mosse semplicemente in avanti, perciò per Grid fu facile affrontarlo. La Benda del Macellaio, Iyarugt e la sua elevata Intuizione gli permisero di anticipare il punto di attacco di Hao e di rispondere con Iyarugt. Ma in quel momento, accadde qualcosa di straordinario. La spada di Hao si divise improvvisamente in tre!


‘Cosa?’


Quale delle tre spade era reale? Grid era confuso.


Seokeok!


La spada di Hao tagliò Grid alla vita.


‘Incredibile!’


Hao aveva un’abilità passiva che gli permetteva di ignorare la difesa dell’avversario. Grid rimase sbalordito quando vide la finestra di notifica. Hao lesse la sua espressione e sorrise.


“Dev’essere brutto.”


“…”


Grid non disse niente. Fissava semplicemente la finestra di notifica davanti a sé. Lo shock era troppo grande. Era forse perché il danno era troppo elevato? No.


[Hai subito 2900 punti di danno.]


3000 punti di danno. Era alto, malgrado il fatto che Triplo Stato e il suo elmo riducevano il danno fisico. Tuttavia, quel danno non era abbastanza per intimidire Grid, la cui Salute arrivava a 70000. Ad essere onesti, gli aveva solo fatto il solletico. Perché Grid era così sorpreso? C’era una ragione.


[L’esperienza della Cintura di Tiramet è aumentata dello 0,1%!]


‘Bingo!’


Grid tremava di gioia. L’oggetto di tipo crescita, la Cintura di Tiramet. L’esperienza di quell’oggetto Epico, che cresceva ogni volta che veniva attaccato, aumentava dello 0,1% solo quando veniva colpito 100 volte da un vampiro. Eppure, un solo attacco di Hao aveva incrementato l’esperienza! Era paragonabile a quando Grid aveva combattuto contro il drago!


‘Questo non significa forse che il potere d’attacco di Hao è molto alto?’


Grid era elettrizzato dall’operato di Hao. Forse…


‘Potrei riuscire ad aumentare la classificazione della Cintura di Tiramet in questo round!’


C’erano due ragioni principali per cui Grid aveva pianificato di lottare contro Hao per un’ora. Prima di tutto, voleva guadagnare più tempo possibile per fare in modo che il tempo di ricarica di Assimilazione si esaurisse. In secondo luogo, voleva massimizzare l’esperienza di Iyarugt, dell’Anello di Elfin Stone e della Cintura di Tiramet. Ma non aveva idea che l’esperienza sarebbe aumentata così tanto.


‘La classe è diversa.’


Grid lo riconobbe. Non aveva accumulato una tale esperienza quando aveva lasciato che Bondre e Alexander lo colpissero. Certamente, Hao sembrava diverso da loro. In effetti, anche Iyarugt era nervoso. Parlò per la prima volta, dal duello tra Piaro e Kraugel.


[Gli attacchi di questo tizio sono molto buoni. Sono difficili da prevedere.]


‘Lo penso ogni volta. Sei davvero inutile contro gli avversari più forti.’


[Eek…! È inevitabile! Non posso esercitare il mio potere in questa forma sigillata!]


Iyarugt aveva un forte orgoglio come miglior spadaccino dell’Inferno, e la sua spada continuava ad emettere petali di luce rosso sangue mentre protestava. Quello spettacolare effetto impressionò Hao e gli spettatori.


“Quella spada è troppo per te.”


“Questo tipo è così figo solo grazie a me.”


Aveva investito grosse somme di denaro negli istituti di alchimia, ma l’opzione che aveva guadagnato era ‘Stile’. Grid sussultò ricordando quel terribile risultato e disse ad Hao.


“Quanto ancora ti riposerai? Vieni…”


Ancor prima che Grid finisse di parlare, Hao si mosse a zig-zag per avvicinarglisi e attaccò. Al contrario dell’attacco precedente, stavolta la traiettoria era semplice e fu bloccata facilmente da Grid.


Chaaeng!


Nel momento in cui le due spade si scontrarono…


Chwaruruk!


La catena di Hao si arrotolò attorno alla vita di Grid con lo scopo di bloccare temporaneamente le sue azioni.


“…!”


La resistenza agli stati alterati non funzionava con i vincoli fisici. Il corpo di Grid fu tirato in avanti e Hao sferrò un affondo con la sua spada. Erano due attacchi.


[Hai subito 2830 punti di danno.]


[Hai subito 2910 punti di danno.]


[L’esperienza della Cintura di Tiramet è aumentata dello 0,2%!]


“Kuah! È vero.”


Era una buona cosa che l’esperienza dell’oggetto stesse crescendo, ma farsi colpire così a senso unico lo metteva a disagio. Inoltre, l’accumulo dei danni era gravoso.


‘Molto forte.’


L’abilità passiva che permetteva di ignorare la difesa riduceva l’effetto di Triplo Strato. No, forse Hao aveva un’abilità passiva che infliggeva un danno extra nel PvP. Grid si accigliò mentre si liberava dalla catena e cercava di contrattaccare. Sferrò un attacco corto e diretto per impedire ad Hao di evitarlo. La spada con la traiettoria più corta minacciò Hao, ma lui la bloccò facilmente.


Ma c’era un problema. La forza ridicolmente alta di Grid.


Kkirik! Kkikikik!


‘Cos’è…?’


Era la sensazione di essere stritolato da un orco? Il forte potere di Grid cominciò a schiacciare Hao, che non riuscì a sopportare il peso di Iyarugt.


Chwaruruk!


Hao trasalì, indietreggiò e tirò la sua catena ancora una volta. Tuttavia, Grid aveva una ricca esperienza in battaglia ed era improbabile che venisse colpito due volte dalla stessa tattica. Nel momento in cui Hao lanciò la catena, si mosse leggermente a sinistra, evitandola. A quel punto, Hao non cercò di reagire, perché aveva perso l’equilibrio. Grid colse l’occasione per usare l’Arte della Spada di Pagma, Assassinio.


‘Aumentiamo l’esperienza di Yakult!’


Kuooooh!


La spada si riempì di intento omicida! Hao deglutì nervoso, davanti a quella spaventosa energia, e si mosse in fretta.


‘Non posso permettere che accada!’


Il mezzo draconiano Hao non aveva molte abilità attive, ma aveva una gran varietà di abilità passive. Aumentare il potere d’attacco e la difesa nel PvP, ignorare parte della difesa del bersaglio, neutralizzare parte del danno ricevuto, ripresa veloce, ecc. Era facile dire che aveva un corpo ottimizzato per il combattimento. In una battaglia tra giocatori, era possibile che arrivasse ad infliggere più di 10000 punti di danno. A seconda della situazione, permetteva deliberatamente al nemico di attaccare e poi sfruttava l’occasione per contrattaccare.


Tuttavia, il potere d’attacco di Grid era troppo opprimente. Hao pensò ad altri ranker che erano morti con un colpo solo e mosse disperatamente le mani.


Teeok!


Il tempismo era perfetto. Hao afferrò Iyarugt con la mano e la fece ruotare leggermente.


[Iyarugt non è più equipaggiata!]


[Questa è la conseguenza di un’abilità. Non perderai la proprietà dell’oggetto. Tra 12 secondi l’oggetto tornerà nel tuo inventario.]


Si trattava di Perdita dell’Arma. Una tecnica segreta che doveva essere usata esattamente sul punto contrassegnato! Era un’abilità con la difficoltà più elevata, molto più complessa da usare di un contrattacco e fece cadere Iyarugt a terra.


“Haaap!”


Hao usò Respiro del Drago e trafisse Grid al cuore con la spada. Grid era a mani vuote e non poté bloccare l’attacco, ma era troppo veloce per essere evitato. Hao era convinto che avrebbe assestato un colpo fatale a Grid.


‘Non importa che usi le Mani di Dio.’


Hao era pronto a lanciare le catene per trattenerle. In quella situazione, l’unico modo di resistere per Grid era usare Missile Magico. Hao doveva semplicemente evitarlo e…


“Cosa?”


Hao, che prima sorrideva pieno di fiducia, rimase scioccato.


Jeeeeong!


Da dove l’ha cacciata fuori? Grip aveva equipaggiato una spada blu-nera al posto della perduta Iyarugt. La telecamera zumò sullo sguardo tremolante di Hao quando l’attacco venne bloccato.






Traduzione di Martina Procida


Editing di Libusemumei


