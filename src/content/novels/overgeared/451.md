---
title: Capitolo 451
pubDate: 2025-03-17T08:49:02.548Z
tags:
    - overgeared
---


Per chi ha già iniziato la scuola: buon inizio e non vi preoccupate, vi rallegriamo le giornate!


Hao era confuso.


‘Può essere pericoloso avere un giudizio alterato in questo stato.’


Hao prese una brillante decisione e balzò indietro, ponendosi ad un’ampia distanza da Grid. Era preoccupato della possibilità che Grid lo raggiungesse e sferrasse un contrattacco. Hao ci pensò dopo aver assicurato una distanza di sicurezza.


‘Ha estratto una nuova arma in un secondo?’


Era semplice passare a nuovi oggetti. Per prima cosa, bastava aprire l’inventario, allungare la mano nell’inventario fluttuante nell’aria e pensare all’oggetto desiderato. Tuttavia, erano necessari almeno 2,5 secondi per completare la sequenza. E tale statistica si basava su ranker di alto livello.


Il tempo necessario per aprire l’inventario e cercare al suo interno era di circa 1 secondo, poi servivano circa 1,5 secondi per richiamare chiaramente l’oggetto voluto. Un giocatore con una concentrazione molto alta avrebbe potuto accorciare il tempo a 2 secondi, ma farlo in 1 secondo?


Era impossibile. Eppure, Grid l’aveva fatto.


‘Che cosa ha fatto?’


Hao non riusciva a capire e toccò un tema delicato.


“Un bug?”


Era una domanda ridicola per chiunque conoscesse il gioco. Satisfy era famoso per non aver mai avuto un solo bug, fin da quando era stato inaugurato. Grid fissò serenamente gli occhi incerti di Hao e rise.


“Sono sempre stato stupido, fin da quando ero giovane.”


Non importava quanto studiasse, non riusciva mai a fare meglio degli altri. Non riusciva neanche a mantenere un punteggio nella media. In particolare, otteneva sempre meno di 30 punti nei test di materie in cui era necessario capire delle formule. C’erano volte in cui non prendeva neanche un punto.


“Perciò ero ossessionato dall’imparare a memoria. Ogni giorno memorizza, memorizza, e memorizza…”


Di conseguenza, riusciva ad ottenere fino ad 80 punti nelle materie in cui bastava semplicemente imparare a memoria. Era riuscito a malapena a iscriversi all’università, descritta come ‘il luogo dove possono entrare quelli coi soldi’. Ma era molto difficile per lui seguire le lezioni.


“Poi è arrivato il gioco di realtà virtuale e mi ci sono impegnato.”


Tuttavia, la sua mancanza di talento l’aveva ostacolato persino nel gioco. Grid giocava a Satisfy tutto il giorno, ma non riusciva a raggiungere il livello di un giocatore medio. Fu sommerso dai debiti invece di fare soldi.


“Ero stupido e continuavo a cacciare gli stessi mostri. Mentre gli altri cacciavano 10 o 20 esemplari di un tipo di mostro, io ne cacciavo a migliaia. Ma che senso aveva? Il mio livello e i miei oggetti non progredivano e non potevo pagare la tariffa della capsula, fui costretto a trovare dei lavoretti nelle costruzioni.”


Ci aveva provato duramente all’inizio. Ma a cosa importava?


“Non riuscivo ad imparare nuove abilità perché mi mancava la comprensione.”


Perciò, si concentrò su semplici compiti. Spalare, trasportare materiali, pulire e così via.


“Ero sempre annoiato.”


Studio, gioco e lavoro. Non riusciva a fare nulla se non mansioni semplici, e la cosa lo faceva vergognare di se stesso e non si godeva nulla. Ma non si era arreso. Si lamentava della sua mancanza di talento e voleva solo essere almeno nella media. Non voleva più essere ignorato dalle persone!


Il risultato che aveva ottenuto? Un’indomabile tenacia. Una volta stabilito l’obiettivo, Grid si era focalizzato su di esso senza mai arrendersi fino alla fine. In altre parole, la concentrazione di Grid era incredibilmente disciplinata e questo era stato regolarmente dimostrato dopo che era diventato il Discendente di Pagma. Ogni volta che creava un oggetto, martellava per molte ore e non si arrendeva, neanche trovandosi davanti infinite sfide.


“Perciò, credo che la mia concentrazione sia migliore di quella degli altri.”


Grid parlò con disinvoltura, ma la sua concentrazione andava già oltre l’umano. Era in grado di evocare l’inventario e pensare all’oggetto che voleva allo stesso tempo. Era anche nel bel mezzo di un combattimento. Naturalmente, non era facile.


Era accaduto da quando aveva combattuto contro il suo clone nell’Arcipelago di Behen. Si era sentito ispirato dopo che aveva visto il clone cambiare oggetti a seconda del bisogno e aveva fatto pratica costantemente. 


“Be’, questo è il potere dell’impegno.”


“…?”


Hao non riuscì a comprendere nulla di ciò cha aveva appena sentito. Le parole di Grid erano troppo ridicole. Siccome era un idiota, si era impegnato duramente e aveva ottenuto una concentrazione che andava oltre i limiti dell’umano?


‘È più genio o un idiota?’


Non c’erano molte persone al mondo capaci di superare i propri limiti solo con l’impegno. Hao vedeva Grid come un genio. Era assurdo che Grid fosse così ottuso. Dall’altro lato, Grid era consapevole della telecamera.


“Davvero, la capsula di diamanti del Gruppo Cometa è grandiosa. Non appena ci ho pensato, tutti i sistemi hanno risposto e l’inventario si è aperto immediatamente. È grazie a questo se sono riuscito a sfuggire alla crisi.”


“…”


Pay-Per-Lead persino nel mezzo dello scontro?


‘Smettila di essere così ridicolo!’


Hao guardò Grid mentre raccoglieva Iyarugt da terra, animata da un rinnovato intento omicida. 


“Sì, non importa che tu sia un idiota o un genio. In ogni caso, sarò io il vincitore! Ti farò vedere le mie vere abilità!”


<i>Jjejeok!</i>


<i>Jjejejejeok!</i>


Hao gridò, mentre la sua pelle si squarciava e al suo posto emergevano delle squame rosse. Era il primo passo per trasformarsi in un draconiano. Un paio di ampie ali emerse dalla sua schiena, catturando l’attenzione degli spettatori.


『 Sta finalmente usando il potere draconiano! 』


『 Hao è molto forte in questo stato. Ha battuto Katz, uno dei più forti candidati alla vittoria nel PvP, e ha combattuto contro Damian per un po’. 』


Gli occhi di Hao divennero completamente dorati e quando aprì la bocca rivelò una serie di zanne. Poi sputò delle fiamme contro Grid. 


<i>Peeng!</i>


Grid le evitò. Triplo Strato riduceva il danno inflitto dagli attacchi fisici, ma un respiro di fuoco era intriso di potere magico.


“Quanto a lungo puoi durare?”


Hao sbatté le ali e si avvicinò a Grid, che si era piegato per evitare il getto di fuoco! La velocità era quella di un fulmine, mentre agitava le sue mani.


<i>Jjejeong! Jjejeok!</i>


C’era una ragione se aveva gettato via la spada dopo essersi trasformato in un draconiano. Gli artigli affilati di Hao, che erano più duri di una spada, colpirono il Triplo Strato di Grid.


[Hai subito 3230 punti di danno.]


[Hai subito 3260 punti di danno.]


[L’esperienza della Cintura di Tiramet è aumentata dello 0,3%!]


‘Fantastico!’


Più Grid veniva colpito, più si sentiva eccitato. Si chiese quante volte nella sua vita avesse avuto dei momenti così felici! I commentatori e gli spettatori erano allarmati nel vedere Grid che sorrideva mentre veniva ferito.


‘Sorridere durante tutto questo…’


Grid era forse un pervertito? C’era stata anche quella volta, in cui era stato colpito dal correggiato durante l’assedio, che aveva fatto sorgere una speculazione simile.


“Riesci a sentire la differenza?”


Gridò Hao. Mentre continuava a colpire Grid, Hao era convinto che la differenza di classe tra lui e Grid fosse la stessa differenza che c’era tra il cielo e la terra. La Salute di Grid era già crollata fin quasi a metà. La velocità d’attacco di Hao dopo aver gettato via la spada era così elevata che la rapidità con cui Grid perdeva punti Salute aumentò. 


<i>Chwaaack!</i>


“…!”


Gli artigli affilati di Hao graffiarono il petto di Grid. Grid fu colpito in modo critico, ma non fu quello il motivo per cui rimase sorpreso. Fu perché gli artigli di Hao rimasero impigliati in Triplo Strato e non riuscivano più a muoversi!


[Gli artigli del draconiano sono stati legati a questa armatura!]


[Gli artigli del draconiano sono stati rimossi forzatamente!]


[La tenuta degli artigli del draconiano è diminuita di 3.]


‘Assurdo…!’


Dopo essersi trasformato in un draconiano, i suoi artigli avevano una tenuta di 10. Non era possibile ripararli e sarebbero stati distrutti quando la tenuta si fosse abbassata troppo. Serviva un giorno per farli crescere di nuovo. Ma Hao non aveva mai sperimentato la diminuzione della tenuta dei suoi artigli.


Gli artigli di un mezzo-drago erano molto duri. Andavano più che bene quando cacciava mostri simili ai golem o quando si scontrava con le armi di un ranker di alto livello.


‘Quella è un’armatura pazzesca…’


Hao era sbalordito dagli oggetti di Grid, mentre roteava nell’aria e il tallone del suo piede colpiva con precisione la mascella dell’avversario. In quel momento, la barra della Salute di Grid scese ad un terzo. Hao credeva che avrebbe usato le Mani di Dio e Oscuramento e cominciò ad attaccare più selvaggiamente. Sputò fiamme e agitò gli artigli.


Dall’altro lato, Grid non contrattaccò nemmeno. Poteva solo bloccare o evitare gli attacchi. Nonostante questo, lasciava che la maggior parte degli attacchi lo colpissero, mostrando quanto fossero buone le abilità di controllo di Hao. I commentatori erano imbarazzati da quella battaglia a senso unico.


『 Sapevo che Hao era l’opposto di Grid, ma questo… 』


『 Non mi ero reso conto che la differenza di livello fosse così ampia. 』


『 Adesso Grid sta semplicemente tenendo duro. 』


“Oscuramento.”


<i>Peeok!</i>


“Usalo!”


<i>Peeeeok!</i>


“Non ce la farai!”


<i>Kwa kwang!</i>


Lo slancio di Hao aumentò, mentre la violenza a senso unico continuava. Grid continuava ad essere colpito, colpito e colpito. Hao confermò che la Salute di Grid era scesa ad un quarto e preparò il colpo finale. 


“Questa è la fine.”


Erano passati 20 minuti da quando l’incontro era cominciato. Non era riuscito a mantenere la sua promessa di battere Grid in 10 minuti. Hao era molto dispiaciuto, ma che poteva fare? La Difesa e la Salute di Grid erano assurdamente eccellenti! Ma quella era davvero la fine. Sferrò il colpo finale.


“Artigli del Drago.”


<i>Kiiing.</i>


Gli artigli di Hao si allungarono. In altre parole, divennero più duri e più affilati. In quel momento, erano abbastanza forti da poter rivaleggiare con gli artigli di un vero drago.


“Muori!”


Nel momento in cui gli artigli di Hao si mossero da sinistra a destra e mirarono a Grid, questi fece un passo indietro e usò Arte della Spada di Pagma, Rotazione. I commentatori e gli spettatori lo considerarono il suo gran finale. Nessuno immaginava che Grid, che non era stato in grado di resistere fino a quel momento, riuscisse a trovare il giusto tempismo.


Tuttavia, Hao avvertì un brivido lungo la schiena. Il tempismo del contrattacco di Grid era perfetto!


<i>Jjeejeeeong</i>!


“Kuaaaaack!”


Hao urlò e perse sangue.


[Colpo critico!]


[Hai inflitto 25600 punti di danno al bersaglio.]


[Hai recuperato 1280 punti Salute grazie all’Anello di Elfin Stone!]


In un solo colpo la Salute di Hao si era ridotta quasi di metà, mentre Grid aveva recuperato parte della sua. Grid, che era indietreggiato e aveva bloccato la catena lanciata da Hao con il Mantello di Lantier, indossò segretamente l’Anello di Doran e provocò Hao.


“Ancora 40 minuti. Puoi resistere?”


“Bastardo…!”


Il tempo di ricarica per qualunque abilità di contrattacco era molto lungo. Inoltre, pochi utenti avevano due o più abilità di contrattacco. La durata di Artigli del Drago non era ancora terminata, perciò Hao diede un altro colpo al volto di Grid.


[Colpo critico!]


[Hai inflitto 12590 punti di danno al bersaglio.]


‘Ecco!’


Sembrava che la Difesa di Grid fosse diminuita improvvisamente, ma era un buon segno. Non c’era bisogno di preoccuparsi. Questo gli avrebbe dato di nuovo la possibilità di vincere. Hao sorrise con soddisfazione. Ma quel sorriso non durò a lungo.


[Il bersaglio ha recuperato 18885 punti Salute.]


“Cosa?”


Che effetto era quello? Sembrava che Hao avesse visto un fantasma, mentre faceva un passo indietro. Grid lo guardò e sollevò il Mantello di Lantier, che aveva avvolto attorno al suo corpo per difendersi dalla catena. L’armatura che rivelò era l’Armatura della Luce Sacra, non Triplo Strato. La difesa era più bassa rispetto a quella di Triplo Strato, ma era l’armatura con l’assurda opzione di incrementare l’effetto delle abilità di recupero del 300%.


“Fatti sotto.”


Dopo che la combinazione dell’Armatura della Luce Sacra e dell’Anello di Doran fu rivelata, Grid indossò di nuovo Triplo Strato. Hao lo guardò tristemente e arrivò ad una semplice conclusione.


“Mi arrendo.”


Era una dichiarazione scioccante. 1,4 miliardi di cinesi che sostenevano Hao si sentirono frustrati e non credettero alle loro orecchie. Ma c’era una persona ancora più frustrata dei cinesi...


“Perché?”


Era Grid.


“Mancano ancora 40 minuti! Perché?!”


Quel giorno, uno degli aspetti nascosti di Grid venne rivelato al mondo. Non presagiva niente di buono.






Traduzione di Martina Procida


Editing di Libusemumei
                                


                                



