---
title: Capitolo 461
pubDate: 2025-03-17T08:49:02.549Z
tags:
    - overgeared
---


Ops due capitoli! Buon weekend!


‘Era previsto.’


Janjimori era un calcio usato senza nessuna azione preliminare. Colpiva il bersaglio a distanza ravvicinata, per cui per l’avversario era impossibile vederlo e rispondere. Ma Grid l’aveva bloccato perfettamente con la Mano di Dio. Era chiaro che Grid aveva tenuto in considerazione il tempismo dell’azione, che era stata eseguita soltanto una volta in pubblico prima di allora.


‘È abbastanza.’


Kraugel apprezzava Grid più di chiunque altro. Persino più di Lauel, Damian e Peak Sword. Ma adesso gli sembrava di averlo sottovalutato. Le vere abilità di Grid superavano la portata supposta da Kraugel.


‘Un incredibile tasso di crescita. È dovuto all’addestramento speciale con Piaro?’ 


Kraugel non riusciva ad immaginare che Grid avesse raggiunto la 60° isola dell’Arcipelago di Behen. Innalzò la sua valutazione di Grid ad un nuovo livello.


‘Non può essere valutato.’


Kraugel aveva già preparato una serie di cose. Cercò il miglior metodo in tempo reale.


<i>Duk.</i>


<i>Duduk.</i>


Sangue colava dall’addome di Kraugel. Gocce rosse e umide cadevano sul palcoscenico, che portava i segni della distruzione. Era una vista surreale.


“Q-Questo è impossibile…”


“Kraugel è stato ferito…?”


La folla era scioccata, come se il cielo fosse crollato. Il cielo al di sopra del cielo. Il cielo altissimo che nessuno poteva raggiungere. Era mai stato ferito in uno scontro uno-contro-uno? No. Era parte del senso comune che Kraugel fosse invincibile. Tuttavia, Grid l’aveva distrutto in quel momento. Il loro senso comune era stato infranto!


『 Quando Kraugel ha detto di aver perso contro Grid… Era vero? 』 


『 È impossibile. È impossibile per Kraugel perdere in uno scontro uno-contro-uno. Innanzitutto, non è un mostro che non viene mai colpito da abilità non-mirate? È impossibile batterlo. 』 


『 Grid ci è riuscito con un’abilità mirata, ma presto la situazione della battaglia cambierà di nuovo. Tornerà in favore di Kraugel! 』 


Le persone in ogni parte del mondo credevano ancora nella vittoria di Kraugel, ma Grid era diverso. Sentiva la speranza di poter vincere. Recuperò lo spadone nell’addome di Kraugel e, allo stesso tempo, collegò un altro attacco con Iyarugt. Sul volto di Grid era dipinto un desiderio di vittoria.


Tuttavia, la realtà non era così semplice.


“Risalita della Talpa.”


Kraugel era più di 40 livelli al di sopra di Grid. Inoltre, possedeva più di 15 titoli che esercitavano ogni tipo d’effetto. Non sarebbe crollato per un singolo colpo di Cuspide Assassina. Evitò l’attacco di Grid, mentre Zanna Bianca sparava un raggio verso l’alto. Iyarugt e lo Spadone di Grid si incrociarono ad X per tentare di difendere, ma Kraugel interferì, affondando il pugnale in quell’apertura.


<i>Seokeok!</i>


“Kup…!”


Grid venne colpito alla mascella e resistette allo stato di ‘svenimento’. Poi usò Arte della Spada di Pagma, Cuspide. Durante il processo, venne pugnalato due volte al fianco dal pugnale di Kraugel, ma lo ignorò. Era convinto di riuscire a guadagnare il vantaggio nello scontro accumulando danni con Cuspide Assassina e adesso con Cuspide. Tuttavia, il potere distruttivo di Cuspide era diverso da Cuspide Assassina, e Kraugel era in grado di opporvisi.


“Squarciare il Cielo.”


Squarciare il Cielo era una delle mosse definitive dello Spadaccino Bianco. Lo svantaggio fatale risiedeva nel fatto che consumava Mana, ma si trattava di un’abilità di contrattacco che esercitava un elevato potere, ignorando una certa percentuale della difesa del bersaglio.


<i>Kwajajajajajak!</i>


Degli enormi artigli di bestia furono scolpiti nel cielo, dove si trovava Grid. L’aura di Cuspide venne infranta e le tenute di Iyarugt e dello Spadone di Grid furono danneggiate. Cinque linee di sangue apparvero sul petto di Grid.


“Kuaaaaak!”


Grid emise un raro urlo. La sua difesa era talmente alta che raramente avvertiva dolore. Tuttavia, il danno subito a causa del contrattacco di Vera Zanna Bianca +9 era enorme. Adesso quasi tutta la sua difesa era stata ignorata e il dolore era insopportabile. 


Poi il calcio di Kraugel colpì Grid in faccia.


<i>Peeng!</i>


Si udì un suono come di un palloncino che scoppiava. Fortunatamente, il volto di Grid era incolume. Era impossibile danneggiare Grid con un calcio generico, anche se era Kraugel a farlo. Tuttavia, riuscì a usare la faccia di Grid come appoggio per guadagnare una posizione favorevole. La sua veste nera svolazzò e Kraugel si sollevò in aria, mentre una luce intensa brillava attorno a Zanna Bianca.


Stava per usare una certa abilità che Grid ricordava bene.


‘Spada Meteora!’


<i>Kuooooooh!</i>


Kraugel usò Passi di Luce Bianca per sfrecciare verso il terreno. Si generò un gigantesco momento, come di una meteora che si schiantava, e sul palco si formò un profondo cratere con un’area di 10 metri attorno a Grid. Grid ebbe difficoltà a stare ritto.


‘Rivelazione Magica è ancora in ricarica…!’


A Grid sfuggì la posizione di Kraugel a causa dell’effetto di occultamento di Passi di Luce Bianca e alla fine usò Rotazione. Poi invocò Urlo Sanguinario. 


<i>Kiiiiiing.</i>


Gridò Iyarugt con entusiasmo. In passato, era stata un’abilità che induceva la perdita dell’equilibrio a neutralizzare la Spada Meteora di Kraugel a Reidan. Uno degli anelli di Kraugel brillò.


<i>Peeng!</i>


Era un anello che aveva l’effetto di ‘risvegliare’. Scaricava la pressione della mente di chi lo indossava e poi la ristabiliva. Grazie a questo, Kraugel riuscì a liberarsi del fischio nel suo orecchio e a completare tranquillamente Spada Meteora. 


<i>Jjeejeeeong!</i>


“Kuaaaaaack!”


Fu grazie agli oggetti che vantavano la miglior difesa, come il Mantello di Lantier e Triplo Strato, che ebbe salva la vita. Il potere della spada del nemico, che infliggeva un danno equivalente alla difesa del bersaglio, più un danno fisso, inflisse una ferita grave a Grid.


<i>Tak.</i>


Al contrario di ciò che faceva presagire il suo impetuoso momento, Kraugel atterrò con leggerezza e scagliò il pugnale da un lato, contro le quattro Mani di Dio in lontananza, che stavano martellando davanti ad una piccola fornace accesa. Una finestra di notifica spuntò davanti a Grid.


[L’abilità Combinazione Oggetti è stata annullata!]


‘Maledizione!’


Era una tecnica difficile da usare. Grid aveva ancora un terzo della sua Salute e si trovava ad un bivio.


‘Non posso usare neanche Oscuramento.’


Le sue statistiche sarebbero aumentate con Oscuramento e sarebbe stato in grado di combattere alla pari con Kraugel. Ma esitò. L’esperienza di Iyarugt era ancora al 99%.


‘Posso aumentarne il livello se resisto ai prossimi 50 attacchi o giù di lì.’


Se avesse abbassato la sua Salute con Oscuramento, sarebbe stato più difficile resistere. Non voleva che uno dei due morisse prima di aver innalzato il livello di Iyarugt. Ovviamente, era più probabile che sarebbe stato Grid a morire. 


‘Resisti prima.’


Prese la sua decisione e mise lo Spadone di Grid nell’inventario. Non si sentiva abbastanza sicuro di sé per concentrarsi sull’uso di due armi mentre fronteggiava Kraugel.


‘Ha trovato il modo?’


Kraugel si allarmò perché Grid non aveva usato Oscuramento. La Salute che aveva perso a causa di Cuspide Assassina si stava lentamente ripristinando grazie all’effetto del titolo ‘Maledizione del Re Troll’. Era convinto che il tempo fosse dalla sua parte, ma divenne nervoso a causa dell’atteggiamento di Grid.


‘Non credo che dovrei tirarla per le lunghe.’


Non poteva prendere una decisione affrettata solo perché voleva liberare sua madre dal dolore il prima possibile. In quel momento, Kraugel analizzò la situazione con più calma e attenzione di prima. Perciò, si fidò del suo giudizio.


‘Frenetico!’


<i>Kururururung!</i>


Si udì il suono di un tuono provenire dal cielo limpido e la terra cominciò a sollevarsi. Il palco su cui stavano Kraugel e Grid tremò violentemente, inclinandosi e crollando parzialmente. I commentatori gridarono all’unisono.


『 Questo…! 』


『 Sta per usare l’abilità ad ampio raggio che ha usato per sconfiggere Tarma! 』


Rottura del Paradiso e della Terra. Era l’abilità Unica che Kraugel aveva imparato nel Continente Orientale prima della Competizione Nazionale. Non le mancava nulla in termini di raggio e potenza. Era l’attacco più forte, che dominava cielo e terra.


“Rottura del Paradiso e della Terra.”


<i>Kwa kwa kwa kwang!</i>


Potenti fulmini piovvero dal cielo e lava eruppe dalle spaccature della terra. Sembrava che non ci fosse modo di scappare, il che significava che Grid sarebbe stato colpito gravemente. I cittadini russi esultarono.


“Kraugel ha vinto!”


“La Russia è prima!”


Dall’altro lato, i coreani erano pieni di frustrazione.


“Come si può evitare un’abilità come quella…?”


“Sembra quasi che il mondo si stia inclinando…”


In quel momento gli indici d’ascolto della Competizione Nazionale raggiunsero il massimo!


[Hai usato l’effetto del titolo ‘Eroe Segreto’.]


[Hai disperso l’attenzione dei nemici.]


L’attenzione venne distolta.


[L’abilità ‘Influenza’ è stata attivata. Questo effetto durerà per 10 secondi.]


[Riduce del 50% le difese di tutti i nemici entro una distanza di 50 metri da te.] 


[L’abilità ‘Movimento senza restrizioni’ può essere usata una volta.]


Si trattava di una tecnica di scatto di alto livello che permetteva di evitare tutti gli attacchi fino al raggiungimento del ‘bersaglio desiderato’, entro 200 metri.


<i>Peeeeeeong!</i>


Grid usò Movimenti Rapidi e corse come un fulmine. La sua velocità di movimento era così alta che lasciò una scia luminescente. Non era un movimento dritto. Grid si mosse da una parte all’altra, evitando i fulmini e la lava che lo intralciavano.


“…!”


Era come guardare Kraugel. La folla nello stadio e gli spettatori collegati erano senza parole davanti al controllo fenomenale di Grid.


“Oscuramento. Ira del Fabbro. E Assassinio Collegato.”


Resistere a 50 attacchi contro Kraugel? Era da pazzi. Adesso doveva vincere!


<i>Peeeeng!</i>


Grid prese una decisione e agitò Iyarugt una volta.


<i>Pepeng!</i>


Il secondo colpo.


<i>Pepepepeng!</i>


Il terzo colpo. Kraugel affondò in avanti per bloccarlo. Ma fu inutile. La velocità d’attacco di Grid era troppo alta perché potesse gestirla e anche le Mani di Dio lo attaccarono a tenaglia. Tutto ciò fece crollare Kraugel, mentre tentava di schivare gli attacchi.


‘Troppo tardi…!’


<i>Peeeeeeong!</i>


Alla fine, il quarto colpo di Assassinio Collegato andò a segno con precisione. Kraugel decise di lasciar perdere le schivate e lo bloccò. Naturalmente, non era possibile stopparlo completamente. Tuttavia, usò Discesa dell’Aquila e premette su Iyarugt, per minimizzare il danno. Tuttavia, a causa dell’elevato potere d’attacco dovuto allo stato potenziato di Grid, Discesa dell’Aquila non poté bloccare il momento di Iyarugt.


<i>Puooook!</i>


Kraugel fu colpito al petto! Gli rimaneva solo un quinto della sua Salute, e si raddrizzò dalla sua postura barcollante. Successivamente, Zanna Bianca si mosse verso l’alto in diagonale.


<i>Chaaeng!</i>


Grid la bloccò e contrattaccò. Anche Kraugel bloccò e ripeté il contrattacco.


<i>Chaaeng!</i>


<i>Chaeeeeeeng!</i>


I corpi dei due uomini cominciarono a sollevarsi verso l’alto mentre si scambiavano colpi in continuazione. Era un fenomeno causato dal fatto che nessuno dei due opponeva resistenza alla forza repulsiva che si generava ogni volta che le due spade si scontravano.


“…”


Sapevano che Kraugel era forte. Ma così forte? Inoltre, come aveva fatto Grid a fare in modo che Kraugel tirasse fuori tutto il suo potere?


I ranker in gara nella Competizione Nazionale cominciarono ad avvertire la differenza di livello.


‘Noi… Non abbiamo sperimentato neanche metà delle loro abilità.’


Tutta un’altra classe. Il cielo chiamato Kraugel era molto più in alto di quanto avessero creduto e Grid era una torre inespugnabile, non una che sarebbe crollata facilmente.


Traduzione di Martina Procida


Editing di Libusemumei
                                


                                



