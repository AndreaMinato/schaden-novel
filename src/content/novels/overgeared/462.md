---
title: Capitolo 462
pubDate: 2025-03-17T08:49:02.550Z
tags:
    - overgeared
---


Cari lettori,


adesso dovreste vedere il capitolo 460. Ho fatto una prova e risulta ok. 


Non era una strategia di marketing al fine ottenere più iscritti al patreon, ma un problema di inserimento del testo sul sito.


Ringraziamo Federico per la donazione di 20 euro e una buona lettura!


Chaeng!


Chaeng!


I corpi di Grid e Kraugel salirono verso il cielo. Il sangue e il sudore dei due uomini si disperdeva ovunque, brillando al sole come luce stellare.


‘Il suo potere d’attacco è troppo elevato.’


Kraugel scambiava disperatamente colpi con Grid, che era in uno stato di pieno potenziamento. Ogni volta che le loro spade si scontravano, Kraugel ne deviava la traiettoria per compensare quella potente forza distruttiva e ciò gli causò un rapido abbassamento di Stamina e un dolore al polso.


Ma soprattutto, il problema più grande era la pressione psicologica. E se avesse perso la concentrazione e lasciato che uno degli attacchi di Grid lo colpisse? La conseguenza sarebbe stata la sua sconfitta e in quel modo non sarebbe riuscito a curare la malattia di sua madre. Quella tensione, al pensiero della salute di sua madre, creava un grosso peso sullo stato mentale di Kraugel.


‘Assolutamente…!’


Doveva vincere! Kraugel giurò e la sua concentrazione cominciò di nuovo a trascendere la categoria dell’umano. Aumentò all’estremo l’effetto passivo di Sensi Scrupolosi e sfruttò adeguatamente la doppia arma. Dopo aver bloccato Iyarugt con Zanna Bianca, affondò il pugnale nell’apertura che si era creata.


<i>Puk!</i>


<i>Chaeng!</i>


<i>Puk!</i>


<i>Chaeng!</i>


Il numero di ferite di Grid cominciò a crescere. Il sangue ricopriva ad intermittenza la maschera sul suo volto.


‘È incredibile.’


Grid era sorpreso. Era in vantaggio nel potere d’attacco, nella velocità d’attacco e nella Stamina, allora perché era lui l’unico a subire delle ferite? La Benda del Macellaio e Iyarugt gli mostravano la traiettoria migliore, eppure non riusciva mai a toccare il corpo di Kraugel. Era come cercare di afferrare l’aria.






color= grey ‘Questo è il cielo…’


Non importava quanto duramente ci provasse, non sarebbe mai riuscito a raggiungerlo. Il Grid del passato non avrebbe sopportato quella naturale differenza di talento e si sarebbe sentito inferiore. Avrebbe perso la calma. Ma adesso era tutto diverso. Grid non avvertiva più alcun senso di inferiorità. Aveva cominciato ad essere fiero di sé.


‘Se ti batto…!’


Sì, se avesse sconfitto Kraugel avrebbe dimostrato di essere il più forte.


‘Vincerò il titolo del più forte!’


La sua mancanza di talento non l’avrebbe più intralciato. Era un’opportunità d’oro per dimostrare quanto grandi erano stati i suoi sforzi.


“Io!”


<i>Jjejeong!</i>


“Vincerò!”


<i>Puk!</i>


Grid urlò più forte che poteva, per sollevarsi il morale, ma sul campo di battaglia le cose si mettevano sempre peggio. Difatti, fu trafitto di nuovo al fianco dal pugnale di Kraugel. I commentatori del canale OGC, che aveva il più vasto numero di spettatori, erano rattristati in quel momento.


『 Ahh… Finirà presto. 』 


『 Grid è davvero grande. Non dimenticheremo mai i suoi sforzi per regalare un nuovo sogno ai coreani. 』 


『 Esatto. Grid merita di essere ricordato per sempre come il giocatore che ha portato la Corea del Sud dall’essere ridicolizzata in Satisfy all’essere in grado di aspirare al primo posto in classifica. 』 


『 Alla fine, Grid è sconfitto. Comunque, nessuno dovrebbe biasimarlo. Ha combattuto bene. 』


Era anche solo. I giovani giocatori di Satisfy in Corea, che guardavano l’incontro, cominciarono ad ardere di motivazione.


“Sarò forte come Grid.”


“Raggiungerò il potere di Grid nella prossima Competizione Nazionale.”


I cuori dei giovani strariparono dal desiderio di arrivare allo stesso livello di Grid. Esatto. Così come Grid provava stupore e invidia per Kraugel, così molti giovani della Corea del Sud si sentivano invidiosi nei suoi confronti. Quello stesso sciocco che in passato non veniva riconosciuto da nessuno!


『 Non credo che Grid perderà. 』 


Gli spettatori non si opposero a tutti i commentatori che prevedevano che Grid avrebbe perso. Proprio quando tutti si sentivano sopraffatti dal potere di Kraugel, alcuni credevano ancora in Grid. Uno di loro era il commentatore ospite di OGC, Peak Sword.


『 Il Dio Grid ha già vinto una lotta contro Kraugel, prima d’ora. No, non solo Kraugel. Ha sempre combattuto da solo contro nemici più forti, ed è lo stesso questa volta. Assolutamente! 』


A partire dall’eccitazione di Peak Sword…


“Nostro figlio vincerà!”


“…”


Sehee teneva le mani dei suoi genitori e pregava per Grid.


“Scommetto 100000 monete d’oro che Grid vincerà!”


“Un milione!”


“Allora ci sto!”


“Ehi, che gente. Non possiamo scommettere su Grid.”


I membri di Overgeared.


“Maledizione… Un tempo ti prendevamo in giro e ti maltrattavamo, ma adesso non più. Forse non ci perdonerai mai, ma stiamo tutti tifando per te adesso. Quindi ti prego vinci, Shin Youngwoo!”


La 45° classe della Scuola Superiore Heroes.


“Oppa Youngwoo, combatti!”


Scolaretta Sexy Yerim.


Le persone che avevano assistito al processo di cambiamento di Grid credettero in lui fino alla fine e lo sostennero. Non volevano che i suoi sforzi diventassero vani. Ma la realtà non si accordava alla fede e ai desideri.


<i>Puok!</i>


Grid si lasciò colpire a ripetizione dal pugnale e venne trafitto al collo da Zanna Bianca.


“…Ah!”


Era la fine. La folla esultò per Kraugel e le persone che si aspettavano un capovolgimento della situazione rimasero deluse. Lauel, dalla sua posizione sugli spalti, serrò gli occhi. Voleva che Kraugel vincesse, ma era anche doloroso assistere alla sconfitta di Grid.


『 Guarda! Grid ha ancora speranza! Come si è visto nell’incontro con Damian, possiede un’abilità immortale da usare una singola volta! 』


Durante la battaglia contro Damian, Grid era sopravvissuto agli attacchi magici nonostante la sua salute estremamente bassa. Dopo quello scontro, i commentatori si erano convinti che Grid possedesse un’abilità passiva di immortalità. In quel momento, una finestra di notifica apparve davanti a Grid. 


[L’effetto di Lacrime di Sangue dello Spirito Malvagio è stato attivato. Il tuo potere d’attacco aumenterà del 50% per 5 secondi.]


Ogni volta che permetteva a Kraugel di attaccare, diventava sempre più fradicio di sangue. La Maschera del Macellaio divenne completamente rossa. Quello era uno dei piani di Grid.


“Haaap!”


<i>Jeeeeong!</i>


“Hup…!”


L’improvviso innalzamento nel potere di attacco di Grid non era qualcosa che Kraugel poteva trascurare. Nel momento in cui si scontrò con Iyarugt, Zanna Bianca perse gran parte della sua tenuta e il braccio destro di Kraugel si intorpidì. Quella travolgente differenza di forza che si era verificata così all’improvviso! Lo sguardo di Kraugel tremò quando non poté più sopportare il peso della gravità e cadde a terra.


‘Un’abilità Berserk?’


Un’abilità che incrementava il potere d’attacco, mentre la salute diminuiva. Grid era un fabbro, quindi come faceva ad avere un’abilità Berserk? Non c’era ragione di dubitarne. Ancora una volta, era il potere degli oggetti!


“Ack…!”


Quando cadde, le Mani di Dio cominciarono ad agitare le armi contro Kraugel, causandogli un grosso dolore. Il suo voltò si oscurò. Era Grid, che stava emettendo un diverso tipo di energia rispetto alle Mani di Dio!


“Arte della Spada di Pagma!”


“Super Sensibilità!”


“Ondata di Assassinio Collegata!”


<i>Ku kwa kwa kwa kwa! Ku kwa kwa kwa kwa!</i>


Lame di energia rosso sangue lo travolsero come uno tsunami! Ognuna di esse era intrisa di una forte energia che poteva essere definita come una catastrofe.


‘Sarà la fine se anche solo una di quelle mi colpisce!’


Inoltre, doveva vincere nel giro di pochi secondi dopo aver attivato la Super Sensibilità. La chiave di tutto era lanciare l’ultimo attacco subito dopo che l’abilità passiva di Grid fosse finita.


<i>Suuk.</i>


Kraugel riuscì a malapena a sfuggire al bombardamento di lame di energia e ampliò la distanza con Grid. Le lame di energia lo seguirono fino alla fine, ma i movimenti di Kraugel, mentre sfruttava il terreno per distruggerle, erano divini. Grid era come una bestia selvaggia. Non gli importava essere colpito mentre era nello stato di immortalità, perciò inseguì Kraugel, restringendo di nuovo la distanza in un istante.


Alla fine, Kraugel concesse a Grid un’opportunità per attaccare.


<i>Chukak.</i>


La luce rosso sangue sfiorò a malapena il naso di Kraugel, il quale la evitò grazie alla Super Sensibilità e mirò con accuratezza ad entrambi gli occhi di Grid. Aveva intenzione di causargli uno stato di cecità.


<i>Supak!</i>


Un lampo bianco mirò accuratamente verso una lacrima. Poco prima che raggiungesse gli occhi di Grid, la durata dell’immortalità era ancora di 3 secondi, mentre quella della Super Sensibilità era di 4 secondi.


<i>Kaang!</i>


Le Mani di Dio protessero Grid dall’attacco di Kraugel.


2,5 secondi. 3,5 secondi.


“Onda.”


Grid usò Onda e raggiunse Kraugel, ma Kraugel fuggì ancora.


2 secondi, 3 secondi.


<i>Jjejeong!</i>


La distanza tra Kraugel e Grid si allargò di nuovo quando Kraugel usò le Mani di Dio come punto di appoggio.


“Huraah!”


Grid aveva previsto che Kraugel sarebbe scappato e tirò una lancia.


<i>Puok!</i>


“Kuk…!”


Kraugel aveva sottovalutato quell’abilità e la lancia gli trafisse la spalla. Impallidì rapidamente mentre Grid recuperava parzialmente la Salute grazie all’Anello di Elfin Stone.


1 secondo, 2 secondi.


Adesso.


<i>Taack!</i>


Questa volta, Kraugel si precipitò contro Grid. Schivò facilmente i Missili Magici sparati dalle Mani di Dio e lo raggiunse. Erano i Passi di Luce Bianca combinati con la Super Sensibilità.


“Finalmente.’


Quella dura lotta era finita. Sua madre gli stava di fronte, con un sorriso luminoso.


<i>Syuk!</i>


Kraugel era pieno di speranza, quando la sua spada fu sul punto di trafiggere il collo di Grid.


[L’anima di Braham, che ha perso molto potere per aver chiuso la porta dell’Inferno, si è svegliata dal suo sonno!]


[Il tempo di ricarica di Assimilazione è terminato!]


“Assimilazione!”


Grid usò il suo ultimo asso nella manica. I suoi capelli sbiancarono e i suoi occhi divennero più allungati del solito, facendo palpitare i cuori delle spettatrici di tutto il mondo, mentre il cuore di Kraugel sprofondava.


“Scudo.”


<i>Jjeejeeeong!</i>


Una barriera magica semitrasparente bloccò la spada di Kraugel. Il Grid dai capelli bianchi assunse un’espressione divertita, mentre il volto di Kraugel si contorceva per lo shock e la disperazione. 


“Questo è un talento che viene dal cielo. Ma tu sei ancora giovane.” 


<i>Hwaruruk!</i>


In quel momento apparve una scintilla sulla punta delle dita di Grid.


<i>Tak!</i>


Kraugel gettò via Zanna Bianca e poggiò le mani sullo scudo che circondava Grid.


“Pianto della Tigre.”


“…!”


<i>Peeeng!</i>


Un’energia indefinibile trafisse il petto di Grid, trapassando lo scudo, mentre le fiamme emesse da Grid bruciavano il corpo di Kraugel.


“I-Incredibile.”


“Chi ha vinto?”


Il mondo piombò nel caos più totale quando tutti e due gli uomini si trasformarono in luce grigia quasi nello stesso istante. Era il cielo o la torre inespugnabile? Il risultato non poteva essere certo fino a che non fosse stato controllato il replay. Tuttavia, Grid e Kraugel conoscevano già il risultato.


“Madre…”


Kraugel tremò mentre un fiume di lacrime gli sgorgava dagli occhi. 




Traduzione di Martina Procida


Editing di Libusemumei
                                


                                



