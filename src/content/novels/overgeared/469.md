---
title: Capitolo 469
pubDate: 2025-03-17T08:49:02.551Z
tags:
    - overgeared
---


-Grid, vieni a Siren adesso.


-Perché Siren?


Voleva dare piacere ad Irene! C’era forse un altro marito al mondo che pensasse così tanto a sua moglie? Grid stava correndo, quando si bloccò sul posto.


Lauel spiegò.


- Il nemico ci ha invaso. Ce ne sono 1,000 approssimativamente. Di questi, 30 sono utenti di terzo avanzamento e uno è un grado-sole. In altre parole, una persona che è ad un livello simile al tuo.


‘Grado-sole?’


Le parole di Lauel erano tremende. Grid sorrise, ma i suoi occhi erano sofferenti.


-L’invasione è arrivata un mese prima di quanto fosse programmata. Ok, andrò adesso.


Voleva godersi l’essersi ritrovato con Irene e Lord, ma era qualcosa che poteva fare in qualunque momento. Poteva rimandarlo. Grid era preoccupato che i suoi compagni venissero feriti e indossò immediatamente gli Stivali di Braham. Prestò attenzione a Lauel.


-Al momento, sembra che i bisbigli siano limitati all’interno di Siren. Le comunicazioni con la squadra avanzata vengono interrotte ad intermittenza. Se mentre sei sulla strada non riesci a mandarmi un bisbiglio, non preoccuparti e va’ dritto a Siren. Ti precederò e libererò la strada per te.


-Uh, sì… Per favore proteggi più persone possibili del Clan dell’Acqua.


-Il tuo desiderio diverrà realtà…


Grid strinse i pugni e avvertì il desiderio di bloccare il bisbiglio di Lauel. Perché Grid e Overgeared stavano aiutando attivamente Euphemina nella sua missione personale? Era forse per ringraziarla, dato che aveva sempre fatto del suo meglio per Overgeared? Naturalmente, quella era una delle ragioni.


Tuttavia, c’era un altro motivo se Grid e Overgeared avevano deciso di dare sostegno a Euphemina. Stabilendo un’alleanza con il Clan dell’Acqua, guadagnavano un’altra occasione per espandere le loro forze e per ottenere e lacrime del re del Clan dell’Acqua. Erano quelle il vero obiettivo della Gilda Overgeared. Per entrare nell’alleanza nella miglior posizione possibile, era necessario ridurre al minimo i danni nei confronti di Siren ed essere un ottimo benefattore.


Grid stava volando di fretta, quando udì una voce piena di desiderio.


“Padre!”


Era Lord. Il neonato che cresceva in Satisfy, dove lo scorrere del tempo era notevolmente più veloce che nella realtà, in un lampo stava diventando un bambino.


“Lord…!”


Aveva poco tempo, ma come poteva ignorare suo figlio? Grid scese a terra e lo strinse. Fu una cosa rigenerante. Lord poteva anche essere un’esistenza virtuale, ma era il figlio di Grid, nato da una donna che amava. Era dolce e grazioso.


“Dove stai andando? Papà è impegnato ogni giorno e Lord e la Mamma sono preoccupati!” Dal punto di vista di Lord, erano passati alcuni mesi dall’ultima volta che aveva visto suo padre. Dato che era un genio a livello continentale, imparava in fretta ed era un bambino maturo… “Voglio giocare con Papà! Posso fare un coltello come Papà!”


“Ahah, davvero? Non vedo l’ora di vederlo.” Lord aveva lavorato sodo, tutto da solo. Era davvero ammirevole. Grid accarezzò i suoi capelli neri. “Sistemerò in fretta questa faccenda, così potrò vedere il lavoro di mio figlio. Fino ad allora, ascolta quello che ti dice tua madre.”


“…Sì.”


Lord aveva imparato cose di ogni genere studiando col Saggio Sticks. Era ben consapevole della posizione di duca di suo padre. Sapeva che era occupato. Lord cercò di non sentirsi triste, ma non riuscì a impedire che i suoi occhi si riempissero di lacrime. Grid gli stava accarezzando una guancia, quando improvvisamente rimase sorpreso.


‘Cosa?’


C’erano dozzine di bellissime ragazze che se ne stavano dietro Lord con sguardi timidi. Erano le candidate a Figlie di Rebecca che Damian aveva portato lì.


‘Dovrebbero essere nei campi a lavorare con Piaro. Perché stanno seguendo Lord?’


Grid se lo chiese. Lord lesse la sua espressione e spiegò allegramente. Indicò la ragazza che gli stava più vicino. “Questa sorella è Epona. La mia prima fidanzata.”


“Prima?”


Allora ce n’era una seconda? Era vero. Le lacrime di Lord sparirono completamente mentre indicava un’altra ragazza.


“Questa sorella è Arna… La mia seconda fidanzata.”


“…”


E non era finita. Lord aveva più di 20 fidanzate!


“Heok…”


Un bambino di neanche due anni aveva già più di 20 fidanzate? Grid aveva sposato Irene a 30 anni senza averne mai avuta una. Gli era impossibile comprendere la posizione di Lord.


‘Sta forse confondendo la parola ‘amica’ con ‘fidanzata’?’


Il problema era che Lord era un genio, quindi non era possibile. La ragazza di nome Epona spiegò a Grid.


“Duca Grid, ci hai detto di prenderci cura di Lord…”


‘Ah già.’


Non appena udì le timide parole della ragazza, che nel frattempo era arrossita, Grid si ricordò di ciò che aveva detto la prima volta che aveva incontrato le candidate. Sì, Grid aveva parlato in quel modo sui campi.


“VI prego crescete carine e in salute, e prendetevi cura di mio figlio Lord.”


Grid fece schioccare la lingua.


‘Le mie parole di quella volta hanno garantito un harem a Lord?’


Grid ricordò che c’erano 200 candidate a Figlie di Rebecca e provò risentimento verso il suo stesso padre.


‘Ah…! Papà! Perché non eri come me…?’


Presenta una ragazza a tuo figlio!


“Padre?” Lord era preoccupato per l’aspetto frustrato di Grid. Tornato a malapena in sé, Grid afferrò la mano di Lord.


“Sì, è meglio essere un playboy che un solitario a vita come me. Guarda Peak Sword. È fantastico, Lord. Ma, ti prego, prenditi cura di te. Le tue parti fondamentali potrebbero rovinarsi se non stai attento.”


“Uh? Parti fondamentali? Che significa?”


“Be’… Non lo so perché non l’ho provato neanch’io.”


Ma Lord avrebbe scoperto tutto con l’esperienza. Provava invidia per suo figlio. Aveva davvero tutte le fortune. Grid, quasi in lacrime, diede a Lord un ultimo abbraccio e volò via.


Dopo un po’.


Kasim tirò un sospiro di sollievo dall’ombra di Lord, da dove aveva osservato Grid per tutto il tempo.


‘Duca Grid... È completamente diverso rispetto a un paio di mesi fa.’


La sua espressione e il suo tono erano più gentili in confronto al passato, ma era anche più sveglio di prima. Nel momento in cui aveva guardato in quegli occhi ridenti, aveva avvertito un senso di crisi e aveva smesso di respirare per alcuni minuti.


‘Doran, adesso vedo perché hai dato il tuo anello al Duca Grid.’


In passato, Doran aveva sempre avuto una vista acuta. Forse fin dal principio, aveva capito che Grid era un’ottima persona.


‘Duca Grid, punirò tutti i nemici che minacciano la tua preziosa gente. Vi prego, abbiate fiducia e continuate a migliorare. Poi distruggete l’impero con le vostre stesse mani e ripagate il risentimento del mio clan.’


***


“Non so se sono un contadino oppure no.”


“Neanch’io… Ma a chi importa, finché continuo a diventare più forte?”


“Vero. Ma non voglio combattere con dell’attrezzatura agricola in guerra. Sono stufo delle patate arcobaleno…”


“Heok. Non dirlo quando Bland è nei paraggi. Quel drogato di patate si arrabbierà di sicuro se sente una cosa del genere.”


I cavalieri e i soldati completarono l’addestramento mattutino sui terreni di allenamento e si spostarono verso i campi, sotto la guida di Asmophel. Dovevano svolgere un’attività di coltivazione, che andava sotto il nome di “Addestramento pomeridiano”. Asmophel lanciò un’occhiata di compassione a quelli che erano confusi riguardo alla loro identità e, dopo un po’, si ritrovò faccia a faccia con Piaro. Lavoratore… No, Piaro sorrise mentre aspettava che i soldati e i cavalieri cominciassero l’allenamento.


“Avete affrontato parecchie difficoltà fin dall’alba, Capitano dei Cavalieri Magici di Overgeared.”


“Adesso soffrirai, Capitano dei Cavalieri di Overgeared.”


Il loro migliore amico. Una volta i due uomini erano caduti nella trappola di una donna perfida e si erano guardati l’un l’altro come nemici. Dopo aver affrontato molte sfide, il loro rapporto era diventato persino più forte di prima. Era stato tutto grazie al Duca Grid. Piaro e Asmophel. I due che un tempo erano chiamati i ‘Pilastri del Saharan’ adesso rispettavano e seguivano Grid. Con tutta la lealtà dei loro cuori.


Che cosa stava facendo il loro signore in quel momento? Entrambi sentivano la mancanza di Grid.


“Piaro!”


Si udì una voce dall’alto. Era una voce bassa e non molto frivola. Senza dubbio si avvertiva un certo peso in essa. Colui che aveva parlato era Grid.


“Mio Signore!”


Stava cercando Piaro? Asmophel fu felice di rivedere Grid dopo tanto tempo, ma si sentì anche triste.


“Ciao? Asmophel, è passato tanto tempo. I tuoi sforzi sono sempre apprezzati.”


Grid scese dal cielo e si mise accanto ai due. In quel momento, migliaia di soldati e i cavalieri si inginocchiarono.


“Il salvatore di Eternal! Il sole di Reidan! Salutiamo il grande Duca Grid!”


Il popolo che era cresciuto costantemente da quando era diventato il signore di Reidan. Gli piaceva sentirlo. Il suo cuore traboccava. Non erano solo gli abitanti di Reidan, ma molte persone in tutto il mondo lo chiamavano sole. Grid se ne ricordò mentre osservava il suo esercito.


Adesso c’erano 4,000 soldati. Inoltre, c’erano 8 cavalieri. Si aspettava molto dai cavalieri, dato che erano stati selezionati e addestrati da Piaro.


‘Sono molto felice.’


Quella persona che un tempo era stata così patetica, adesso era il signore di decine di migliaia di persone e migliaia di soldati… Era una storia meravigliosa a cui nessuno avrebbe creduto se fosse tornato a 3 anni prima, o persino a 10 mesi prima.


‘Dovrei scrivere un’autobiografia più avanti?’


Il titolo sarebbe stato ‘Il mito di Overgeared’. Il problema era che ai sarebbero aspettati almeno 50 volumi


“Mio Signore, vi unirete all’esercito del Conte Lauel?”


Piaro era preoccupato per Grid, che non riposava abbastanza. Grid annuì, stringendo la Spada del Grande Signore ed evocando Noe.


“Esatto. Ho bisogno di prendere in prestito alcune delle tue statistiche, perché vado di fretta.”


Grid pianificava di incrementare la sua Stamina prendendone un po’ a Piaro. Fu piacevolmente colpito quando usò Osservazione del Personaggio e vide quanto Piaro fosse migliorato. Poi vide la finestra di stato di Asmophel.


“…Pazzesco?!”


Asmophel, la Spada Magnifica, un tempo era l’unica persona in grado di tener testa a Piaro. Due anni dopo essere arrivato a Reidan aveva riacquistato la sua condizione precedente e finalmente era stato riconosciuto da Grid.


“Asmophel! Sei una grande persona!”


“Mio Signore…!”


Il suo valore era stato finalmente notato! Asmophel si sentì elettrizzato.


“Sei tu, nyong!” Noe, che sedeva in silenzio sulla spalla di Grid, improvvisamente aprì la bocca e inghiottì Asmophel.


“Alta Agilità è completa! Ok! Grazie! Riuscirò ad arrivare molto più velocemente grazie a te!”


“M-Mio signore…?”


Asmophel, che era ricoperto della saliva di Noe, fissò perplesso il punto da cui Grid era già scomparso. Ancora una volta, Asmophel era uno dei più forti nell’Impero Saharan. Sentiva la mancanza della gloria del passato e divenne determinato.


“Piaro… Non posso perdonarmi per aver usato la messinscena della dipendenza e del cuore spezzato per essere pigro. Per favore, aiutami. Allenami, a cominciare da oggi!”


La faccia di Piaro divenne rosea.


“Bene! Prima di tutto, la zappa!”


“…Anch’io?”


Ancora una volta, Asmophel era stato la persona più potente dell’impero. Era anche un nobile di prestigio.




Traduzione di Martina Procida


Editing di Libusemumei



