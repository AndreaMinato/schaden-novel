---
title: Volume 1 - Capitolo 47
pubDate: 2025-02-27T07:44:20.603Z
tags:
    - overgeared
---


<em>Pahat!</em>


Leo azzerò la distanza con Grid con un rapido scatto. Grid avrebbe voluto arretrare, ma Leo era già davanti a lui.


“Cosa?”


Leo puntò il terrorizzato Grid con un colpo fin troppo evidente.


<em>Kaaang!</em>


Grid alzò il suo pugnale e riuscì per miracolo a difendersi dall’attacco di Leo. I suoi polsi e le sue spalle subirono il contraccolpo, e il suo braccio destro fu temporaneamente fuori uso, ma Grid riuscì a sopravvivere grazie alla sua difesa.


‘Se non avessi avuto il Pugnale Perfetto, non sarei riuscito ad intercettare i colpi di Leo.’


Era vero. Dopo aver usato l’abilità Movimenti Veloci legata al Pugnale Perfetto, la sua agilità era raddoppiata. Già solo equipaggiare il Pugnale Perfetto aumentava l’agilità del personaggio di 20 punti. Oltre a quello, tutte le statistiche di Grid erano aumentate di 12 punti dopo aver creato un oggetto unico. L’agilità totale di Grid era vicina ai 250 punti, e questo lo rendeva in grado di rispondere agli attacchi di Leo.


Leo sbuffò con un’espressione sgradevole e chiese: “Hai evitato il mio attacco? Non sei un fabbro?”


Leo era uno dei più abili giovani talenti di Winston. Era persino denominato ‘Nova del Nord’ e il suo titolo era diffuso per tutto il nord. Era impossibile per un fabbro ordinario bloccare un suo attacco, persino grazie un colpo di fortuna.


Quindi, il cavaliere cominciò a prendere la battaglia seriamente.


“Non sei un fabbro ordinario? Stavi recitando nella stanza degli interrogatori? Bene, prenderò atto delle tue abilità e farò del mio meglio.”


<em>Hwaruruk!</em>


Delle fiamme rosse avvolsero la spada di Leo. Era una spada magica che aveva equipaggiato l’attributo fuoco. Grid, che aveva sperato in una piccola chance di vittoria, tornò a provare disperazione.


“Una spada magica…! Perché una persona già così forte sta usando una cosa del genere? È osceno!”


Rimanevano solo 25 minuti per salvare Huroi. Poteva sconfiggere un cavaliere che aveva una spada magica? Era impossibile. Sarebbe stato ucciso in un minuto.


Grid si sentiva completamente perso.


‘Devo scappare. Di questo passo, morirò come un cane e fallirò la missione. Scappare è la mia unica possibilità. Come posso scappare?’


Grid non poteva seminare il cavaliere. Le abilità fisiche di un cavaliere erano superiori alle sue. Sarebbe stato possibile se avesse avuto un’abilità che dava all’obiettivo uno status alterato ma Grid era un fabbro e non aveva abilità del genere.


Alla fine, il destino di Grid era essere ucciso da Leo in quel posto. Ma in quel momento accadde qualcosa che nessuno avrebbe potuto prevedere. Ci fu un’enorme esplosione nel punto in cui si trovava Leo.


<em>Kwa kwa kwa kwang!</em>


“Wah!”


Grid si lanciò per terra appiattendosi più che poteva, per evitare di subire le conseguenze dell’esplosione. Comunque, l’esplosione fu così grande che gli fu impossibile non subire danni.






[Hai ricevuto 17.300 di danno.]






[Una leggenda non muore facilmente. Puoi resistere a tutti gli attacchi per 5 secondi con la salute al minimo.]






Aveva solo un punto salute rimasto. Dopo un momento, l’esplosione si fermò.


“Ugh… cosa succede così all’improvviso…”


Grid si mise in piedi e bevve una pozione per ripristinare la sua salute, prima di osservare Leo che era collassato per terra.


“Cough! Cough!”


Leo sputò sangue. Era in una condizione miserabile. La sua armatura di argento era a pezzi e il suo corpo era coperto di bruciature. Era un miracolo che fosse ancora vivo.


‘Che è successo?’


Quando vide Leo saltare in aria, Grid credette che sarebbe apparsa Euphemina. Pensava che a colpire Leo fosse stata la sua magia. Comunque non c’erano segni di lei e rimanevano comunque solo loro due, Leo e Grid.


Grid era rimasto stordito dalla situazione e si accertò immediatamente lo stato della spada di Leo. Era stata fatta a pezzi. Voleva dire che aveva ricevuto il danno maggiore dall’esplosione. Come se l’esplosione fosse iniziata dall’arma del cavaliere.


“Non può essere…” Grid pensò rapidamente.


Questo era successo sottoterra. Non c’era vento perché non c’era aerazione e il soffitto era crollato per colpa dell’attivazione delle trappole da parte di Euphemina, riempiendo l’aria di polvere. Cosa sarebbe successo se fosse scoppiato un incendio in quel posto chiuso?


Grid si ricordò dell’esplosione di polveri di cui gli aveva parlato il suo insegnante del liceo. L’esplosione di polveri era un fenomeno dove la polvere concentrata nell’aria esplodeva dopo aver ricevuto calore e pressione. Nel passato c’erano insufficienti metodi di prevenzione per l’esplosione di polveri e quel fenomeno accadeva nelle miniere, fabbriche e altre aree.


“Ah! Cosa? È così? Pfff! Puhahahah!”


Grid si rilassò appena comprese la situazione e scoppiò a ridere. Era stato davvero fortunato a riuscire a completare quella missione, dopo aver pensato che Leo lo avrebbe ucciso.


“Uhh… tu… cosa hai fatto?”


Leo, sconfitto, riuscì a malapena a chiederlo. Grid smise di ridere e si voltò verso il cavaliere. Provava a sembrare figo mentre gli rispondeva.


“Questa è quella che si chiama differenza di abilità. In effetti, mi sono mosso ad una velocità che i tuoi occhi non sono riusciti a percepire e ho fatto esplodere la tua spada. Ecco perché non hai potuto evitare la morte.”


“Cosa? Com’è possibile? Tu… chi sei veramente?”


Grid mise il pugnale sopra il cuore di Leo e gli rispose. “Io sono il Discendente di Pagma. Ora davvero stai per morire da scapolo.”


<em>Puk</em>.


Il pugnale di Grid attraversò il cuore di Leo. Le sue parole divennero realtà. Leo stava davvero per morire da single!


“Kwaaaaaack!”


Leo si trasformò in una luce grigia e una dozzina di finestre di notifica comparvero di fronte a Grid.






[Hai sconfitto il cavaliere di Winston, Leo.]






[Hai acquisito il titolo ‘Sterminatore di Cavalieri’]






[Hai ottenuto 8 monete d’oro.]






[Hai ottenuto la chiave della prigione.]






[Il tuo livello è aumentato.]






[Il tuo livello è aumentato.]






[Il tuo livello è aumentato.]






[Il tuo livello è aumentato.]






[Il tuo livello è aumentato.]






[Il tuo livello è aumentato.]






[Il tuo livello…]






Il livello di Leo ‘Nova del Nord’ era 188. Il livello di Grid passò da 21 a 45 in un istante. E c’era anche un titolo bonus.






[Sterminatore di Cavalieri.]






Stamina +100. Forza +30.






“Ohhhhh!!”


Sterminatore di Cavalieri era il titolo più facile da ottenere perché veniva consegnato dopo aver ucciso un cavaliere. Comunque era necessario avere delle buone abilità per avere la meglio su uno di loro. Non era un titolo che si poteva ottenere a meno che una persona non avesse un livello alto. Eppure Grid, che aveva livello 21, aveva ucciso un cavaliere e aveva ottenuto quel titolo.


‘Ho ricevuto il titolo di Sterminatore di Cavalieri, il che indica che sono un giocatore di alto livello!’


Non aveva mai immaginato di ottenere quel titolo, nemmeno quando era un semplice guerriero. Grid provò un brivido di emozione quando cominciò a correre. Poi raggiunse il punto in cui sembrava provenire la voce di Huroi.


“Huroi, eccomi!”


<em>Ching!</em>


La porta di metallo si aprì facilmente grazie alla chiave di Leo.


“Ugh!” Grid fece una smorfia. Quella cella puzzava terribilmente. E Huroi non sembrava lo stesso. Aveva la sensazione di toccare uno scheletro. “Cosa? Tu… Tu sei Huroi giusto? Perché sei così diverso? Cosa hai fatto nel frattempo?”


Grid inizialmente pensava di prendere a schiaffi Huroi 200 volte, ma le sue condizioni erano così negative che non osò farlo. Non era la sua coscienza ad impedirglielo.


‘Non morirebbe subito se lo schiaffeggiassi? Non voglio essere marchiato come un criminale per aver ucciso un giocatore.’


“…Tu?”


Huroi aprì lentamente i suoi occhi nell’oscurità. Guardò Grid. In quel momento Huroi riuscì a ricordare chi fosse, dove si trovava e che tipo di missione stava completando.


“Tu… tu sei il mio salvatore… Grazie… grazie…”
Una finestra di notifica lampeggiò di fronte a Grid.






[Missione compiuta!]






[Hai ottenuto il titolo ‘Apostolo di Giustizia’]






[Hai ottenuto la statistica Coraggio.]






[Tutte le statistiche sono aumentate di 10 punti.]






[L’abilità ‘Giustizia Inviolabile’ è stata ottenuta.]






[La tua reputazione a Winston ha raggiunto il massimo. Nel futuro, gli abitanti di Winston ti offriranno la miglior ospitalità.]






[L’affinità con gli abitanti di Winston ha raggiunto il massimo. Nel futuro, gli abitanti di Winston, commerceranno con te.]






Anche Huroi aveva una finestra di notifica di fronte a lui.






[Missione compiuta!]






[La seconda classe ‘Partner dell’Apostolo di Giustizia’ è stata ottenuta.]






[Hai ottenuto la statistica Coraggio.]






[Quando sei con l’Apostolo di Giustizia, tutte le tue statistiche saranno aumentate del 20%.]






[L’abilità ‘Giustizia Inviolabile’ è stata ottenuta.]






[L’abilità ‘Sacrificio per Giustizia’ è stata ottenuta.]






[Il titolo ‘L’uomo che supera le difficoltà’ è stata ottenuto.]






[La statistica Indomabilità è stata ottenuta.]






[L’abilità Forte Volontà è stata ottenuta.]






[Congratulazioni! Sei il primo ad ottenere una seconda classe in Satisfy. Se vuoi i tuoi obiettivi perdureranno per molto tempo in Satisfy.]






“Ah…!”


Huroi si mise a piangere. Era entusiasta di aver ricevuto quei premi dopo quel calvario infernale. Huroi usò tutte le sue forze per alzarsi in piedi ma cadde sulle ginocchia di fronte a Grid.


“Grid, non so quando ci siamo incontrati ma chiaramente abbiamo un destino in comune. Grid, mio salvatore! Allunbata, discendente del Lupo Blu, ti seguirà per il resto della sua vita come il Partner di Apostolo di Giustizia!”


“Cosa significa?”


Grid non conosceva i dettagli e pensò che Huroi fosse pazzo. Ma Huroi era sincero. Huroi aveva liquidato Grid quando si erano incontrati alcuni giorni prima, ma ora si era convinto che quel giocatore fosse il suo destino. Giurò che avrebbe ripagato il favore a Grid.


Fu in questo modo che ebbe davvero inizio la relazione tra i due.
                                


                                



