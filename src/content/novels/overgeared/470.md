---
title: Capitolo 470
pubDate: 2025-03-17T08:49:02.551Z
tags:
    - overgeared
---


Ringraziamo Federico per la donazione!


Prima di entrare a Siren. Lauel lanciò Respiro del Drago del Vento nel momento in cui il gruppo fece il suo ingresso a Siren. Le frecce e gli incantesimi che volarono contro gli otto membri di Overgeared, incluso Lauel, furono spazzati via dal vento. Lauel si accigliò, mentre verificava gli edifici distrutti.


“Questa è un’accoglienza tremenda. Cerchiamo di non creare troppo trambusto in quest’area.”


“Cosa? Hai piazzato una talpa tra noi? Come facevi a sapere in anticipo del nostro attacco a sorpresa?”


I membri di Overgeared erano andati a offrire aiuto ad Euphemina, che era stata attiva nella gilda fin dall’invasione dei golem a Reinhardt. In effetti, non avevano idea che il Carnevale di Sangue fosse coinvolto in quella missione. I suoi membri avevano deciso di tagliare fuori i rinforzi di Overgeared e avevano posizionato le truppe all’entrata di Siren. Poi avevano ucciso chiunque era entrato.


Tuttavia, erano morti solo innocenti. I rinforzi di Overgeared bloccarono l’attacco a sorpresa.


Lauel sbuffò davanti ai membri del Carnevale di Sangue. “Non sarei il capo dello staff di Overgeared se non sapessi leggere i vostri pensieri.”


Lauel sorrise e scostò indietro i capelli. Stava osservando i ciondoli che portavano gli utenti di terzo avanzamento del Carnevale di Sangue.


‘Campo del Caos.’


Un oggetto che bloccava i bisbigli di tutti i giocatori entro 10 metri da colui che lo indossava. Era poco utile perché non distingueva tra amici e nemici, ma era relativamente poco costoso e facile da ottenere. Era l’oggetto preferito degli assassini o delle unità di guerriglia.


‘Ecco perché le comunicazioni con Euphemina e con la prima squadra si sono interrotte.’


Il prezzo era relativamente basso, paragonato a ‘Campo del Caos Completo’. Campo del Caos costava 500 milioni di won. Non poteva essere distribuito a tutte le 1000 persone, dunque era probabile che solo i 30 membri di terzo avanzamento del Carnevale di Sangue lo avessero. In altre parole, significava che Euphemina e la squadra avanzata stavano affrontando dei membri del Carnevale di Sangue.


“Presto.”


C’era la possibilità che Euphemina e la squadra avanzata ci rimettessero la pelle. In particolare, era preoccupato per Euphemina, che diventava più vulnerabile man mano che il tempo passava. Una freccia volò oltre la spalla di Lauel, che era in preda all’ansia.


‘L’arciera divina…!’


I membri del Carnevale di Sangue si irrigidirono e assunsero una posizione di difesa. Ma fu inutile.


<i>Pepeng! Peng!</i>


Le frecce di Jishuka cambiarono direzione liberamente mentre erano in aria e andarono ad infilarsi nelle parti esposte dei nemici. Il sangue era il segnale. Toban, Ibellin e gli altri membri di Overgeared cominciarono ad attaccare il Carnevale di Sangue.


***


“Pant… Pant… Non è facile.”


“Sono d’accordo.”


Regas stava tenendo occupato White. Il party di Pon aveva cercato di riunirsi a Euphemina mentre spazzava via più nemici possibili. Ma era difficile. Era impossibile localizzarla e c’erano troppi nemici. Dopo aver ucciso cinque o sei nemici alla volta, altri si facevano immediatamente avanti. In particolare, gli arcieri e i maghi nelle retrovie erano fastidiosi. Era difficile per loro combattere e, allo stesso tempo, proteggere il Clan dell’Acqua.


“Non c’è fine. La mia Stamina si sta esaurendo.”


“Regas non durerà a lungo…”


“È frustrante, non posso mandare neanche un bisbiglio.”


“Kuooong…”


Nel bel mezzo di quella confusione, il gruppo di Pon venne circondato da nuovi nemici. Il loro livello medio era di circa 250. Avrebbero potuto occuparsene nel giro di pochi secondi se fossero stati scontri uno-contro-uno. Ma era diverso quando si aveva a che fare con grandi numeri. Le loro abilità, la Stamina e la concentrazione si consumarono in fretta. Era impossibile neutralizzare tutti gli attacchi che arrivavano da direzioni diverse, a meno che non fossero stati forti come Kraugel, dunque la loro salute diminuiva costantemente.


Ma il problema più grande era il contenuto della missione. Se si fosse trattato semplicemente di una missione in cui distruggere i nemici, sarebbe stato possibile farli fuori senza preoccuparsi del futuro. Tuttavia, il party aveva l’obbligo di proteggere il Clan dell’Acqua e di unirsi ad Euphemina. Non potevano lottare alla cieca.


“Dobbiamo trovare una struttura adatta per proteggere il Clan dell’Acqua.”


Peak Sword era stato il capo della Gilda dei Cavalieri d’Argento e la sua abilità di comprendere le dinamiche sul campo di battaglia era molto elevata. C’era una ragione se Lauel lo aveva nominato leader dell’avanguardia. Identificò un’area relativamente sicura e diede istruzione a Pon e a Huroi di spostare il Clan dell’Acqua lì. Poi bloccò la strada ai nemici.


“Spada della Parità, Annientamento.”


“Kyack!”


“Ack!”


Il potere di Peak Sword era enorme. Tuttavia, il consumo di Mana era elevato e il tempo di ricarica piuttosto lungo.


<i>Puok!</i>


“Ugh…!”


Una scimitarra puntò con precisione Peak Sword proprio nel momento in cui la sua spada stava tornando nel fodero. Peak Sword venne ferito e cadde. Era un immenso potere d’attacco. Guardò verso la persona che aveva causato un tale danno.


“Maledetto bastardo, tu e i tuoi sporchi trucchetti…!”


“Da’ la colpa alla tua incompetenza, per non esserti guardato intorno sul campo di battaglia.”


“C-Cosa?”


Incompetenza! Riportava alla memoria il soprannome che Peak Sword aveva ottenuto durante la Seconda Competizione Nazionale. Peak Sword non ebbe altra scelta che rispondere con la sua usuale sensibilità.


“Dannazione! Ti farò vedere io chi è l’incompetente!”


Peak Sword attaccò immediatamente il proprietario della scimitarra. Il suo ID era Matdashi. Era coreano. Una persona dal suo stesso paese! Peak Sword rimase stupefatto, mentre si preparava ad attaccare.


“Una classe di terzo avanzamento? C’era un utente di terzo avanzamento in Corea del Sud?”


Matdashi fece spallucce e rispose, “Non ce ne sono molti? A differenza di Grid, non facciamo niente che ci metta in vista. Non voglio piacere ad ogni persona sulla faccia della terra, a differenza di te.”


“Traditore…!” Peak Sword brandì la spada con la faccia arrossata. “Tu hai la forza, ma vivi come un eremita! Dovresti partecipare alla Competizione Nazionale e innalzare lo status del nostro paese!”


“Vivo in un paese democratico. Sono libero di decidere cosa fare.”


Matdashi colpì con facilità Peak Sword ancora una volta. Peak Sword era uno spadaccino molto veloce, non uno normale. La sua Maestria della Spada era diversa da quella di un comune spadaccino, perciò era molto debole. Senza un fodero, Peak Sword non aveva abilità d’attacco. Era vulnerabile negli scontri uno-contro-uno, ecco perché non aveva partecipato al PvP nella Competizione Nazionale.


Peak Sword aveva bisogno dell’aiuto di altri per dimostrare tutta la sua forza. Tuttavia, era solo in quel momento. Pon e Huroi stavano cercando disperatamente di proteggere il Clan dell’Acqua dai nemici.


‘Merda!’ Peak Sword tremò, mentre si lasciava colpire. ‘Subire un attacco a sorpresa proprio mentre la Spada della Parità è in ricarica…!’


In una situazione perfetta, non avrebbe affrontato quel tipo in uno scontro uno-contro-uno. Nel momento in cui Peak Sword cominciò a sentirsi scoraggiato…


“Come sei debole.”


Si udirono le parole beffarde di qualcuno.


<i>Kururururung!</i>


Poi una colonna di sangue si riversò su Matdashi.


[Hai subito 21500 punti di danno.]


[Il terribile odore del sangue ti ha causato uno stato di stordimento. Il tempo di lancio delle abilità è aumentato del 20% e la resistenza è diminuita del 20%.]


[Del sangue appiccicoso è penetrato nelle aperture della tua armatura. La tua armatura non potrà muoversi adeguatamente. La tua difesa si è ridotta del 10% e la tua velocità di movimento è diminuita.]


[La tua spada è ricoperta di macchie di sangue. La lama si è indebolita e il potere d’attacco si è ridotto del 10%.]


‘Cosa…?’


Era una nozione comune che i depotenziamenti avessero un debole potere d’attacco. Tuttavia, la colonna di sangue che aveva sommerso Matdashi era potente tanto quanto l’attacco definitivo di un giocatore di alto livello. Quel depotenziamento era fatale. Matdashi era sconvolto.


‘Mostro…!’


Di certo non era comparso un boss identificato? Matdashi girò lo sguardo e vide una persona inaspettata.


“Guerriero Sanguinario?”


Perché qualcuno che non c’entrava niente con Overgeared si trovava lì?


“Non chiamarmi più Guerriero Sanguinario. Mi sento sminuito perché è simile al nome della tua organizzazione.”


Katz si era unito alla gilda perché voleva degli oggetti. Aveva il dovere di fare il bravo davanti a Grid. Perciò disse a Peak Sword, “In futuro, chiamami servo di Grid.”


“Servo…!”


Era un termine di uso comune per i coreani.


‘Non so cosa stia succedendo.’


Ad ogni modo, divenne chiaro che Katz apparteneva ad Overgeared. Matdashi agì immediatamente. Fu una ritirata. Non poteva battere il Guerriero Sanguinario su un campo di battaglia sommerso dal sangue!


“Scappi via? È inevitabile. L’orgoglio è inutile per persone come te.”


Quel tipo diceva di essere il servo di Grid? Peak Sword era dubbioso.


“Sangue di Un Migliaio di Persone. Questo farà molto male.”


Katz scagliò la colonna di sangue contro Matdashi che correva via. Più sangue c’era, più le abilità speciali di un Guerriero Sanguinario si rafforzavano. Matdashi non riuscì a scappare e morì.


“Wow…”


Katz aveva fatto fuori un utente di terzo avanzamento in un istante, lasciando Peak Sword elettrizzato. Forse in quel momento, Katz era più forte di Kraugel e Grid? Katz bisbigliò allo sbalordito Peak Sword.


“Per favore, fa’ sapere a Grid che cosa è appena successo.”


“…”


***


I capelli biondi diventavano umidi, man mano che il sudore colava giù dalle guance candide.


“Ah… Ah…”


Ogni volta che espirava, il suo petto tremava convulsamente. Euphemina, il Duplicatore. Era già esausta. La sua Stamina era stata prosciugata durante lo scontro con la terza resurrezione di Black. Euphemina non aveva una Stamina elevata, per cui era debole. Ora l’aveva consumata tutta.


“Hiit! Yihihihit!”


Dall’altro lato, Black stava bene. I suoi grossi seni tremolavano mentre rideva e si leccava le labbra.


“Ho vinto? Hihihit!”


“Sei solo una truffa.”


Come faceva a risorgere in continuazione? Osservazione delle Abilità non poteva misurare le abilità dell’avversario, per cui Euphemina non ne aveva idea.


‘Non posso più resistere.’


Quella missione era stata un fallimento. La ragione per cui era rimasta a Siren per oltre otto mesi era completamente sfumata. Era un peccato che i suoi sforzi durante tutto quel tempo fossero stati vani. Ma Euphemina era ancor più dispiaciuta per i suoi compagni.


‘Non posso restituire nulla a coloro che sono venuti in mio aiuto. Detesto essere in debito con le persone.’


Euphemina si sentiva delusa, mentre Black si avvicinava.


“Hiiit! Hihit! È- il- mio- turno- di- uccidere-?”


“…Ah.”


Le abilità che Euphemina aveva copiato erano ancora lì. Ma non avevano alcun valore se non poteva usarle. Alla fine, chiuse gli occhi e gridò.


“Uccidimi in fretta.”


Fu la voce di qualcun altro a rispondere, non quella di Black.


“Non dovresti arrenderti.”


“…Hiit?”


Black indietreggiò, proprio quando stava per sferrare il colpo finale. Un’energia sconosciuta aveva bloccato i suoi movimenti. Euphemina conosceva quell’energia.


‘Restrizione…!’


Poi Assassinio colpì Black.


Traduzione di Martina Procida


Editing di Libusemumei
                                


                                



