---
title: Capitolo 471
pubDate: 2025-03-17T08:49:02.551Z
tags:
    - overgeared
---


Ho riscritto il capitolo. Per favore ditemi se adesso lo vedete!




I pet avevano diverse classificazioni. Certo, più questa era alta, più di valore risultava il pet.


Allora come veniva calcolato questo valore? Si basava su statistiche ed abilità? Esatto, con anche l’aggiunta dell’estetica. Un pet bello, simpatico e carino aveva una classificazione più alta rispetto a quella di un pet brutto. Nonostante ciò, più importante di abilità ed estetica era la loro intelligenza.


I pet in grado di comprendere soltanto il seguire gli ordini di attaccare, difendere, muoversi, ecc., avevano una classificazione bassa, anche se possessori di statistiche eccellenti e belli esteticamente. Erano difficili da utilizzare in modo efficace e, al contrario, gli animali da compagnia intelligenti erano diversi.


Comprendevano completamente le parole e i pensieri del proprio padrone, ed erano in grado di svolgere ordini di grado più alto. Pertanto, avevano una classificazione maggiore sebbene le loro statistiche fossero in qualche modo più basse. Erano molto più utili dei pet dalla scarsa intelligenza. Per questo motivo le viverne avevano regnato per molti anni come ‘pet migliori’.


Le viverne avevano alte statistiche e abbastanza intelligenza da comprendere i pensieri dei propri padroni. Per poter raggiungere l’obiettivo del proprio proprietario, una viverna faceva sempre del suo meglio ed era molto utile per un giocatore. Il valore delle viverne era abbastanza alto che tutti i giocatori del mondo sognavano di diventarne il padrone.


Adesso, però, le persone non le definivano più le migliori. Erano comparsi degli animali compagni più eccellenti delle viverne; Noe e Randy. Si dà il caso, entrambi erano i pet di Grid.


“Nyahaha! Il padrone mi ha detto di aiutare! Nyang!”


Noe volava con le sue piccole ali, facendo illuminare il volto di Regas. 


“Noe...! Grazie!”


La sua avversaria era un’artista marziale molto forte che utilizzava liberamente il proprio peso nel combattimento. Asura Regas era l’unico in grado di poterla affrontare e, adesso, anche lui aveva raggiunto il suo limite. Stava proprio per morire, perciò fu sollevato nel vedere Noe. Il gatto demoniaco poggiò i suoi gommini rosa sulle spalle ferite di Regas, e gridò.


“La più potente bestia demoniaca dell’inferno non aiuta gli umani. Nyang! Ma il Padrone mi ha detto di aiutare te! Nyang!”


“Hahaha, sei un bravo cucciolo che ascolta il suo padrone.”


“Nyahaha!”


Noe ballò al complimento ricevuto. Regas gli grattò il mento e chiese.


“Sottraile le sue statistiche.”


“Ricevuto! Nyang!”


In origine, l’attivazione dell’abilità di un pet dipendeva dall’ordine del proprio padrone. Non potevano utilizzare un’abilità senza ricevere un ordine. Tuttavia, Noe era un pet abbastanza intelligente da comunicare con i giocatori. Giudicò lui stesso la situazione ed utilizzò le sue abilità.


Noe volò verso White ed aprì ampiamente la sua bocca. Aveva intenzione di ingoiarla in un sol boccone, ma la ragazza era agile e con un controllo brillante. Fece un passo indietro, evitando le fauci del gatto demoniaco, poi alzò un dito ed infilzò con precisione la gola di Noe. Il pet strabuzzò gli occhi mentre cadeva al suolo dolorante.


“Ah...Fa male, nyong.”


“...”


Il voltò di Regas si rabbuiò di nuovo come un cielo nuvoloso.


***


[Sei stato sopraffatto da un’enorme energia.]


[La resistenza è arrivata a 0. Ritirarsi dalla fonte di energia.]


[Ha subito un danno di 34.720 punti.]






Black rimase sorpresa dall’improvviso attacco. Il volto sorridente mantenuto durante tutto lo scontro con Euphemina si indurì per la prima volto.


“Hi...ik?”


Erano stati consumati quasi 35.000 punti della sua salute? Soltanto da un unico colpo? Aveva sorpassato tutti i suoi oggetti di classificazione leggendaria?


‘Chi è?’


Uno spadone blu-nero le stava attraversando il petto. Black fissò l’uomo con occhi tremanti.


‘Grid...!’


Esatto. Era raro che qualcuno fosse in grado di infliggerle un danno così grande. Black ricordò che Grid fosse il capo della gilda Overgeared e agitò le braccia, con un gesto rapido ma splendido. La linea affilata del suo tachi (*) mirò precisamente al volto del ragazzo.


<i>Suuk.</i>


Grid ritirò lo spadone e indietreggiò. Fu sorpreso di vedere che Black stesse relativamente bene dopo essere stata colpita da Assassinio.


“La tua armatura in pelle è abbastanza resistente...Eh?”


<i>Shake.</i>


“...Ballano?”


Sono più grosse di quelle di Jishuka?


‘Il design dell’armatura è quello di un bikini?’


Era completamente di suo gusto. L’istinto era una forza impossibile da negare! Senza volerlo, Grid rimase incantato da alcune parti del corpo di Black e Euphemina gridò con urgenza.


“Torna in te!”


Che fosse la gelosia il motivo del suo tono di voce stridulo? Euphemina lo negò. Credeva lo fosse perché preoccupata per Grid, ed era naturale esserlo. Ogni momento in una battaglia era cruciale, perdere la concentrazione per un secondo poteva essere un momento sfruttabile dal nemico. Inoltre, 0.1 secondi erano importanti in uno scontro fra persone forti. Come poteva, Grid, essere al sicuro quando perdeva la concentrazione? 


“Hihihi!”


Black rise ed utilizzò Spada Avvitata. Quando colpiva il bersaglio, l’attacco riduceva l’effetto di guarigione dell’obiettivo e danneggiava l’oggetto (i cui effetti diminuivano). Questi effetti minacciosi obbligavano il bersaglio a doversi preoccupare. La specialità di Black era utilizzare il gioco di piedi per ottenere il controllo sul retro del nemico. 


<i>Jjejejeok!</i>


E infatti, Black si mosse ed un confuso Grid parò a malapena il colpo. La donna, poi, gli comparve alle spalle nel punto cieco e assestò un nuovo colpo.


“Grid!”


La voce di Euphemina echeggiò nell’area deserta di Siren. Era preoccupata per Grid, ma il ragazzo era rimasto calmo. Un attacco a cui non poteva reagire?


‘Va bene.’


<i>Puok!</i>


Il tachi di Black squarciò la schiena di Grid. Si trattava dell’abilità Spada Perforante, che penetrava profondamente nel corpo del bersaglio e infliggeva un colpo critico sicuro. Il coefficiente del danno era molto alto e una persona normale non poteva sopportare questo attacco, ma Grid stava bene.


“Hi...?”


Non aveva inflitto nemmeno 10.000 punti di danno? Black rimase sorpresa dall’anormalmente alta difesa di Grid e cercò di ritirare la sua spada. Tuttavia, le punte ricurve sull’armatura del suo avversario non rendevano la cosa semplice, diminuendo di molto nel processo la tenuta della spada. Il corpo di Black venne colpito da un lampo di luce dal colore del sangue.


Dopo esser passato a Iyarugt, la velocità d’attacco di Grid era leggermente aumentata rispetto alla Competizione Nazionale. Black aveva quasi 3000 punti di agilità, ma anche lei rimase stupita dalla velocità d’attacco del suo avversario. Si affrettò ad alzare il piccolo scudo che indossava al polso sinistro, e cercò di difendersi.


<i>Jjeejeeeong!</i>


“...!”


Il corpo di Black tremò dopo aver impattato con Iyarugt. Le sue statistiche della forza e della stamina erano relativamente basse, e non poté sopportare la soverchiante potenza d’attacco di Grid. Il suo torso si inclinò, e la ragazza cadde a terra. Grid la inseguiva mentre questa arretrava. Si preparò per infliggere un altro attacco, ma Black era già tornata in posizione, evitandolo con successo. Era come un’acrobata.


“Hihi!”


Black non arretrò nonostante il suo avversario fosse il secondo classificato dell’evento di PvP della Competizione Nazionale. Rise. Era sicura di avere il vantaggio in agilità e controllo. Tuttavia, le abilità fisiche non rappresentavano l’unico fattore importante in combattimento. 


“Il potere degli oggetti.”


“...!”


Gli occhi scuri di Black tremarono. Qualcosa di freddo e solido era arrivato per bloccarle i polsi e le caviglie; le famose Mani Divine.


“Hiik!”


Grid sussurrò all’avversaria, che cercava di scrollarsi di dosso le Mani Divine.


“Io non vedo una donna.”


Questa era una società basata sulla parità dei sessi!


<i>Puk!</i>


Il corpo di Black venne infilzato da Iyarugt.


“Hiik! Hik! Kyaak!”


La ragazza aveva già subito un’enorme quantità di danni da Assassinio, perciò morì dopo aver incassato un altro paio di colpi.


“Beh.”


Grid fu deluso dal non poter più vedere l’ampio petto di Black. Allungò una mano verso Euphemina.


“Hai sopportato bene.”


Gli occhi della giovane erano più grandi del solito.


“Tu...Sei diventato più forte?”


“Così sembra.”


Grid non lo disse, ma aveva dovuto superare diverse prove mentre Euphemina era via. Le battaglie contro i vampiri Elfin Stone e il Barone Tiramet avevano migliorato le sue abilità in combattimento, mentre la sua intelligenza era stata forzatamente sviluppata nell’Arcipelago Behen. In più, aveva superato i suoi limiti.


Il culmine era stata la Competizione Nazionale. Grid aveva visto e appreso molto dai combattimenti contro le persone più forti a rappresentanza di ogni paese. In particolare, aveva sperimentato una svolta durante il suo confronto con Kraugel. 


“Ad ogni modo quella ragazza, Black, non è una tua avversaria. Come sei finita in pericolo?”


Lo sguardo di Grid si era fatto più accorto rispetto ai vecchi tempi. Euphemina rise e spiegò, “E’ come uno scarafaggio. E’ già resuscitata tre volte, perciò sono finita in svantaggio man mano che il tempo passava.”


“Resuscitata? Muore e ritorna?”


“Si, non so se l’abilità di una classe specifica o l’effetto di un oggetto...”


Il volto di Euphemina si fece serio mentre parlava.


“Hiit! Yihihihit!”


Black. Era comparsa ancora una volta perfettamente in salute.


“Heok.”


Euphemina cominciò a spiegare ciò che pensava ad un esterrefatto Grid.


“Non sembra trattarsi di un’abilità con un numero limitato di utilizzi. Se il numero di resurrezioni fosse limitato, non dovrebbe tornare così in forze.”


“Giusto.”


“Ma non ha senso che un’abilità di resurrezione così fraudolenta non abbia delle penalità. Forse la Black che abbiamo difronte è soltanto un clone rinnovabile e il vero corpo si sta nascondendo da qualche altra parte, ma mi rifiuto di credere che esista un clone così forte.”


“Um...E’ plausibile. Imposterò la modalità video.”


“Oh cielo.”


Euphemina sorrise. L’azione di Grid che registrava il video di un combattimento contro qualcuno di forte dimostrava quanto fosse molto più saggio di prima.


‘Verrà ripetuto un paio di volte.’


Era sempre pronto per studiare. Euphemina provò gioia quando, improvvisamente, si rabbuiò.


“Hehe.”


Notò in ritardo che lo sguardo di Grid era fisso sul seno di Black.


“E’ di bassa qualità.”


Mormorò Euphemina, osservando il suo. Allora Black usò la ‘magia’.


“Cos’è quello...?”


La giovane vide le fiamme volanti e si sentì confusa. Black non faceva parte della classe degli assassini? Allora come poteva utilizzare la magia?


“Non dirmi…possibile che cambi classe?”


Euphemina andò nel panico.


“Aha, la mia resistenza fisica è alta, perciò stai provando con la magia?”


Grid scambiò la sua armatura con il set di Luce Sacra e venne colpito dalla magia di Black. Era un modo per mostrare la sua incredibile differenza di potere. L’effetto fu enorme. La donna confermò il fatto che Grid avesse perso soltanto tanta salute quanto quella di un ratto, cadde e perse il controllo.


* Tachi: una spada giapponese, usata prevalentemente in cavalleria, più curva e più lunga della katana utilizzata in fanteria.


Traduzione di Blakriss


Editing di Libusemumei


                                



