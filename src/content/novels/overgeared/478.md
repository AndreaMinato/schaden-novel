---
title: Capitolo 478
pubDate: 2025-03-17T08:49:02.553Z
tags:
    - overgeared
---


[Invocazione Demone Spada Iyarugt!]


Kururururung!


Nel momento in cui Grid usò l’abilità, Iyarugt liberò un ruggito che ricordava un tuono. Venne emanata una luce rosso sangue in tutte le direzioni, mancando per poco Grid. Era una forza terrificante. Grid non riuscì a tenere in mano la spada!


“Ugh…! Maledetta bastarda!”


Aveva cercato di colpire il suo padrone. Grid sentì il bisogno di educare a dovere la spada. Tuttavia, questa non si fermò. Iyarugt scappò da Grid e si librò in cielo. Il colore rosso brillante, della pietra del sangue fusa, iniziò ad oscurarsi. Divenne più scuro della notte.


“Bellissima…”


Euphemina non poté fare a meno di esclamare. I personaggi antichi dorati incisi sulla Iyarugt nera erano misteriosi e affascinanti. Grid, Lauel e anche Maxong furono rapiti dalla vista.


<i>Kuoooooh-</i>


Iyarugt non si mosse più. Anche la luce che era stata emessa si affievolì e tutto tornò nel silenzio.


“…”


Era statica, come se il tempo si fosse fermato. Sembrava un momento o un’eternità.


<i>Paaaat!</i>


Il silenzio venne rotto. Un fagiolo rosso emerse da Iyarugt. Il miglior spadaccino dell’Inferno, un Demone Spada, l’unico rivale del Grande Demone Zepar, ecc. Fu il momento in cui l’anima di Iyarugt, che possedeva ogni sorta di titolo, apparve nel mondo.


‘<i>Oh… Questo è fantastico.</i>’


Braham si risvegliò all’interno del corpo di Grid e si sentì emozionato. Era ammirazione, non solo interesse. Quanto era grande questa presenza se anche Braham provava ammirazione? Grid sentiva di essere in attesa di qualcosa ed era anche nervoso. L’anima di Iyarugt, che emetteva una luce simile alle stelle nell’universo, iniziò gradualmente a cambiare. Assunse la forma di una persona.


Un vecchio fece la sua comparsa.


<i>Grr…</i>


Il vecchio aveva il corpo circondato da fiamme che bruciavano come sangue. Il vecchio dai capelli bianchi, con corna che spuntavano affilate dalla sua fronte, muscoli sporgenti e occhi attenti, era il miglior spadaccino dell’Inferno, Iyarugt. Possedeva un potere magico di un demone di livello inferiore. Si era allenato solo con la spada per poter essere in grado di competere con un grande demone. Marbas, uno delle forze maggiori dell’inferno, aveva valutato Iyarugt come ‘uno in grado di cambiare l’ordine dei grandi demoni’.


“… Dolce.”


Fece un respiro dopo 300 anni. L’aria dolce di Siren entrò nei suoi polmoni e risvegliò ogni cellula.


***


“Non è incredibile?”


Re Maxong del Clan dell’Acqua rimase sorpreso. Questo perché l’energia del demone invocato dall’umano impertinente era insolita. Era sufficiente da dargli una vaga sensazione di pericolo.


‘<i>Questo è il potere di un grande demone?</i>’


Siren era un regno isolato, ma la conoscenza dell’inferno e dei grandi demoni si era diffusa fino a qui. In particolare, Maxong era un re con una vasta conoscenza, perciò sapeva alcune cose sui grandi demoni. Iyarugt sembrava uno dei 33 grandi demoni di cui aveva solo sentito parlare.


‘<i>Come può un umano invocare un grande demone? Non c’è una relazione ostile tra esseri umani e grandi demoni?</i>’


La sua conoscenza era minima. Maxong non conosceva il vero potere di un grande demone, né sapeva che umani ed esseri demoniaci spesso formavano un contratto.


“Ahah…”


Maxong fraintese Iyarugt come grande demone e rise. Guardò tra il gatto nero seduto sulla spalla di Grid e la piccola umana che stringeva il polso di Grid.


‘<i>Anche loro sono delle creature…</i>’


Le creature possedevano una forza non trascurabile. Possedere degli esseri che sarebbero dovuti essere all’inferno, Grid non sembrava un semplice umano. Tuttavia, Maxong era più preoccupato per un altro essere umano.


‘<i>Cos’ha quell’umano?</i>’


Un umano con una fiducia che equivaleva alla sua. Dei quattro esseri che Grid aveva invocato, Maxong era più in difficoltà con l’umano maschio. Anche più che con il grande demone. Il motivo era semplice.


“Perché è nudo?”


“…”


Esatto. L’umano che Grid aveva invocato, il cavaliere Jude, era nudo. La sua nudità rivelava i suoi muscoli perfetti.


“Kyaaaak!”


Euphemina si accorse in ritardo della mercanzia di Jude e girò la testa arrossendo. Tuttavia, i suoi grandi occhi continuarono a guardare con riconoscenza.


“Keo…?”


Grid e Lauel rimasero senza parole all’insolita grandezza di Jude. Per un momento, ci fu un silenzio imbarazzante.


“Perché sei nudo?” Grid si ricompose e urlò indignato.


Jude rimase lì sfacciatamente e replicò con semplicità, “Jude. Dopo allenamento. Bagno.”


Significava che aveva risposto all’invocazione nel bagno.


“Questo è assurdo.”


Il problema era che il gioco era molto simile alla realtà. Tutti i PNG provavano emozioni umane e i loro schemi di vita erano simili. Facevano il bagno ogni giorno. Perciò, poteva accadere questo incidente.


“Perché non hai preso le tue armi e l’armatura prima di rispondere all’invocazione?”


“Mio Signore. Ha chiamato. Io vengo.”


“È una lealtà da cui trarre ispirazione.”


Una delle maggiori differenze tra un giocatore e u PNG era la presenza o assenza di un inventario. I PNG non avevano un inventario. In altre parole, l’attuale Jude nudo si trovava in uno stato ‘senza oggetti’. Jude poteva essere sopra il livello 300, ma quale forza avrebbe potuto esercitare usando un corpo senza oggetti?


‘<i>Cosa dovrei fare?</i>’


Jude non sarebbe stato di alcun aiuto ed era anche in pericolo di morte. Mentre Grid si preoccupava per Jude.


“Demone. Uccidi.”


<i>Peeok!</i>


Jude sferrò un pugno. Il bersaglio non era Maxong del Clan dell’Acqua. Fu diretto al vecchio che bruciava di energia demoniaca, Demone Spada Iyarugt. Iyarugt tremò quando ricevette il pugno in faccia da un umano che credeva essere un alleato. Il demone, che aveva avuto l’elevata reputazione di miglior spadaccino dell’inferno fino a quando venne sconfitto dal grande demone Zepar e morì, era stato colpito da un umano?


“Sei un temerario.”


Fece un respiro profondo. Erano passati 300 anni. Voleva assaporare la dolce aria. Ma quell’eccitazione era stata interrotta. Iyarugt si arrabbiò profondamente e riconobbe Jude come un nemico.


<i>Kuoooooh-</i>


La spada demoniaca Iyarugt iniziò a rispondere a Demone Spada Iyarugt. Ignorò il suo padrone Grid e volò nelle mani di Iyarugt. Grid richiamò velocemente la spada diretta verso Jude.


“Basta!”


Fu inutile. Dopo aver raggiunto la classificazione leggendaria, Iyarugt aveva riacquistato un po’ della forza del passato e la sua autostima aveva raggiunto le stelle. Non seguì l’ordine di Grid.


<i>Seokeok!</i>


“Ugh.”


La spada rosso sangue tagliò il petto nudo di Jude. Nello stesso momento, il livello della salute di Jude si ridusse del 40%. Grid rimase sorpreso.


‘<i>Cos’è questo danno…?</i>’


Il corpo di Jude era nudo ma la sua forza base e la stamina erano molto alte. Le sue difese naturali non potevano essere ignorate. Ma Iyarugt aveva arrecato un serio danno con solo un colpo. Si trattava anche di un attacco base. Questo era equivalente a Grid che usava Failure +9.


“Jude. Fa male. Resisti. Uccidi. Demone.”


<i>Barcolla.</i>


Jude non si spaventò per la ferita seria. Si mosse, con il corpo ferito, verso Iyarugt. Quest’ultimo pensò fosse ridicolo. Aveva vissuto 500 anni ed era stato un’anima per 300 anni, ma non aveva mai visto qualcuno ignorante come Jude. No, era la prima volta che vedeva una vita del genere.


“Temerario…! Possiedi 10 vite? Anche l’idra ha fallito ad attaccarmi!”


Iyarugt brandì di nuovo la sua spada. Ma Grid fu più veloce.


“Jude!”


La vita di Jude era in pericolo. Il suo primo cavaliere. Era speciale perché Grid lo aveva selezionato tra i soldati e lo aveva allenato direttamente. Grid non poteva stare a guardare mentre perdeva Jude. Era anche un alleato! Jude udì l’urlo di Grid e si fermò con un sussulto. Poi, senza pensarci, in qualche modo prese la spada a mani nude e la gettò lontano. Era il collegamento perfetto dell’abilità passiva ‘non ne ho idea’ e dell’abilità Cattura dell’Arma.


“Ugh?”


A Iyarugt non piacque. I suoi attacchi erano stati evitati un paio di volte, ma fu la prima volta che qualcuno prendeva la sua spada a mani nude. Un demone spada a cui veniva rubata la sua stessa spada, era una realtà difficile da credere.


‘<i>Questo tipo in realtà è molto forte!</i>’


Iyarugt pensò che Jude fosse un pazzo perché se ne andava in giro nudo. Grid si avvicinò a Iyarugt e a Jude.


“Voi non siete nemici. Da adesso in poi, darò una punizione severa a chi attaccherà i propri alleati.”


“Osi darmi ordini…” Iyarugt espresse la sua resistenza.


“Sì.” Jude annuì senza pensarci.


Perché stava combattendo questo vecchio davanti a lui? Jude se n’era già dimenticato. Il livello massimo della sua intelligenza era 20. Maxong rimase a guardare tutta questa situazione senza parlare. Non resistette più e urlò. “Cosa state facendo?”


I nemici si stavano divertendo davanti a lui? Era riprovevole. Avrebbe voluto punirli mentre si stavano attaccando a vicenda, ma in quanto re non poteva usare un metodo così spregevole.


“Osate ignorare questo re! Ricevete la giusta punizione!”


Maxong usò Ira del Re del Clan dell’Acqua e si creò di nuovo uno tsunami. Nello stesso momento, Iyarugt stava fissando rabbiosamente Jude, il quale non stava facendo nulla. Euphemina aveva perso il suo spirito a causa della mercanzia di Jude e Lauel guardò l’assurda scena con espressione confusa.


“Prima di tutto, fate stare zitto quello chiassoso.”


“È una buona idea.”


Si voltarono contemporaneamente verso Maxong e usarono le loro mosse ultime.


<i>Kwarurung!</i>


Il fulmine di Lauel colpì Maxong, ritardandolo. Poi, l’incantesimo di Euphemina provocò un serio danno a Maxong. Lauel era il migliore dei 10 novellini ed Euphemina era la prima ad aver ottenuto una classe epica nascosta. Ora, erano overgeared e aveva sufficiente potere per minacciare Maxong.


Ma Maxong era un tipo tosto e bravo a combattere. Protesse i suoi punti vitali con squame dure e avviò un attacco. Il primo bersaglio era naturalmente l’uomo nudo. Maxong aveva affrontato molte battaglie. Era giusto puntare al nemico più facile da sbarazzare.


Fu la decisione sbagliata. L’avversario non era così facile. Jude aveva l’abilità unica ‘non ne ho idea’ che era di grado SS. Perché l’abilità possedeva una classificazione così alta? Nemmeno Grid sapeva il perché, ma la classificazione elevata significava che aveva un preciso effetto. Jude non esitò ad attaccare Maxong perché non aveva pensieri e fu una decisione che spiazzò Maxong.


Invece di evitare la colonna d’acqua fluttuante, Jude la attraversò frontalmente e afferrò il volto di Maxong. Jude aveva 2,000 di forza, ben oltre il normale per un soldato. Tuttavia, non rappresentava una minaccia per Maxong. Il re non venne ferito sul volto preso dalle mani di Jude. Sembrava una mosca. Il problema era che la sua visuale era stata oscurata.


“Spada Sublime.”


<i>Puoook!</i>


Iyarugt approfittò di questo momento e perforò il cuore di Maxong. Maxong rimase perplesso mentre subiva un danno ingente.


“Ha un buon odore! Miao!”


Noe era diventato felice per l’odore di pesce del Clan dell’Acqua e ingollò Maxong. Nello stesso momento, Grid ebbe la sua forza enormemente aumentata grazie a Ingestione dell’Anima e usò Assassinio Collegato nello stesso momento di Randy.


“Kuaaaack!”


Maxong urlò.




Traduzione di Blakriss


Editing di Libusemumei




                                


                                



