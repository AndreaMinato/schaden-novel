---
title: Volume 1 - Capitolo 48
pubDate: 2025-02-27T07:44:20.603Z
tags:
    - overgeared
---


Duplicatore, una persona che analizzava le abilità degli altri, le duplicava e poi poteva usarle senza condizioni. I duplicatori potevano godere di tutti i tipi di benefici derivanti dalle abilità che duplicavano. Potevano essere qualunque cosa volessero. Poteva definirsi come la più efficace di tutte le classi di Satisfy.


Erano anche specializzati nel combattimento. In base alla combinazione delle abilità, era possibile affrontare da soli un boss di un raid [1], diventare l’assassino più forte o addirittura combattere da soli contro un esercito. Quella del Duplicatore era la classe più vicina ad essere definita ‘la più forte’.


Tuttavia, un Duplicatore aveva anche degli svantaggi fatali.


Innanzitutto, poteva duplicare solo tre abilità al giorno. Secondo, le abilità duplicate avevano solo un uso singolo. Terzo, possedeva solo nove abilità di base, nessuna delle quali erano legate al combattimento. Quarto, le abilità fisiche di base di un mago erano basse.


In altre parole, significava che Euphemina era la più forte quando duplicava molte abilità, ma la più debole se ne possedeva poche. E in quel momento, Euphemina era nella versione più debole.


“È la rovina,” disse Euphemina, diventò pallida.


Grid si era diretto al quarto piano, lasciandola sola al terzo. Mentre sconfiggeva centinaia di soldati che continuavano a comparire, in cambio aveva usato la maggior parte delle sue abilità. Ad essere precisi, le rimanevano tre incantesimi di fuoco. Tuttavia, non era possibile utilizzarli perché usare la magia di fuoco era come creare un’esplosione.


In una situazione del genere, quattro cavalieri apparvero come se la stessero aspettando e la circondarono.


“Sono fregata…”


Non c’erano segni del ritorno di Grid. C’era stata una grossa esplosione al quarto piano, perciò forse era accaduto il peggio e Grid era morto.


‘Se fosse sopravvissuto e avesse salvato Huroi, posso essere sicura che tornerà a salvarmi?’


Forse Grid era già scappato da solo dalla prigione? I cavalieri puntarono le loro spade verso Euphemina, che era rimasta in piedi, assente, come se la sua anima fosse scappata.


“Sei una donna assurdamente forte che ha ucciso più di 500 soldati da sola. Possiedi il titolo di grande mago?”


Fortunatamente, i cavalieri non osavano attaccare Euphemina. Aveva ucciso centinaia di soldati, perciò era naturale per i cavalieri avere paura di lei. Tuttavia, l’inutile dibattito non durò a lungo.


“Ora le uniche truppe rimaste nel castello sono le guardie del corpo del lord. Dato che non ci sono forze a bloccare l’uscita, Grid potrebbe essere scappato mentre noi siamo intrappolati qui.”


“C’è anche una singola possibilità? Leo non è sceso al quarto piano? Probabilmente lo ha già catturato e lo ucciderà felicemente.”


“L’agiatezza del lord è a rischio. Dobbiamo considerare e prepararci alla possibilità peggiore.”


“Sì… Allora sbrighiamoci. Non è onorabile, ma temo che dovremo combattere quattro contro uno.”


I quattro cavalieri presero la decisione e si fiondarono su Euphemina nello stesso istante. Ora Euphemina fu costretta a prendere la sua decisione.


‘Non posso restare ferma.’


Euphemina tirò fuori un dado d’oro. Si trattava dell’abilità Lancio dei Dadi che aveva ottenuto vincendo la gara di creazione dell’oggetto contro Grid.






[Lancio dei Dadi]






Lancia un dado e avrà luogo un fenomeno, in base al numero che uscirà.


* Se il bersaglio sei tu o un alleato: Ci sarà un effetto benefico se il numero che uscirà sarà 4 o superiore. Ci sarà un effetto dannoso se il numero che uscirà sarà 3 o inferiore.


* Se il bersaglio è un nemico: Ci sarà un effetto benefico se il numero sarà 3 o inferiore. Ci sarà un effetto dannoso se il numero sarà 4 o superiore.


Costo mana per l’abilità: 1.000


Tempo di ricarica dell’abilità: 3.000 secondi






Cosa sarebbe successo se avesse lanciato i dadi e la situazione sarebbe peggiorata?


‘Se la situazione peggiora, userò la magia di fuoco.’


Euphemina non voleva morire da sola. Si lamentò ma non c’erano ancora segni del ritorno di Grid. Non riusciva ad immaginare come, ma più tardi si sarebbe vendicata di Grid in un modo terribile.


In quel momento!


“Questi cavalieri che fanno gruppo contro una debole… No, questa donna non è debole ma… Non c’è differenza quando si è dei farabutti.”


“G…rid?”


Euphemina e i cavalieri volsero i loro sguardi verso la voce. Grid e Huroi erano in piedi, uno vicino l’altro.


“Ah…!”


Il viso di Euphemina si illuminò all’apparizione di Grid. Aveva pensato che Grid fosse uno scarto umano senza alcuna lealtà, ma in realtà non era l’essere peggiore. Era tornato come aveva promesso.


‘Davvero carino.’


Il sorriso di Euphemina era bello come un fiore in sbocciatura, perciò il cuore di Grid non poté far altro che battere forte.


‘Non facciamoci ingannare dalle apparenze. Ha solo un involucro bello che copre un interno sporco! Perciò non impazzire, dannato cuore!’


I cavalieri si sforzarono a mantenersi calmi mentre fissavano Grid.


“Come fa ad essere qui…? Leo, Nova del Nord, è stato ucciso da uno come te?”


“Non so chi sia la Nova del Nord, ma il moccioso di nome Leo è stato facile da gestire. Uno contro uno. Uno. Contro. Uno. L’ho ucciso. Uhuhuhuh!”


“Tu!”


Le facce dei cavalieri si distorsero dopo aver sentito che il loro compagno era stato ucciso. Grid non provò paura mentre li affrontava. Questo perché credeva in qualcosa.


“Sì, siete arrabbiati, quindi che intendete fare? Pensate che uno di voi possa toccarmi?”


“Ugh!”


I cavalieri trasalirono. Ascoltandolo, Grid non era abbastanza forte da distruggere Leo? Avevano abbassato la guarda per un po’ perché Grid sembrava spazzatura, ma non era un tipo facile con cui avere a che fare.


Euphemina provò ammirazione mentre guardava i cavalieri fare un passo indietro, allontanandosi da Grid.


‘Far indietreggiare i cavalieri solo con poche parole… Quanto è alto il suo livello?’


I mostri e i PNG tendevano ad arretrare di fronte ad avversari con 30 livelli più di loro. Perciò, Euphemina fraintese e pensò che il livello di Grid fosse molto più alto di quello dei cavalieri.


Intanto, Grid continuò a parlare avvicinandosi ai cavalieri. “Ehi ragazzi, se non volete morire come cani, come è successo a Leo, sparite. Questa è la vostra unica possibilità di andarvene.”


“Questo tipo…!” Un cavaliere era livido di rabbia e provò a fiondarsi in avanti. Ma gli altri cavalieri lo fermarono.


“Non cedere alla sua provocazione. Conosco le tue abilità ma non dovresti affrontarlo da solo. Probabilmente è una trappola.”


“Non starai esagerando? Pensaci con calma. La classe di quel bastardo è il fabbro! I fabbri non possono essere così forti!”


“Ma Leo non è tornato. Non so dire se sia un bravo attore oppure no, ma è chiaramente qualcuno a cui fare attenzione.”


“Kuoh…!”


I cavalieri erano tesi perché stavano pensando troppo, mentre Grid continuava ad avanzare. I cavalieri indietreggiavano ad ogni passo che faceva Grid.


Huroi era elettrizzato quando guardò che solo lo sguardo tremendo di Grid sovrastava i quattro cavalieri.


‘Davvero incredibile… L’aspetto apparente di Grid può sembrare insignificante ma in realtà è un giocatore di un livello tremendamente alto, che ha fatto tremare di paura i cavalieri. L’altro giorno l’ho visto nella fucina e l’ho trattato come un attore comico. Mi vergogno dei miei occhi.’


Da Euphemia, a Huroi, ai cavalieri! Nel momento in cui tutti si stavano enormemente sbagliando su Grid, lui sorrise di soddisfazione.


‘Con le abilità di Euphemina, non può sbarazzarsi di loro in ogni momento?’


Esatto. Infatti, il motivo per cui Grid era così fiducioso in questo momento era perché c’era una presenza di nome Euphemina. Grid non aveva dubbi che potesse occuparsi di loro.


<em>Tu-tum, tu-tum.</em>


Grid continuò ad avanzare, mentre i cavalieri indietreggiavano diventando sempre più ansiosi. Poi raggiunsero le scale che portavano al secondo piano. A questo punto, i cavalieri si decisero.


‘Cosa stiamo facendo? Siamo cavalieri onorabili, perciò perché abbiamo paura di una persona che è scappata dalla prigione? Questa è la vergogna di tutta la vita!’


‘Ciò causerebbe un danno al lord. Io devo difendere questo posto, per il lord!’


‘Non è un semplice fabbro se è riuscito ad occuparsi di Leo. Ora è una questione di orgoglio. Non indietreggerò più.’


‘Leo era da solo, ma noi siamo in quattro. Non possiamo perdere.’


I cavalieri decisero di non indietreggiare più. Questo fece sì che anche Grid smettesse di muoversi.


“Cosa? Volete combattere? Non ve ne pentirete?”


I cavalieri afferrarono le loro spade e urlarono “Combatteremo! Non posso sopportare di lasciare scappare un criminale come te!”


“… Non sono un criminale. Bastardi folli.”


Grid si irritò molto. Innanzitutto, non era stato ingiustamente incastrato? In realtà, avrebbe dovuto ricevere il premio per aver vinto la sfida dei fabbri. Poi era stato portato in prigione e aveva sofferto ingiustamente!


Grid urlò arrabbiato. “Euphemina! Fai vedere a questi tizi! Usa la tua magia. Mandali via!”


Euphemina fece un’espressione sorpresa. “Adesso… È un po’… Non puoi occupartene tu direttamente?”


“Cosa? È impossibile.”


“Smettila di scherzare. Non puoi colpirli con le tue abilità?”


“Cosa stai dicendo? Dovresti essere tu a combattere, non io.”


“No, perché ora ti stai rifiutando di combattere?”


Grid spiegò a Euphemina, “Non posso vincere contro di loro.”


“Non mentire. Sei riuscito a liberarti di Nova del Nord da solo!”


“No, non è quello…”


In qualche modo, la conversazione fu strana. Le facce di Grid ed Euphemina pian piano si irrigidirono, mentre i cavalieri persero completamente le loro esitazioni e attaccarono.


“… Dannazione!”


Fu come un movimento in teletrasporto. Il cavaliere Rupert usò la sua abilità già provata ‘Scatto’ e immediatamente raggiunse Grid, puntando la spada su di lui. Grid fu completamente preso alla sprovvista e sembrò come se stesse per essere trapassato dalla spada. Poco prima che la spada di Rupert colpisse Grid, Huroi lo spinse di lato prendendosi il colpo.


“…!”


Tutti pensavano che Huroi sarebbe morto. Huroi era già in pessime condizioni e non stava indossando un’armatura. In quel momento, accadde una cosa strana.


“Cos’è questo…? Urgh!”


Rupert si stupì. Questo perché la sua spada, che avrebbe dovuto perforare l’addome di Huroi, venne bloccata. Era come colpire del ferro. Il suo polso si ruppe. Dall’altro lato, Huroi stava bene. La persona che aveva attaccato era stata ferita, mentre la persona che era stata attaccata stava bene.


Euphemina chiese confusa. “Che prende a quel ragazzo? Perché la spada del cavaliere non lo ha colpito?”


Grid non riuscì a rispondere. “Beh… Non lo so…”


“Perché rispondi così svogliatamente? Perché corri in giro a salvare gente che non conosci? Smettila di scherzare e dimmi la verità una volta per tutte!”


“No… Io davvero non lo so…”


I maestri di arti marziali di alto livello possedevano un’abilità di difesa chiamata Pelle Impenetrabile. Ma anche l’Abilità Pelle Impenetrabile non era capace di bloccare la spada del cavaliere usando solo il corpo. Fu chiaro che Huroi possedeva delle abilità difensive che andavo ben oltre Pelle Impenetrabile.


Huroi parlò durante il silenzio. “Legherò i loro piedi. Voi due, usate questa occasione per scappare.”


Il motivo per cui Huroi era riuscito a bloccare l’attacco del cavaliere col suo corpo era grazie all’abilità ottenuta con il titolo ‘Colui che ha Superato le Avversità’.






[Volontà Ferrea]






Resisti ad ogni attacco per 10 secondo dopo aver usato l’abilità.


Costo mana per l’abilità: 200


Tempo di ricarica dell’abilità: 9.000 secondi


Il tempo di recupero per poterla riusare era di circa 2 ore e mezzo, ma la sua efficacia era chiaramente fenomenale. Si trattava di un’abilità impagabile ottenuta dopo aver sopportato e superato una prova infernale. E Grid era colui che l’aveva salvato dall’inferno. Huroi aveva già giurato di ripagargli il favore per il resto della sua vita.


In seguito, Huroi decise che si sarebbe sacrificato per Grid. Voleva che Grid scappasse in salvo sfruttando il lasso del tempo in cui i cavalieri sarebbero stati inoffensivi.


“Huroi…” Una persona normale avrebbe esitato a lasciare un compagno ma… “Guadagna più tempo possibile in modo che possiamo scappare in salvo.”


“Ci vediamo la prossima volta.”


Grid ed Euphemina non erano persone emotive. Lasciarono immediatamente questo posto e Huroi rimase da solo.


“Questi…!”


I cavalieri cercarono di inseguire Grid ma Huroi bloccò loro la strada. Aprì la sua bocca con un’espressione di determinazione per proteggere Grid.


“Non ho alcuna intenzione di lasciarvi andare, voi #*&amp;!($#@. Questi dannato !@$#.”


“…?”


Huroi era un oratore, perciò uscirono dalla sua bocca parole che non potevano essere ripetute. I cavalieri subirono un profondo colpo psicologico per le parole di Huroi, che erano molto più offensive di qualunque altra cosa avessero sentito prima.


Questa era l’abilità Lingua Dispettosa di Huroi. Attaccò i cavalieri mentre erano confusi e le loro statistiche erano basse.


“Giustizia Inviolabile!”


Era una delle due abilità acquisite dalla seconda classe, Compagno dell’Apostolo di Giustizia. Fu l’abilità del suo attacco ultimo che provocò un danno pari al 300% del suo potere d’attacco.


<em>Peeeong!</em>


Dopo che il pugno di Huroi colpì il viso di Rupert, l’ondata di shock raggiunse i cavalieri che stavano intorno a Rupert. Il suono di un bel colpo fece eco in tutta la prigione sotterranea, facendo di riflesso urlare di panico i cavalieri.


“Kkack!”


Ma fu solo una reazione di riflesso.


“… Uh?”


I cavalieri stranamente non riuscivano a provare dolore. Era un fenomeno naturale. Per prima cosa, un oratore possedeva basse capacità fisiche e attualmente lui non stava indossando alcuna arma. Un aumento del 300% nel danno di un oratore non era comunque sufficiente per eseguire un colpo su dei cavalieri armati. La differenza era troppo grande.


Huroi lo accettò con calma. “È come mi aspettavo. È un’abilità inutile per me al momento.”


“…”


Servirono solo pochi minuti perché Huroi venisse catturato dai cavalieri e rinchiuso di nuovo in confinamento. Ma ad Huroi non importava. Non era riuscito a disconnettersi per 50 ore reali. Perciò, era esausto e voleva staccare e riposarsi.


Dato che la missione era conclusa, non c’era alcuna penalità nello sconnettersi.


‘In base alla situazione, presto sarà la fine per il lord di Winston… Posso scappare facilmente dalla prigione dopo che avrò dormito e mi ricollegherò di nuovo. Poi Grid, ti auguro buona fortuna.’


Così, Huroi si disconnesse.




[1] Un gruppo di giocatori che si riunisce e si organizza per sconfiggere un boss potente.
                                


                                







