---
title: Capitolo 484
pubDate: 2025-03-17T08:49:02.554Z
tags:
    - overgeared
---


[Adamantio]


Un minerale che può essere raccolto soltanto ad Asgard, il mondo degli dei.


Ha forza, durezza e fragilità desiderate dagli artigiani. Nonostante questo, c’è un limite.


E’ corretto dire che si tratta di un minerale vicino alla perfezione, ma può essere subdolo a causa del suo forte potere divino.


Condizioni per la Fusione: Maestria del Fabbro Avanzata Livello 7.


Peso: 30






‘Hoh, questo è l’adamantio. A parte il pavranio, potrebbe essere definito il miglior minerale insieme al diaspro sanguigno.’ Braham mostrò interesse. ‘Cosa hai intenzione di creare utilizzandolo?’


“Un’arma.”


Infatti, inizialmente aveva pensato di rafforzare la sua difesa. Sarebbe in grado di coprire la sua mancanza di difesa fisica senza sacrificare l’inerente prestazione se sacrificasse l’adamantio per il set di Luce Sacra, classificata come un’armatura leggera a causa della sua inferiorità di peso. Così, il bisogno di doversi cambiare in Tre Strati sarebbe scomparso, e avrebbe potuto dimostrare l’ideale abilità dell’incassare danni anche se avesse combattuto contro avversari con attacchi sia fisici che magici.


Grid, però, cambiò idea nel mentre. Ripensandoci, non c’era bisogno di essere ossessionato dalla difesa. 


‘Per adesso, è abbastanza avere Tre Strati e il set di Luce Sacra.’


Innanzitutto, Tre Strati, i Guantoni, l’Elmetto con le Corna, e il Mantello di Lantier erano ideati per sopportare la potenza di attacco di Lantier, il leggendario assassino. Che probabilità vi erano, che ci fossero nemici con al momento una potenza di attacco più forte?


Se ne rese conto nuovamente. C’era un’area in cui la difesa di Grid era insufficiente, ma non rappresentava un gran problema.


‘E’ nel cambio armatura. Comunque, gli avversari forti con attacchi sia fisici che magici sono rari.’


In primo luogo, Grid poteva contare sulla passiva Immortale. Poteva aspettare. Era più urgente ottenere un attacco potente che potesse abbattere i nemici.


‘La potenza di attacco di Iyarugt è passata al grado leggendario, ma c’è una discrepanza.’


Grid aveva perso il possesso su Iyarugt quando il Demone Spada Iyarugt venne evocato, rendendo adesso la spada – in realtà – molto più prestante in qualità di oggetto evocato piuttosto che come arma. Grid aveva bisogno di un’arma per rimpiazzare Iyarugt. Tuttavia, ciò comportava un altro problema, Oscuramento. Se avesse creato un’arma utilizzando l’adamantio, contenente una potente forza divina, sarebbe stato in grado di utilizzare quell’abilità? Aveva già sperimentato con la Lancia di Lifael, e c’era stata una grossa penalità nel momento in cui il potere divino e quello demoniaco si scontrarono. Non era stabile.


‘Cosa farai?’


Braham intuì le preoccupazioni di Grid. Come avrebbe fatto il fabbro leggendario a risolvere la reazione fra Oscuramento e il potere divino? Era divertente da osservare.


‘Nel migliore dei casi, potrebbe esserci una probabilità se fuso con il diaspro sanguigno.’


L’energia demoniaca della gemma dalle chiazze rosse avrebbe soppresso il potere divino dell’adamantio. Anche Grid ci aveva pensato, ma non poteva metterlo da parte. Per quale motivo? Il potere divino sprigionava un potere catastrofico nei confronti della razza dei demoni e dei non-morti. 


‘Nell’Arcipelago Behen ci sono i cavalieri della morte, ed anche Agnus ha al suo fianco uno di loro e un lich.’


Era stupido abbandonare il potere divino dell’adamantio in questa situazione. Grid doveva pensare. Ci doveva essere un modo per far coesistere Oscuramento e l’adamantio. Perciò, aveva lasciato perdere le sue idee.


“L’arma, c’è davvero bisogno di utilizzarla direttamente?”


“...?”


Non usare lui stesso l’arma? Una persona normale non avrebbe compreso le parole di Grid, ma Braham lo capì subito.


‘Creerai un’arma per le Mani Divine?’


“Bingo.” Grid aveva in mente di trarre attivamente vantaggio dalle Mani Divine. “Un’arma creata con l’adamantio, che non verrà affetto da Oscuramento se sono le Mani Divine a maneggiarlo.”


‘Certo...Un’idea interessante.’


Ma.


‘Il pavranio è incredibile, tuttavia ha i suoi limiti. Le Mani Divine hanno una padronanza della spada più debole. E se non riuscissero a minacciare il nemico nonostante tu gli abbia donato una buona arma?’


Esatto. Le Mani Divine erano soltanto un surplus di potere. Non rappresentarono una grande minaccia per Kraugel durante la Competizione Nazionale, e non soltanto per lui, ma venivano bloccate una volta che l’avversario abbia raggiunto un certo livello.


“E’ per questo che ho intenzione di creare delle armi per le mie Mani Divine.”


Grid ci aveva pensato durante la lotta con Kraugel. Cosa sarebbe accaduto se avesse creato una potente arma che avrebbe ‘colpito’ il nemico e l’avrebbe donata alle sue Mani Divine? Queste ultime non sarebbero più state una potenza in più, poiché la loro efficacia in battaglia sarebbe stata assoluta. 


“Il nemico dovrà stare in guardia sia da me che dalle Mani Divine, consumando velocemente la loro concentrazione mentale e stamina.”


‘Comprendo le tue intenzioni, ma esiste un’arma in grado di colpire certamente il nemico?’


Spade, archi, pistole. Non importava quanto alto fosse il tasso di precisione, un valore assoluto non era garantito. Attacchi non mirati potevano, in qualche modo, essere elusi.


‘In altre parole, c’è bisogno di un attacco mirato che non possa essere eluso.’


<i>Ssik.</i>


Grid sorrise solenne e chiese a Braham.


“E non è possibile con le tue abilità, Braham?” Localizzazione Magica (Potenziata) mostrava la posizione del nemico. “E se tu trasformassi quell’incantesimo in una forma passiva? Allora cosa accadrebbe se la collegassi ad un’arma?”


L’obiettivo con una velocità di movimento abbastanza rapida da non poter essere seguito con lo sguardo o movimenti abbaglianti che traevano in inganno la persona sarebbero diventati obsoleti. Localizzazione Magica (Potenziata) aveva la proprietà di tracciare il mana dell’obiettivo catturato fino alla fine.


‘L’arma si muoverà nella direzione data da Localizzazione Magica.’


Era chiaro che quel sistema avrebbe garantito un’alta precisione, ma vi erano ovvi aspetti negativi. Localizzazione Magica trovava e seguiva soltanto il mana, perciò l’abilità di ‘giudizio’ era pari a zero, e il pericolo non poteva essere tracciato. Se le persone usassero l’arma per muoversi nella direzione indicata da Localizzazione Magica, potevano andare in contro ad una grande crisi, diventando oggetto di un bombardamento. Era diverso, però, trattandosi della Mani Divine, dall’infinità tenuta e con la particolarità che qualsiasi danno subito non veniva trasmesso a Grid.


“Che ne pensi? Non va bene? Sarà possibile soltanto se collaborerai con me.”


‘Tu...’


Braham voleva solamente osservare che tipo di arma sarebbe stata prodotta, ma doveva partecipare alla creazione? Gli piaceva Grid, ma non era abbastanza tollerante da accettare le sue richieste perentorie. Era contrariato all’idea di essere sfruttato e stava per rifiutare.


“Va bene se non puoi. Non è facile trasformare la magia.”


Grid lo provocò.


‘Chi non può farlo? E’ un compito semplice per me!’


Il forte orgoglio di Braham implicava farlo cadere facilmente alle provocazioni. Questione di personalità, non dell’essere stupido.


‘Whoops!’


Grid chiese all’imbarazzato Braham.


“Ho bisogno del tuo incredibile potere. Per favore, prestamelo.”


‘Perché dovrei...?’


“Non stai aspettando con trepidazione? Quanto sarà potente l’arma nata dalla combinazione del potere del grande mago leggendario e dal fabbro leggendario? Tutti al mondo ne saranno meravigliati.”


‘...Cough.’


Aveva delle aspettative. Lavorare con Grid sembrava essere divertente.


‘Posso creare molto più di quanto immagino, come il pavranio, e mi darà molto su cui fare ricerche.’


Gli tornò in mente quando creò il pavranio con Pagma. Le sue emozioni erano diventate complesse. Temeva che questo momento con Grid sarebbe stato divertente, ma che un giorno sarebbe stato abbandonato di nuovo. 


‘Hah.’ Braham non aveva parole, perciò poté soltanto ridere. ‘Io...Il grande mago Braham ha paura di essere abbandonato.’


A quanto pare, provava simpatia verso Grid già da un bel po’. In più, il dolore provato quando venne tradito dal fabbro leggendario era stato troppo grande.


‘...Più di ogni altra cosa, io sono debole.’


La sua anima era esistita per troppo tempo senza un corpo di carne. Il suo cuore era debole perché non aveva un contenitore. Forse era troppo vecchio.


‘Perché dovrebbe importarmi di una nuova vita?’


I tempi stavano cambiando rapidamente, e una nuova generazione stava dispiegando le sue ali. Sarebbe arrivato un momento in cui le leggende del passato sarebbero diventate obsolete. Una volta ritornato in vita, per Braham sarebbe stato difficile godere ancora della gloria del passato. Con molta probabilità, avrebbe soltanto provato vergogna.


‘Anche se non accadesse, verrei minacciato come Marie Rose e i grandi demoni. Adesso è il momento di lasciarsi andare.’


Braham si stava sforzando di non mostrare la sua mente debole. Pensava che Grid non fosse in grado di sentire la sua voce interiore, tuttavia, aveva passato troppo tempo col giovane. Nonostante gli sforzi del grande mago, Grid comprese il suo stato d’animo. Allora disse, “Perché te ne andrai? Non potrai farlo finché non mi avrai insegnato la magia.”


‘...Già.’


Braham capì. Grid era diverso da Pagma, che aveva ottenuto un enorme potere per il suo senso del dovere. Si batteva sempre per la ‘pace nel mondo’, dando di sé l’impressione di essere inarrestabile. Fu semplice, per lui, gettare un piccolo legame. Nel frattempo, il contenitore di Grid era piccolo. Giustizia? L’aveva abbandonata, lavorando solo per sé stesso e le persone intorno a lui. Per questo motivo, Braham capì.


‘Lui non mi tradirà.’


Era felice. Braham parlò con tono freddo, per nascondere i suoi reali sentimenti.


‘E’ impossibile, per te, imparare tutta la mia magia prima che tu muoia. Se davvero vuoi farlo, non dovrai mai tradirmi. Intesi?’


Grid rise alle parole di Braham, e alzò le spalle. 


“Beh, immagino di si.”


Grid aveva instaurato un legame di amicizia con una persona strana. Al contrario, c’era qualcuno che stava osservando Grid da un angolo della fucina. 


Si trattava di Khan, che aveva le lacrime agli occhi.


“Ora parla da solo...La sua malattia è peggiorata.”


Khan aveva frainteso. Per questo motivo era importante curare la propria immagine.






***






“Abilità di Creazione del Fabbro Leggendario.”






[Abilità di Creazione del Fabbro Leggendario]


Puoi creare tre metodi di produzione di oggetti da equipaggiamento ogni volta che il livello dell’abilità di ‘Creazione del Fabbro Leggendario’ sale.


Numero di oggetti creabili al momento: 11/24.


* Quando vengono prodotti oggetti con questa abilità, viene automaticamente impresso il nome del creatore.


Nel momento in cui Grid utilizzò l’abilità...


Ttiring!


Partì uno squillante effetto sonoro, ed apparve la finestra di notifica.


[Che oggetto desideri creare?]


Ci aveva già pensato. Grid rispose rapidamente, “Un martello. Creerò un martello.”


Traduzione di MoonRoro29


Editing di Libusemumei




                                


                                



