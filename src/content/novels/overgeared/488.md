---
title: Capitolo 488
pubDate: 2025-03-17T08:49:02.555Z
tags:
    - overgeared
---


Come promesso capitolo n.1!


“Wow. +10…”


Si trattava del massimo incantamento di un oggetto. Grid non lo aveva mai considerato come obiettivo. Non aveva osato. Non era realistico sognare un’arma +10 che non possedevano nemmeno gli eredi più facoltosi del mondo.


“Come riesco a raggiungere +10…?”


In base alle statistiche di una persona ricca che ha detto di aver usato miliardi di won solo per comprare le pietre di incantamento, se una persona fosse abbastanza fortunata da raggiungere +7, la probabilità di un aumento di +1 era dello 0.01%, mentre la probabilità di un -1 di fallimento era del 99.9%.


Aggiungere più di un +2 era impossibile, nonostante i soldi che venissero versati. Ovviamente, gli oggetti +8 e +9 avevano un tasso di successo più basso e un tasso di fallimento più alto. Perciò, anche le persone ricche tendevano ad abbandonare le pietre di rafforzamento sopra +7. Questi puntavano ad incantare oggetti +6 con le pietre di incantamento benedette nella speranza di creare un oggetto +9. Alcuni tentarono più di un centinaio di volte, avendo successo solo una volta.


Fu Grid, non qualche erede facoltoso, ad aver ottenuto un’arma incantata +10. Capì che l’abilità passiva del Discendente di Pagma ‘aumenta la probabilità di incantare un oggetto’ fu molto di aiuto.


“Infatti… Ho un tasso di successo di quasi il 100% fino a +5.”


Oltre a Grid, la maggior parte delle persone trovavano facile incantare fino a +5. Il tasso di successo dell’incantamento era molto alto fino a +6. Ma c’era anche una probabilità di fallire e alcune persone assaggiarono quella frustrazione. Eppure, non accadde a Grid. Aveva quasi sempre avuto successo fino al +5. Si era lamentato ogni giorno, ma in realtà si era goduto l’effetto passivo dell’aumento della probabilità di incantare un oggetto.


“Uhhh…”


Grid si strinse improvvisamente il petto.


<i>Tu-tum, tu-tum, tu-tum, tu-tum.</i>


Nel momento in cui comprese che era la realtà e non un sogno, il suo cuore iniziò a battere ad una velocità assurda. Tutto il suo corpo iniziò a sudare e il respiro si fece affannato. Era la gioia per essere il primo giocatore ad ottenere un’arma incantata +10? Non riusciva neanche a capirlo. La sua testa era così vuota che non riusciva affatto a sentirsi emozionato.


‘<i>Hmm.</i>’


Braham guardò in silenzio. L’incantamento ultimo. In realtà, Pagma lo aveva eseguito un paio di volte. Braham voleva dare a Grid un’occasione per gioire, a discapito di quello che potesse provare per l’attuale Grid. Poi, dopo un po’.


“Ah… Ah…” Grid recuperò la stabilità e respirò profondamente. I suoi occhi stavano brillando. “Ce l’ho fatta! Ce l’ho fatta!”


Grid saltò in avanti. Era felice di aver lottato contro la sfortuna che lo aveva perseguitato per tutta la vita. Certo, era probabile che questa fortuna sarebbe tornata a lui in veste di una sfiga molto più grande in seguito.


‘<i>Non importa.</i>’


L’avrebbe superata di nuovo. Grid strinse la mano a pugno e controllò l’informazione del Mjolnir +10.


[Mjolnir Incantamento Ultimo – Versione Mondo Umano]


Resistenza: 689/689


Potere d’Attacco: 1.333~2.363


* Precisione +50%


* L’accelerazione aumenterà quando viene lanciato.


* Ogni volta che il bersaglio viene colpito, provocherà uno stato di rigidità per 0.3 secondi.


* La resistenza di qualunque oggetto colpito diminuirà (ad eccezioni dei tuoi oggetti).


* Un danno fisso di 3.800 verrà attribuito alla stirpe demoniaca e ai non morti.


* C’è una possibilità alta di indurre lo stato ‘paura’ in coloro che lo riconoscono come nemico.


* La velocità del mestiere di fabbro in relazione alle abilità aumenterà rapidamente.


* È stata aggiunta Rivelazione Magica (Migliorata). Il bonus dell’aggiunta della precisione è aumentato al 50%.






L’incantamento era difficile. C’era probabilità incredibilmente elevata di fallire e perdere milioni di won. Era un peso tremendo per le persone normali. Ma c’era un motivo se le persone erano attaccate ad esso. L’abilità di aumentare le statistiche con il livello di incantamento era grandioso. Ogni volta che un oggetto veniva incantato, le statistiche dell’oggetto aumentavano di 5~7%.


“Davvero pazzesco…”


L’aumento del potere d’attacco e degli effetti era enorme. Il danno minimo era un assurdo 1.333. era più potente della maggior parte delle armi leggendarie. Certo, questa era una storia se comparata alle armi +6.


“Comunque, ho superato i limiti di un’arma smussata.”


Non importava se era apparso solo il potere d’attacco minimo. Poteva infliggere un ingente danno sul nemico. L’unico principale lato negativo di Mjolnir era superato dall’elevato valore dell’incantamento.


‘<i>Ne vale la pena.</i>’


Era rimasto nella fucina per 29 giorni per far avere a tutti e quattro i Mjolnir un grado leggendario. Era stato così doloroso che avrebbe voluto rinunciare molte volte. Ma alla fine ce l’aveva fatta. Dopo aver ripetuto produzione, distruzione, produzione e distruzione, tutti i quattro martelli vennero completati con una classificazione leggendaria. Nel processo, uno degli artigli di un drago si era distrutto e la resistenza dell’adamantio rimasto aveva raggiunto il suo limite.


Ora, aveva avuto successo ad incantarne uno a +10. Era felice. Davvero felice.


‘<i>Dovrò giocare più duramente in futuro.</i>’


Grid bruciava di motivazione quando gli apparve di fronte una finestra di notifica.






[Il tempo di ricarica dell’abilità ‘Invocazione del Demone Spada Iyarugt’ si è concluso.]






“… Va bene.”


Era l’occasione giusta per testare l’arma. Grid ghignò con malvagità e si diresse verso il campo di addestramento.


***


L’abisso.


L’anima di Iyarugt era indignata.


‘<i>Come può il miglior spadaccino dell’inferno essere battuto da un umano…?</i>’


Era impossibile. Si lamentò per la sua forza sigillata. Voleva recuperare velocemente la sua forza. Ma prima, era ancora intatta la sua idea di addomesticare Grid. Sarebbe riuscito ad aumentare la velocità di resurrezione se fosse riuscito ad usare Grid. Tuttavia.


‘<i>Lui sta cercando di addomesticare me.</i>’


Ieri, non c’erano stati nemici in giro quando Iyarugt era stato invocato. Significava che Grid lo aveva invocato per un incontro uno contro uno.


‘<i>Persona spregevole.</i>’


Era un’occasione per addomesticare Iyarugt perciò Grid aveva attaccato con le armi che aveva preparato in anticipo?


‘<i>Intendevi combattermi fin dall’inizio…!</i>’


Dannato bastardo! Che debole! Una volta che Iyarugt avesse trovato la sua forza originale, si sarebbe fatto sotto.


<i>Grrrr!</i>


La rabbia di Iyarugt crebbe. Più ci pensava, più diventava furioso. Fu troppo umiliante cadere nella trappola di un umano.


‘<i>Non accadrà di nuovo.</i>’


Iyarugt sarebbe stato pronto quando sarebbe stato di nuovo invocato.


‘<i>Vincerò se farò attenzione.</i>’


Iyarugt cambiò rapidamente idea.


‘<i>No, forse potrebbe essere pericoloso.</i>’


C’erano quattro martelli dorati.


‘<i>Il potere divino è troppo rischioso.</i>’


Con sorpresa, erano armi molto potenti. Se le armi fossero state un po’ più forti, avrebbero potuto minacciare i grandi demoni.


‘<i>Al momento, posso affrontare il potere di quelle armi.</i>’


Doveva combattere e vincere per poter addomesticare Grid. Era un demone che seguiva la volontà della forza.


‘<i>Per poter vincere contro di lui, devo neutralizzare i martelli…</i>’


Il problema era che i martelli erano difficili da evitare. Le quattro mani dorate sembravano agitarsi a caso, ma sembrava non ci fosse modo per evitarle. Esisteva un modo che potesse far evitare a Grid di usare il martello? Iyarugt pensò ad una buona idea.


‘<i>Tuttavia, farà male al mio orgoglio…</i>’


Piegare la testa e poi colpire quando Grid fosse stato impreparato era il metodo più efficace.


‘<i>Va bene. Oggi, mi vendicherò per ieri e poi addomesticherò Grid ogni volta che verrò invocato. Kukuku!</i>’


Nel momento in cui Iyarugt iniziò ad emozionarsi da solo.


<i>Pahat!</i>


Una luce apparve nell’oscurità. Era l’invocazione.


‘<i>Va bene, ci siamo!</i>’


L’anima di Iyarugt si mosse verso la luce. Prese in prestito la spada per formare un corpo fisico.


“Dolce.”


Iyarugt recitò una frase. Poi, si inchinò a Grid che lo stava fissando.


“Mi dispiace per ieri. Sono stato maleducato per aver iniziato a combattere a caso.”


Era una scusa detta dal miglior spadaccino dell’inferno. Iyarugt era certo che queste scuse sarebbero state accettate.


‘<i>Ora, accetterà le mie scuse e chiederà una stretta di mano.</i>’


Grid non sarebbe stato maleducato.


‘<i>Dopo aver finto di stringere le mani, gli darò un calcio e poi…</i>’


Era perfetto. Avrebbe avuto successo nella sua vendetta.


“Kukuku… Ugh?”


Iyarugt stava ridendo con malvagità quando rimase sorpreso. Questo perché le quattro Mani di Dio apparvero dietro Grid. Le Mani di Dio stavano stringendo i martelli dorati di ieri. Grid parlò all’irritato Iyarugt con viso inespressivo.


“Non mi piace il tuo atteggiamento durante le scuse.”


Iyarugt urlò di rabbia, “Cosa…? Allora, mi sarei dovuto inchinare di fronte a te? Sono il miglior spadaccino dell’inferno! Tu sei solo un umano!”


“Io non sono solo un umano. Sono il tuo padrone.”


Nello stesso momento, Grid finì di parlare.


<i>Pepepepeng!</i>


Le Mani di Dio accorsero verso Iyarugt. Agitarono il martello all’impazzata in aria.


“Eeh! È inutile!”


<i>Kwaduduk!</i>


Iyarugt strinse i denti mentre la sua rabbia aumentava a dismisura. I martelli dorati si muovevano senza interessarsi di nulla. Era difficile trovare un modo per scappare da loro, perciò si mise sulla difensiva. Tuttavia.


<i>Kaaang!</i>


“Ehh?”


Esclamò Iyarugt quando bloccò un Mjolnir con la sua spada. Questo perché la forza proveniente dal Mjolnir era così potente che non riuscì a resistere.


‘<i>C- Cosa? Perché l’arma è più potente di ieri?</i>’


Esatto. Il Mjolnir da cui Iyarugt si stava difendendo era un +10. Il risultato era assurdo.






[La spada demoniaca Iyarugt non è riuscita a resistere al potente colpo e la resistenza e calata di 80.]


[L’impatto del martello è vasto. Rimarrai rigido per 0.3 secondi!]


[L’impatto del martello è vasto. Rimarrai rigido per 0.1 secondi!] 


[Rimarrai rigido per 0.1 sec…]






Mjolnir Incantamento Ultimo vantava una precisione del 100% e chiunque venisse colpito dal martello, si sarebbe irrigidito per 0.3 secondi. Si applicava 0.1 secondi di rigidità quando si veniva colpiti dagli altri Mjolnir. Sì, una rigidità infinita era possibile se i Mjolnir colpivano il bersaglio a turno. Iyarugt morì molto più velocemente di quando era successo il giorno prima.


“K… Kuoock… Questo… Perché…”


Ieri, la scusa era stata di essere stato preso alla sprovvista dalle spade separate, ma non oggi. Era stato completamente sconfitto ad un livello terribile. Inoltre, contro delle armi!


“Io… Iyarugt ho combattuto solo contro delle armi…!”


Iyarugt non riusciva ad alleviare il suo risentimento. Grid guardò la sua anima iniziare a consumarsi dal fuoco e iniziò a parlare.


“Ho vinto. Non riesci a vincere nemmeno contro le mie armi, come puoi vincere contro di me?”


“Non essere stupido…! Solo le tue armi sono forti, non tu!”


“Sì, io sono colui che ha creato le armi. Per questo, sono forte.”


“…!”


Iyarugt rimase in silenzio. Le parole di Grid erano difficili da comprendere, ma non poteva rifiutarle. Grid gli sorrise. Era il sorriso di un vincitore totale. Era in completo rilassamento.


“Ci rivedremo domani. Spero che domani il tuo istinto omicida riesca a raggiungermi.”


“Ugh…!”


Iyarugt perse completamente la sua forma e ritornò nella spada demoniaca. Grid provò una gioia che le altre persone non potevano immaginare.


‘<i>Questo è davvero incredibile.</i>’


Battere il nemico senza sollevare un dito. Grid voleva godersi questo potere e volse lo sguardo verso le città dei vampiri. 


“Dovrei stabilire un nuovo record mentre è ancora presente il potenziamento dell’esperienza.”


Aveva saputo che il gruppo di elite di sette persone di Overgeared aveva diminuito il tempo per ripulire una città dei vampiri a 5 ore. E se avesse infranto quel record da solo? Era possibile. Fu il momento in cui il mito dell’aumento di livello di Grid stava per irrompere nel mondo.


Traduzione di Blakriss


Editing di Libusemumei


                                



