---
title: Capitolo 492
pubDate: 2025-03-17T08:49:02.555Z
tags:
    - overgeared
---


Erano passate esattamente 23 ore. Grid aveva guadagnato due livelli.


“Che succede…?”


“Non ha senso!”


Il mondo era si era rovesciato. Gli esperti di Satisfy, i giornalisti e persone da tutto il mondo se ne accorsero in ritardo. Nessuno riusciva a capire la rapidità di avanzamento di livello di Grid. Era naturale. Quanto tempo occorreva ai giocatori di livello 300 per guadagnare un singolo livello? La media era di 10 giorni. E questo anche grazie ai territori di caccia appena scoperti. Prima, ci sarebbero voluti almeno 20 giorni per guadagnare un livello. Naturalmente, tutto ciò era calcolato in tempo reale. E con la premessa che mantenessero l’attività di caccia anche mentre dormivano.


Tuttavia, Grid aveva guadagnato due livelli in un solo giorno. Era una velocità che non poteva essere accettata. Infrangeva ogni logica.


“Non ha senso, anche considerando il potenziamento dell’esperienza.”


“Ma Grid è un grande. Si trova nella posizione di poter usare diversi oggetti speciali. Chi lo sa? Forse riesce a far fuori così tanti mostri perché ha creato degli oggetti che incrementano enormemente la velocità di caccia.”


“No, non ha senso.”


Gli esperti calcolarono. Come poteva un giocatore di livello 307 aumentare di due livelli in 23 ore? Doveva annientare mostri che gli dessero almeno ‘3 milioni di punti esperienza’ ad un tasso di 1 al minuto.


L’esperto di caccia della Cina, Panda Dagger, tenne una conferenza stampa.


“Un utente di livello 307-308 dovrebbe cacciare mostri di livello 320 per ottenere da ognuno 3 milioni di punti esperienza. Osservate questo schema che ho preparato. Mostra la salute e la difesa medie dei mostri di livello 320 rivelati fino ad ora. Come potete vedere, hanno molta salute e un’elevata difesa. Non c’è bisogno di parlare della loro forza di combattimento.”


Cacciare quei mostri in un minuto?


“Non è possibile nemmeno per Grid. Potrebbe anche essere in grado di cacciarne uno o due all’istante con l’arma definitiva, ma non può ucciderne uno ogni minuto.”


Anche se fosse stato possibile, in Satisfy esisteva il concetto di Stamina. Una volta consumata, un utente non era più in grado neanche di sollevare un dito. I ranker con stamina elevata e un rapido tasso di recupero della stamina dovevano comunque fare una pausa ogni quattro ore quando cacciavano. Ma sembrava che Grid non si fermasse mai. E questo assumendo che stesse uccidendo mostri di livello 320.


Ma qual era la verità? Anche Grid doveva riposare mentre cacciava. Non poteva aggirare la pressione del consumo di stamina. La ragione per cui riusciva a mantenere una tale rapidità nell’avanzamento di livello…


[Un vampiro giovane è stato distrutto.]


[Hai guadagnato 4951000 punti esperienza.]


[Un vampiro intermedio è stato distrutto.]


[Hai guadagnato 7254300 punti esperienza.]


[Un vampiro anziano è stato distrutto.]


[Hai guadagnato 11000050 punti esperienza.]


[Il vampiro True Blood Pok è stato distrutto!]


[Hai guadagnato 59970011 punti esperienza.]


Nella 7° città, il livello medio dei vampiri si aggirava tra 300 e 360. I vampiri erano classificati come una specie superiore, perciò davano molta più esperienza di altri mostri dello stesso livello. Tra loro, i vampiri True Blood erano speciali. In generale, i mostri quasi-boss erano considerati difficili da assaltare in solitaria e dunque davano molta esperienza in più.


Ciò significava che Grid stava cacciando mostri molto più forti di quelli che gli esperti stavano analizzando. E ne annientava uno al minuto. Talvolta anche uno ogni pochi secondi!


“Nyahahahat! Prendi questo super ultra pugno dalla migliore bestia demoniaca dell’Inferno! Nyang!”


<i>Dok.</i>


Le zampe di Noe colpirono un vampiro sulla fronte. Era un pugno leggero. E lo chiamava il super ultra pugno. Ma dopo un momento…


“Kyaaaack-“


Il vampiro si riversò a terra e gridò. Improvvisamente gli artigli di Noe gli avevano lacerato il volto.


‘Menfi… L’animale del grande demone è malvagio.’


Braham sbuffò. La menfi aveva detto che si trattava di un ‘pugno’ per ingannare l’avversario.


‘Che carino… Davvero adorabile. Adesso capisco perché i grandi demoni danno così tanta importanza alle menfi.’


Gli sarebbe piaciuto allevarne una tutta sua. Nel momento in cui Braham pensava a queste cose…


“Arte della Spada di Pagma.”


“Arte della Spada di Pagma.”


“Assassinio.”


“Assassinio.”


<i>Puok!</i>


Grid e Randy, che aveva copiato l’aspetto di Grid, usarono la stessa abilità.


“Tu!”


I vampiri assistettero alla morte dei loro simili e accorsero. Tuttavia, non riuscivano ad avvicinarsi facilmente a causa dei martelli delle Mani di Dio.


“Cosa sono questi…?!”


Martelli inevitabili. Una volta colpiti, venivano feriti e poi colpiti di nuovo. I martelli dorati intrisi di potere divino erano minacciosi. 


“Sono troppo lontani. Capisco perché generalmente si evita di cacciare mostri con elevata intelligenza.”


Grid voleva incrementare la sua velocità di caccia. Ma i vampiri indietreggiarono davanti ai Mjolnir e non si avvicinarono più alla stessa velocità. Usarono i pilastri, le scale, i soffitti ecc. all’interno dell’edificio come difese. Grid decise che avrebbe richiesto troppo tempo inseguirli per sconfiggerli.


“Assimilazione.”


Il potere magico si raccolse. Le ampie spalle di Grid e le sue braccia robuste cominciarono gradualmente a cambiare. La sua mascella si fece più affusolata e i suoi capelli corvini divennero bianchi come la neve.


[La tua classe è ora quella di Grande Mago.]


[La lista delle abilità disponibili è cambiata.]


[Hai perso il controllo del tuo corpo per 3 minuti.]


“Falsi senza alcun valore.”


Solo i nove vampiri nati direttamente da Shizo Beriache meritavano di farsi chiamare vampiri.


<i>Ssik!</i>


Il Grid dai capelli bianchi rise e allungò una mano verso il soffitto. Sparò il Missile Magico (Potenziato) di livello magistrale.


<i>Kwa kwa kwa kwang!</i>


“Kyaak!”


“Kuaaaack!”


I vampiri appesi come pipistrelli al soffitto non poterono evitare il bombardamento di potere magico bianco e ricaddero a terra. Nel bel mezzo di quella pioggia di sangue e detriti, il Grid dai capelli bianchi brillava di una luce rossa. I suoi occhi spietati fecero raggelare tutti i vampiri nella sala.


“Grande sangue…!”


“L-L’odore della nobiltà!”


Non era un umano? I vampiri erano confusi.


<i>Pepeng!</i>


<i>Pepepepeok!</i>


Grid indossava il Mantello di Malacus, la Corona della Luce Sacra e gli Orecchini di Quarzo Nero che incrementavano l’Intelligenza del 15%. L’Intelligenza era salita oltre 2000 e la Palla di Fuoco (Potenziata) di livello magistrale venne sparata in tutte le direzioni. Il bombardamento magico prendeva in prestito il potere dell’Anello dell’Assurdità, che riduceva della metà tutti i consumi di risorse, al fine di mettere in atto un bombardamento travolgente.


<i>Kururururung!</i>


“Aaaaaack!”


Le grida dei vampiri riecheggiarono nell’edificio in fiamme. In quel momento la 7° città dei vampiri era stata rivoltata.


“Cosa?”


“Il nemico ci sta invadendo!”


I 13 edifici sparsi in tutta la città. Una volta udito il trambusto, tutti i vampiri si svegliarono e si riversarono fuori dagli edifici. Ce n’erano a migliaia. Grid riuscì a malapena a mettersi in salvo nel mezzo dell’edificio in rovina e i suoi occhi si spalancarono.


“Wow…”


Migliaia di vampiri ricoprivano la città! La durata di Assimilazione terminò, mentre Grid pensava.


“Cos’è questo…? È pazzesco! Perché non ti comporti in modo un po’ più equilibrato?!” Voleva velocizzare la sua caccia, ma non fino a quel punto. “Perché hai distrutto l’edificio?”


Strillò Grid in direzione di Braham, che chiese con cautela, ‘Non sei in grado di affrontarli?’


Grid rispose immediatamente.


“Naturalmente! Dannazione!”


Affrontare migliaia di vampiri alla volta? Questo era Grid, non Kraugel. No, persino Kraugel non sarebbe stato in grado di sistemare quella faccenda da solo.


‘Mi dispiace.’


“Aish! Spostiamoci in un posto più stretto!”


Grid usò la ‘protezione assoluta’ creata dalle Mani di Dio e corse via in fretta.


“Kahahahat!” 


“È divertente guardare quel piccolo scarafaggio che scappa!”


I vampiri erano eccitati nel vedere una preda dopo tanto tempo e lo inseguirono. I loro artigli affilati e le loro zanne puntavano a Grid.


<i>Chaaeng!</i>


<i>Chaeeeeeeeng!</i>


“Cosa…!”


Le mani di un fabbro leggendario. Le Mani di Dio agitarono con abilità i martelli e bloccarono la maggior parte degli attacchi dei vampiri. Ma il problema era la magia. Mjolnir non poteva bloccare la magia.


<i>Kwa kwang!</i>


<i>Kwa kwa kwa kwang!</i>


La magia si riversò dai vampiri che inseguivano Grid.


“Ugh.”


Grid indossava il set della Luce Sacra, ma era virtualmente impossibile rimanere incolume dopo essere stato colpito da centinaia di incantesimi. Prima di tutto, i vampiri erano forti. Se Grid fosse stato un normale ranker di livello 300, sarebbe stato impossibile per lui affrontarne più di cinque alla volta. In migliaia lo inseguivano, il che rendeva la crisi tremenda. La sua Salute cominciò a scendere rapidamente.


‘Merda…! Programmavo di conservarla per il boss della città!’


Era inevitabile ora, per colpa delle stupidaggini di Braham. Grid decise che c’era un solo modo per interrompere la crisi e usò la nuova abilità che aveva acquisito dopo aver realizzato il 15° oggetto leggendario.


“Trasformazione Oggetto!”






[Trasformazione Oggetto]


Un’abilità che può essere attivata se si possiede il minerale leggendario ‘pavranio’.


Trasforma il pavranio in un oggetto specifico, con le prestazioni desiderate.


*Puoi trasformarlo solo in oggetti che hai imparato a produrre.


*La durata della trasformazione è di 3 minuti. Dopo che la trasformazione sarà terminata, il pavranio ritornerà alla sua forma originale. 


Costo in Mana: Nessuno.


Tempo di Ricarica: 6 ore.


[In che oggetto vuoi trasformare il pavranio?]






Prima di poter rispondere, Grid tossì sangue quando venne colpito da un incantesimo e ordinò a tutte le Mani di Dio.


“Lanciate i vostri Mjolnir!”


<i>Hwiririk!</i>


Nello stesso momento. Le Mani di Dio posizionarono le dita sulla corda rossa attaccata al fondo dei manici e li lanciarono simultaneamente. Poi…


<i>Peok! </i>


<i>Pepepepeok!</i>


L’opzione ‘Accelerazione aumentata durante il lancio’ rese i Mjolnir più potenti mentre sfrecciavano. Comparvero diverse colonne di luce grigia tra i vampiri e la barra dell’esperienza di Grid salì notevolmente. ‘Sarebbe grandioso se potesse infliggere un danno divino su larga scala… Ah, il Mjolnir non è un’arma del Dio del Tuono?’ Se avesse aggiunto l’attributo fulmine con la pietra ure, sarebbe riuscito ad applicare un danno di tipo fulmine ad ampio raggio.


‘Non sarebbe davvero invincibile se aggiungessi lo shock elettrico allo stato rigido?’


Grid ci pensò mentre rispondeva alla domanda, indicando in cosa voleva che le mani si trasformassero.


“Lancia di Lifael.”


Si trattava di un falso, ma era comunque basato sul divino artefatto di Rebecca, la dea della luce. Il pavranio faceva persino in modo che si muovesse da sola.


“Vai!”


<i>Kwa kwa kwa kwang!</i>


Le quattro Mani di Dio si trasformarono in lance sacre che penetrarono la formazione dei vampiri. Allo stesso tempo, le finestre di notifica che comunicavano la morte dei vampiri si aggiornavano in continuazione davanti agli occhi di Grid.


***


“Quindi, che stai cercando di dire?”


“Hai dei dubbi riguardo la strana velocità di avanzamento di Grid?”


“Credi che Grid sia un giocatore corrotto come dicono i rumour su Internet?”


La conferenza stampa tenuta da Panda Dagger. L’atmosfera si scaldò quando cominciarono a piovere le domande dei giornalisti. Panda Dagger sorrise di soddisfazione quando ottenne l’attenzione di tutti.


“Non c’è nessun bug in Satisfy, che è gestito dal supercomputer Morpheus. Anche se ci fosse, Grid sarebbe così stupido da rivelarlo? Voglio parlarvi dell’esistenza del Reputation Store.”


“Reputation Store…”


“Esatto. Un negozio di fantasia che solo i migliori giocatori del continente possono usare! È ovvio che Grid ha comprato delle pozioni per il potenziamento dell’esperienza da lì! È in grado di avanzare di livello a questa velocità sovrapponendo le pozioni di esperienza al potenziamento ottenuto nella Competizione Nazionale!”


Era un’ipotesi plausibile.


“Ma per ottenere una pozione di potenziamento dell’esperienza, deve usare il sistema di estrazione degli oggetti del negozio. È molto difficile ottenere una tale pozione, perché la probabilità è bassa. È impossibile che Grid abbia ottenuto diverse pozioni di esperienza, anche se ci avesse investito tutta la sua reputazione.”


In altre parole.


“Il mito dell’avanzamento di livello di Grid è finito, ora. Nel momento in cui le pozioni si esauriranno, tornerà ad essere come ogni ranker normale… No, la sua velocità di avanzamento di livello sarà persino più lenta.”


“Ohh…”


L’analisi di un esperto era diversa. Il ragionamento di Panda sembrava corretto e i giornalisti cominciarono a scriverlo. Lo stimolante titolo ‘Il mito dell’avanzamento di livello di Grid è solo il sogno di una notte’ cominciò a diffondersi sui siti Internet di ogni paese.






Traduzione di Martina Procida


Editing di Libusemumei
                                


                                



