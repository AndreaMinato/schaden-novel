---
title: Capitolo 493
pubDate: 2025-03-17T08:49:02.555Z
tags:
    - overgeared
---


“Ah, deve essere così.”


Il segreto della velocità di avanzamento di Grid era la ‘pozione di potenziamento dell’esperienza’ ottenuta nel Reputation Store. Nel momento in cui avesse consumato tutte le pozioni, la velocità di avanzamento di livello di Grid sarebbe tornata normale. Inoltre, si stimava che sarebbe accaduto molto presto. La possibilità di ottenere una pozione di potenziamento dell’esperienza dal cosiddetto ‘gioco di estrazione’ era inferiore all’1%, e ciò rendeva difficile procurarsene in grandi quantità. Il numero di pozioni di potenziamento dell’esperienza che Grid aveva era molto limitato.


Le persone che leggevano quegli articoli si sentivano tranquillizzate. Il quesito dell’insensata velocità di avanzamento di Grid era stato risolto. Dopo essersi sentiti sollevati, si sentirono ingannati.


-È un bene che non sia un bug. Il gioco è davvero privo di bug. E il Dio Grid è sempre avanti.


-Avanti… Si sta solo affidando a delle pozioni alla fin fine…


-Classe, oggetto e nuove pozioni -_-;; Riesce a dipendere solo dai sistemi.


-In base al contenuto dell’articolo, la velocità di avanzamento di Grid è molto bassa senza le pozioni di potenziamento dell’esperienza.


-Era al livello 306 durante la Competizione Nazionale ed era lo stesso due settimane dopo.


-Senza le pozioni, l’avanzamento di Grid sarebbe più basso.


-Grid si sta affidando alle pozioni e strappando posizioni ai poveri ranker.


-Al momento potrebbe essere ingiusto, ma gli altri ranker non hanno accesso anche loro al Reputation Store? Possono salire anche loro se ottengono delle pozioni di potenziamento dell’esperienza come Grid.


-Grid verrà cacciato dai primi 100 posti.


-Grid potrebbe persino non essere tra i primi due miliardi. Ha un complesso di inferiorità quando vede persone che sono migliori di lui. Il suo standard è davvero basso.


-Prima di tutto, perché Grid è ossessionato con la classifica? Non ha quasi battuto Kraugel?


-No. Anch’io ne sarei ossessionato se fossi Grid. Puoi essere forte quanto ti pare, ma che importa se non sei in classifica?


-Piuttosto che essere così semplice, credo che per lui sia molto importante essere 1° in classifica. Dopo aver combattuto così bene nella Competizione Nazionale, alla fine ha perso contro Kraugel. Credo che voglia vincere almeno nella classifica.


-È spazzatura umana. Cercare di rubare la corona a Kraugel mentre non c’è…


-Mi sono appena venuti i brividi. Al momento, la maggior parte delle persone che biasimano Grid o ne parlano in modo sarcastico sono coreani.


-Sembra che il paese abbia dimenticato che hanno ottenuto il potenziamento d’esperienza grazie a quello che Grid ha fatto nella Competizione Nazionale. I coreani sono davvero…


-Kek? Chi lo sa se Grid ha combattuto per la Corea del Sud? Grid stava semplicemente cercando di ottenere delle ricompense e il potenziamento dell’esperienza.


-Ma guardati. Sei davvero disgustoso.


-Non fraintendere. Non tutti i coreani la pensano così, solo un piccolo numero di netizen coreani. Quale paese non ha degli idioti?


Le comunità di Satisfy parlavano di Grid. C’era qualcuno che leggeva i commenti su Internet e si infuriava. Era forse Damian, che venerava Grid ? No. Recentemente, Damian era molto impegnato con gli eventi relativi alla Chiesa di Rebecca. Non aveva tempo di controllare Internet. Allora, era Lauel, che venerava anche lui Grid? No. Lauel era troppo occupato con i suoi compiti a Siren e non gli importava di Internet.


E allora chi era ad essere così infuriato? Era Sehee, la sorellina di Grid.


“Gente senza scrupoli…”


Sehee era ben consapevole delle abitudini dei netizen che umiliavano e prendevano in giro le persone. Ma non poteva accettarlo, perché si trattava di suo fratello. Era stato lui a risollevare l’onore della Corea del Sud, ma l’atteggiamento dei coreani era cambiato non appena la Competizione Nazionale era finita? Sehee odiava i netizen che trattavano le persone sempre in modo così sgarbato.


“Naturalmente, so che solo alcune persone sono così.”


Tuttavia, era comunque abbastanza per ferire le persone coinvolte. Infatti, al momento suo fratello era…


“Perché mi piace di più il maiale che il manzo?”


Grid era finalmente uscito dalla capsula dopo aver cacciato tutto il giorno. Sehee era preoccupata mentre lo guardava ingozzarsi senza sosta di maiale rovente.


‘Dev’essere davvero stressato per mangiare così?’


Suo fratello assomigliava ad un rospo, con le guance così gonfie di cibo. Alla fine, Sehee si decise.


“Oppa.”


“Yum yum. Uh?”


“Ti aiuterò.”


“Gulp. Cosa?”


“Con la caccia di Oppa.”


“…?”


Sehee aveva i test universitari1 davanti a sé.


Avrebbe dovuto studiare. Perché improvvisamente voleva aiutarlo con la caccia? Al contrario delle preoccupazioni di Sehee, Grid era confuso perché non sapeva della situazione su Internet.


“Non devi studiare?”


“Sono sveglia. Posso entrare in qualunque università voglia senza più studiare.”


Disse così, ma Grid sapeva come stavano le cose. Sapeva quanto duramente Sehee avesse studiato per tutta la sua vita. L’origine di questa sicurezza di sé non era un eccesso di presunzione nel suo cervello, ma l’orgoglio per i suoi sforzi. Non voleva che quell’impegno diventasse vano.


“Smettila. Non interferire con il mio periodo critico proprio quando sto aumentando il mio livello.”


“…”


Il cuore di Sehee si scaldò. Era sempre stato più arrabbiato ed irritabile di chiunque altro. L’attuale apparenza matura di suo fratello che voleva risolvere tutto da solo era straordinaria e allo stesso tempo triste. Se avesse avuto una ragazza su cui poter fare affidamento…


‘Che peccato…’


Per amore di suo fratello che non aveva una ragazza nonostante il suo status e il suo potere, avrebbe lavorato sodo. Sehee divenne ancor più determinata.


“No. Per me, la famiglia è più importante dell’università.”


Durante il periodo in cui suo fratello era stato disoccupato, aveva posto come sua priorità quella di entrare in una buona università, perché doveva prendersi cura di suo fratello. Ma ora non più. Non doveva più fare da nido per suo fratello. Adesso era lui il nido e lei aveva l’obbligo di proteggerlo fino a che non fosse diventata indipendente.


“Ti mostrerò il potere di una Santa.”


“…?”


Che intendeva?


“Gulp.”


Grid non poté fare a meno di inghiottire la sua stessa saliva quando vide la determinazione bruciare negli occhi di Sehee.


***


Il piano di Grid di attaccare la 7° città era stato virtualmente un fallimento. Aveva battuto il boss della città, ma ci erano volute 6 ore in più rispetto a quanto aveva programmato. Per quel motivo, la sua velocità di avanzamento fu molto più lenta di quanto si fosse aspettato. Naturalmente, era colpa di Braham.


“Se tu non avessi distrutto l’edificio…”


‘…’


Braham avrebbe riso o si sarebbe arrabbiato con Grid se la situazione fosse stata normale. Non si sentiva abbastanza sfacciato dopo aver visto che cosa Grid aveva dovuto affrontare mentre fuggiva da migliaia di vampiri. No, in realtà era abbastanza sfrontato per farlo, ma non a Grid. In effetti Grid gli piaceva.


“Sigh, sei davvero un troll.”


Non era stata colpa di Braham se era stato sconfitto da Kraugel nella Competizione Nazionale? Il fatto che Kraugel fosse riuscito a curare la malattia di sua madre era un bene, ma Grid non poteva negare che era stata colpa di Braham.


“Troll. Troll. Troll.”


Braham chiese a Grid.


‘Troll? Perché sono un troll?’


Braham non sapeva che cosa significasse “trollare” nel linguaggio di Internet. Grid rise, ripensando ai mostri chiamati troll.


“Sei lento. Sciocco.”


‘Sta’ attento!’


Alla fine, Braham non poté più tollerarlo. Se avesse avuto un corpo, avrebbe tirato rabbiosamente i capelli a Grid. Mentre i due bisticciavano, arrivarono all’entrata dell’8° città. C’erano delle persone ad accoglierli. Santa Sehee (Ruby) e il Cavaliere della Santa Yerim (Scolaretta Sexy.)


“Oppa Youngwoo!”


Quella era una studentessa delle superiori? Yerim, che era avvolta da un’aura incantevole, corse verso Grid.


“Ummm…”


Grid era abituato a vedere Yerim come una ‘ragazzina’, ma ora tutto era cambiato. Sentiva che Yerim era una donna. La causa era la taglia. La descrizione dettagliata verrà omessa. Mentre Grid era sotto shock, Braham trasalì quando osservò Sehee e Yerim.


‘Cosa? Cos’è questo potere divino di queste ragazze?’


‘Sta’ attento a come parli. Una di loro è la mia sorellina.’


‘…Chi sono queste donne? Non sono Figlie di Rebecca, dunque perché possiedono un potere divino tanto forte? Per di più, la forma di questo potere divino…’


Grid rispose a Braham, sempre più nervoso.


‘Sono una Santa e un Cavaliere della Santa.’


‘Santa!’


Braham era più che scioccato. Era una reazione inaspettata per Grid.


‘Che c’è? Essere una Santa è così sorprendente?’


‘Santa…!’


Nel momento in cui Braham si decise a spiegare, Sehee riuscì finalmente a staccare Yerim da Grid, e li sollecitò.


“Andiamo a cacciare.”


“Eh? Ah, sì.”


Grid, Sehee e Yerim formarono un party subito prima di entrare nell’8° città. Grid rimase sorpreso quando vide i loro livelli nella finestra d’informazione del party.


“Livello 180? Perché è così alto? Non giocate solo nei weekend?”


“Uh? Non è facile alzare il livello? Naturalmente, sarebbe difficile farlo arrivare al livello di Oppa.”


“…?”


In passato, Grid aveva raggiunto solo il livello 80 in un anno, nonostante passasse la maggior parte del tempo a giocare. Ruby e Scolaretta Sexy non conoscevano il gioco e non ci passavano molto tempo, perciò la loro velocità di avanzamento lo lasciò sotto shock. Yerim lo prese sottobraccio.


“Andiamo! Devi salire sul bus!”


Bus. Nei giochi online, il termine si riferiva a giocatori di alto livello che aiutavano giocatori più deboli a innalzare il proprio livello. Sembrava che la situazione fosse capovolta, ma Grid pensò che fosse comunque un termine appropriato. Quando Grid, Sehee e Yerim erano insieme in un party, Grid monopolizzava la maggior parte dell’esperienza ricevuta dai mostri. Era dovuto alla differenza di livelli.


Naturalmente, anche Sehee e Yerim lo sapevano. Si erano unite al party semplicemente per aiutare Grid.


***


La gente aveva scoperto il segreto della velocità di avanzamento di Grid grazie all’analisi di Panda Dagger. Quella velocità sarebbe diminuita poco alla volta. Era il risultato di un calcolo grossolano basato sulla reputazione di Grid e su quante pozioni di potenziamento dell’esperienza avrebbe potuto ottenere.


“Grid guadagnava due livelli al giorno fino a ieri.”


“Da oggi, potrebbe essere difficile guadagnare persino un livello.”


“Presto scenderà in classifica.”


Tutti ne erano sicuri. Tuttavia, il risultato fu diverso da quello che si aspettavano.


[(Edizione straordinaria) Grid ha guadagnato tre livelli oggi!]


“…??”


La reputazione di Panda Dagger come miglior esperto di caccia andò in pezzi. No, finì sottò terra. Accuse da tutto il mondo gli si riversarono addosso e persino i cinesi lo definirono imbarazzante. Gli esperti in altri campi lo videro e schioccarono la lingua.


“Sì, stai analizzando Grid.”


Avevano imparato per esperienza a non applicare il comune senso logico quando si trattava di Grid.


***


“Bah, sei stato negativo nei confronti di Grid, e alla fine ne hai sofferto.”


C’era una persona interessata a questa faccenda fin dall’inizio e la seguiva con attenzione. Rise di Panda Dagger. Quella persona era il sacco da boxe… No, era l’ex 2° classificato Zibal. Lui era davvero un esperto di caccia, a differenza del mediocre Panda Dagger, e accettò la rapidità di caccia di Grid.


‘Tuttavia, con la premessa che siano stati assunti due sacerdoti di alto livello.’


Era facile assumere un sacerdote anziano dalla Chiesa di Rebecca? Erano richieste enormi imprese e grandi quantità di denaro per raggiungere le qualifiche necessarie ad assumerne uno. Neppure Zibal ci era riuscito.


‘Ma è possibile per Grid.’


Zibal lo invidiava. Ma non era geloso e si focalizzò sul suo cammino. Era sicuro di sé dopo aver ottenuto un nuovo potere. Non si sarebbe preoccupato. Guardava con entusiasmo al lontano futuro.


Nel testo compare la dicitura CSAT, che sta per “College Scholastic Ability Test”, traducibile in Test Scolastici di Abilità per il College. Si tratta di un tipo di test standard accettato dalle università della Corea del Sud, che determina a quale università lo studente può accedere.




Traduzione di Martina Procida


Editing di Libusemumei


                


                                



