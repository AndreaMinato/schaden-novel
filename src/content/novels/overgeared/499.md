---
title: Capitolo 499
pubDate: 2025-03-17T08:49:02.556Z
tags:
    - overgeared
---


Grid ignorò Braham che non era di aiuto e ci pensò su, giungendo ad una conclusione.


“Penso vada bene.”


La probabilità di apparizione dei vampiri di puro sangue era molto bassa. 1~2 vampiri di puro sangue sarebbero apparsi ogni 200~300 vampiri. In altre parole, la maggior parte dell’esperienza di Grid derivava dalla caccia dei vampiri normali.


‘Un calo del 10% nelle statistiche di un vampiro normale porterebbe ad una caccia e ad un aumento di livello più elevati.’


Perciò, il titolo di Qualifica di un Re di Sangue andava bene. Certo, il 10% di aumento nelle statistiche di un vampiro di puro sangue era un bel fardello. Dei nemici forti sarebbero diventati ancora più forti.


‘<i>Al momento, posseggo il Mjolnir e mia sorella è con me.</i>’


Era vicino all’essere imbattibile nelle città dei vampiri. Non doveva preoccuparsi di accrescere il potere per i vampiri di puro sangue.


‘La storia cambierà quando incontrerò un vampiro di puro sangue al di sopra di un conte.’


Tuttavia, era estremamente raro che dei semplici vampiri di puro sangue, che non erano dei discendenti, guadagnassero un titolo tanto elevato. Grid si scrollò di dosso l’ansia e confermò l’informazione della Runa dell’Oscurità appena aggiornata.


[Runa dell’Oscurità]


Oggetto vincolato.


Viene conservato permanentemente nel tuo inventario. Scambio, caduta o distruzione non sono possibili.


- Effetto d’uso: la statistica del potere demoniaco aumenterà in cambio del suo utilizzo.


* Gli attacchi normali e gli attacchi di abilità procureranno un ulteriore danno oscuro del 20%.


Effetto Unico Persistente:  Quando si ha a che fare con esseri di stirpe demoniaca e demoni noti, puoi assorbire gli attributi unici.


* Potere di Tiramet: Se la tua salute scende sotto il 10%, la salute verrà ripristinata fino al 30% in un istante. Tempo di ricarica: 12 ore.


* Potere di Latina: è stata generata l’abilità ‘Puoi Diventare il Re dei Morti?’


“Cosa?” Grid si accigliò. “Cos’è questo nome discutibile dell’abilità?”


Guardando il nome, aveva l’odore di un’abilità di grado B.


“No. L’abilità che ho ottenuto non può essere di grado B.”


Era l’abilità ottenuta sconfiggendo un diretto discendente. Di sicuro, sarebbe stata un’abilità nobile. Grid represse i suoi dubbi e aumentò le sue aspettative mentre confermava i dettagli dell’abilità.






[Puoi Diventare il Re dei Morti?]






Puoi invocare ‘Scheletri di tipo Crescita’ che guadagnerà cinque punti statistica ogni volta che il livello cresce.


Gli scheletri cominceranno al livello 1.


Le statistiche base degli scheletri sono forza 3, stamina 3, agilità 3 e intelligenza 1.


Costo del mana per l’abilità: 3.000


Durata dell’abilità: Finché non viene rilasciata l’invocazione o gli scheletri non verranno distrutti.


Tempo di ricarica dell’abilità: Nessuno.






“Ah, merda.”


Un’abilità che invoca scheletri di livello 1? Non c’era nemmeno un livello dell’abilità. Ma solo questa caratteristica.


“Una mondezza totale. Anche il mana consumato è ridicolo.”


Di solito, le statistiche di un compagno animale erano influenzati dall’abilità di invocazione e dalle statistiche dell’invocatore. Vediamo un negromante che invoca gli scheletri come esempio. Le abilità base del negromante includevano ‘Invocazione dello Scheletro’ e ‘Miglioramento dello Scheletro’ e la loro statistica unica era ‘Dominazione’. Più alto era il livello delle abilità e di questa statistica, più forte erano gli scheletri invocati dal negromante. Significava che i negromanti non avevano bisogno di crescere gli scheletri direttamente dal livello 1.


Tuttavia, questa dannata abilità Puoi Diventare il Re dei Morti? lo obbligava a crescere direttamente gli scheletri.


“Esisteva un’abilità schifosa come questa?”


Il nome indicava che gli scheletri potevano crescere. Probabilmente, si sarebbero sviluppati in scheletri di livello davvero elevato. Ma rimanevano scheletri. Lenti, scialbi e deboli. Inoltre, guadagnavano solo 5 punti statistica a livello. Anche le statistiche predefinite erano spazzatura!


“Sigh… Mi piacerebbe avere l’abilità di invocare un cavaliere morto.”


Perché doveva soffrire per poter crescere gli scheletri? Tra l’altro, se voleva crescere gli scheletri, doveva spostarsi in una zona di addestramento per novizi, che rappresentava una perdita di tempo.


“Abbandonerò questa abilità.”


Grid usò l’abilità di Valutazione del Fabbro Leggendario su un altro oggetto.


<i>Ttiring~</i>






[Il fabbro diventato leggenda è in grado di valutare gli oggetti con un eccellente attento occhio. Se nell’oggetto bersaglio esiste una caratteristica nascosta, questa verrà trovata.]


[Hai scoperto una caratteristica nascosta nell’oggetto!]


[Collana di Latina]


Classificazione: Epica (In crescita)


* Intelligenza +300


La collana preferita di Latina, una discendente diretta di Beriache.


Possiede l’effetto di aumentare le statistiche dei compagni animali non morti del 20%.


* Se questa collana cresce alla classificazione leggendaria, l’indossatore può invocare il Vampiro Visconte Latina.


Restrizioni per l’utilizzo: Livello 320 o superiore.


Peso: 10






“Diventerò pazzo.”


Non era una collana adatta ad un negromante?


“Perché sono solo oggetti inutili?”


Grid sapeva che avrebbe ottenuto decina di miliardi di won se lo avesse messo nella casa d’aste. Tuttavia, non poteva vendere questo oggetto. In particolare, se fosse finito nelle mani di Agnus? Sarebbe stato peggio. Non c’era bisogno di richiamare il pericolo.


‘<i>Dovrei usarla io invece che venderla.</i>’


La prestazione della collana era abbastanza decente. Aumentava l’intelligenza di 300.


‘La quantità di mana per usare la magia di Braham aumenterà. Sarà utile in modi diversi.’


Era solo una classificazione epica. La collana probabilmente avrebbe dato +1000 all’intelligenza una volta che avesse raggiunto la classificazione leggendaria.


‘<i>Sì… La userò. Posso anche rafforzare gli scheletri.</i>’


Si sentiva come se si stesse espandendo sempre di più, ma perché chiudere un occhio ad un mezzo per diventare più forte? Grid decise di testare l’abilità Puoi diventare il Re dei Morti? Lo fece per afferrare accuratamente lo stato degli scheletri.


“Invoco gli Scheletri!”






[L’Anello dell’Assurdità ha ridotti il consumo delle risorse del 50%. Sono stati usati 1500 punti mana.]






<i>Clack!</i>


<i>Clack clack clack clack!</i>


Nel momento in cui venne usata l’abilità di invocazione. Due scheletri emersero da un lato di Grid, agitandosi da parte a parte. Le loro ossa si colpivano a vicenda e il rumore divenne sempre più forte, facendo irritare Grid.


“Siete rumorosi.”


Gli scheletri erano davvero trasandati. A partire dal loro aspetto. Il loro colore era giallognolo e i loro teschi erano in parte frantumati. Probabilmente, le ossa non avevano alcuna forza.


“Dovreste bere un sacco di latte… Tzè, tzè.”


<i>Clack clack! Clack!</i>


Il loro padrone disse parole dure fin dal loro primo incontro, ma gli scheletri sollevarono I loro menti, come se apprezzassero qualunque cosa dicesse Grid.


‘<i>Ah, gli scheletri non hanno alcuna intelligenza.</i>’


I mostri non morti non avevano sentimenti né pensieri. Avevano bisogno di essere almeno un cavaliere morto o un lich per avere cognizione di causa.


“Non sarete in grado di comprendere le mie parole per il resto delle vostre vite…”


Grid controllò la loro finestra di stato.






[Scheletro (1)]






Lv. 1


Salute: 45/45    Mana: 3


Forza: 3


Stamina: 3


Agilità: 3


Intelligenza: 1


Oggetti indossati: Nessuno


Abilità possedute: Nessuna


“Wow, sembra una rapina alla luce del sole.”


Gli scheletri invocati da un tipico negromante avevano di base vecchie spade lunghe. Gli scheletri di Grid erano competamente nudi.


“Devo darvi anche delle armi?”


No, aspetta?


‘<i>E se creassi delle armi adatte ad essere indossate da loro?</i>’


Forse, sarebbero nati degli scheletri overgeared?


“Wow…”


Forse, sarebbero stati piuttosto utili.


‘Se aggiungessi l’effetto della Collana di Latina…’


I generali scheletri o i cavalieri morti sarebbero potuti essere un sogno, ma forse sarebbe riuscito a farli diventare scheletri guerrieri. Grid aveva questo in mente e guardò con affetto gli scheletri.


“Tu sarai Scheletro Overgeared Uno. Tu sarai Scheletro Overgeared Due.”


<i>Clack clack!</i>


<i>Clack!</i>


Gli scheletri annuirono.


‘Sono felice per dei bei nomi?’


Certo, non era possibile. I teschi non avevano emozioni o pensieri.


“Oppa?”


Sehee e Yerim si avvicinarono a Grid, che stava guardando gli scheletri. Diedero a Grid le pietre di incantamento benedette e mostrarono interesse verso gli scheletri.


“Sono i tuoi scheletri?”


“Gli scheletri sono carini! Le cavità degli occhi non sembrano delle mezze lune? È questo quello che si definisce sguardo accecante? Adorabile~”


“È una cosa oscena, non carina… Eh? Cos’è successo?”


Grid rimase scioccato quando vide il bastone di Sehee. Il Bastone di Legno, per cui si era impegnato tanto a incantare a +9, aveva perso la sua luce.


“Perché non c’è alcuna luce?”


Un’arma incantata a +9 emanava una bellissima luce bianca. Il bastone di Sehee non aveva alcuna luce introno. Sembrava come se non fosse stato incantato.


‘<i>Non dirmi…</i>’


Sehee diede a Grid la notizia peggiore.


“Ho fallito nell’incantamento.”


“…”


“Due settimane fa, era sceso a +7. Allora, ho provato la pietra di incantamento benedetta che Oppa mi ha dato ed è sceso a +6. L’incantamento non è molto difficile?”


“…”


***


Il gruppo di Grid lasciò l’ottava città e prese un momento per riposarsi nel deserto. Dovevano decidere il programma successivo. Grid voleva andare direttamente alla sesta città, ma…


“Ora vado a dormire dato che ho scuola domani.”


“Sono già le 2. Ohh, devo andare a letto alle 22 per far crescere il mio seno…”


“Andate. E grazie per oggi.”


“Ci vediamo domani!”


“…”


Le ragazze si scollegarono, lasciando Grid da solo. Fu strano quando l’atmosfera movimentata di calmò immediatamente.


“Questo perché le bambine carine se ne sono andate.”


Sarebbe dovuto andare a letto presto oggi? L’espressione di Grid si fece infida mentre pensava all’ultimo oggetto lasciato cadere da Latina.






[Pigiama del Vampiro Diretto]


Classificazione: Leggendaria


Una camicia da notte corta e bianca.


La pelle brillerà attraverso quando indossata. Fai attenzione quando la indossi.


Condizioni per l’utilizzo: Nessuna.


Peso: 30






“Uhuhuh.”


Il Pigiama del Vampiro Diretto. Non c’era modo di conoscere la sua prestazione. Ma una cosa era certa, il disegno del pigiama di Latina era molto sexy.


‘<i>Starà bene a Irene!</i>’


La biancheria intima… Sembrava come se sarebbe riuscito a farle avere altri 10 bambini.


Poi, un bisbiglio volò ad un sorridente Grid. Proveniva da Lauel.


- Grid, ho terminato i preparativi con l’emittente e abbiamo deciso il programma.


- OGC e Bunny Bunny? Si sono esposti per primi come ti eri aspettato?


- Uhuh, in effetti. Beh, non serve ammirare la mia genialità. Non è stato chissà che per un giorno o due di lavoro.


- Uh… Sì, come sono le informazioni del contratto?


- Yura ha fatto il suo lavoro molto bene. Più tardi controlla.


- Ho capito. Informami del programma di riprese di domani e dei piani futuri.


- Il piano non è cambiato. La tua caccia verrà trasmessa live in tutto il mondo. Mentre l’attenzione delle persone sarà focalizzata su di te, la Gilda Overgeared andrà a Patrian.


- Davvero va bene? Pratrian ha il Grande Mago Ashur.


Satisfy aveva aumentato il livello dei PNG in base al livello medio dei giocatori. Era altamente probabile che Conte Ashur ora avesse il suo quarto avanzamento. Sarebbe stato straordinariamente più forte, facendo preoccupare Grid sul fatto che i membri di Overgeared fossero in grado di gestirlo.


Lauel lo calmò.


- Ho un modo. Non preoccuparti e divertiti a giocare.


Traduzione di Blakriss


Editing di Libusemumei
                                


                                



