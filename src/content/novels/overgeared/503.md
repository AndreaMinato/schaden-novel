---
title: Capitolo 503
pubDate: 2025-03-17T08:49:02.557Z
tags:
    - overgeared
---


[Sei entrato nella Città Sotterranea dei Vampiri (8).]


[L’entrata del dungeon è bloccata. I contatti con il mondo esterno saranno bloccati.]


[Non potrai fuggire dal dungeon finché non sarai morto o avrai ucciso il boss del dungeon.]


‘Proprio qui...’


‘In questo posto Grid è riuscito a far salire il suo livello così velocemente.’


‘L’ottava città, significa che Reidan ha altre sette città simili?’


‘Un territorio con otto dungeon istantanei, il valore è astronomico. E’ per questo che i membri di Overgeared riescono a dominare le classifiche.’


Bunny Bunny, il miglior gaming BJ del mondo, e lo staff delle riprese della OGC Station entrarono nel dungeon per registrare la caccia di Grid, e rimasero immediatamente perplessi.


“Huh? Non è troppo buio?”


“Non si riesce a vedere niente.”


“Accendete le luci!”


C’era un’oscurità che non permetteva la visuale di nulla! Lo staff della OGC e Bunny Bunny decisero che non si poteva andare avanti così e accesero le torce. Fu la vista di una città la prima cosa comparsa non appena si accesero le luci? No. Fu la vista di almeno 50 pipistrelli e lupi.


“Heok?”


“Lupi dagli e-enormi denti e pipistrelli dagli occhi rossi!”


Erano mostri potenti, almeno di livello 270. Dozzine di queste bestie si erano fatte vive? Lo staff delle riprese arretrò mentre Bunny Bunny mostrò la sua professionalità.


“Spettatori, guardate! Sta arrivando un gran numero di creature di alto livello! Ahh! Verremo spazzati via! Moriremo prima di poter trasmettere i segreti del modo di salire di livello di Grid?”


Nel momento in cui gli spettatori deglutirono e provarono un’incredibile tensione a causa delle parole di Bunny Bunny...


“Arte della Spada di Pagma!”


La danza di Grid era diventata molto più naturale dopo aver ottenuto la capsula di diamante. Il suo mantellò svolazzava mentre si muoveva rapidamente, generando una potente energia.


“Trascendenza.”


<i>Kwaaaaang!</i>


Nello stesso istante, ci fu uno scoppio di energia! Le pietre attorno a Grid fluttuarono in aria, e i suoi occhi si fecero più affilati nascosti sotto i capelli neri mentre agitava abilmente la sua spada.


<i>Pepeng!</i>


<i>Pepepepeok!</i>


Ogni volta che agitava la spada, venivano sparate delle lame di energia che uccidevano i pipistrelli e i lupi.


“Wow.”


“Wah...E’ così forte.”


Lo staff delle riprese si lasciò sfuggire esclamazioni di ammirazione. Sapevano che Grid fosse uno dei migliori all’interno di Satisfy, ma questa era la prima volta che lo vedevano cacciare! Non pensavano che avrebbe ucciso 50 mostri di fine livello 200 in un lampo. Il giocatore coreano ammonì coloro rimasti a bocca aperta per lo stupore.


“La prossima volta, se agirete egoisticamente e rischierete le vostre vite, non vi salverò di nuovo.”


“Ah...! Ah, sì! Sono desolato.”


A differenza dello staff, affrettatosi a chiedere scusa, Bunny Bunny chiese sfrontatamente, “I mostri che sono appena comparsi sono i famigli dei vampiri. Aumenti il tuo livello cacciando i famigli finché non incontri il boss?”


Grid domandò come se non avesse capito.


“I famigli dei vampiri?”


“Huh? Ah, sì. Già.”


“Dovrei cacciare i vampiri.”


“...???”


I vampiri erano delle specie avanzate. Erano incredibilmente più potenti dei mostri dello stesso livello, ed erano creature dotate della trinità di potenza fisica, potenza magica e intelligenza. I giocatori comuni evitavano di cacciare i vampiri, poiché molto difficili da gestire. Eppure, Grid aveva affermato che li avrebbe cacciati.


Bunny Bunny non credette alle sue orecchie e spostò lo sguardo verso la sua telecamera.


“Avete sentito? Grid ha detto che caccerà i vampiri! Forse oggi potremmo essere testimoni del incredibile momento in cui un giocatore caccia tre o quattro vampiri contemporaneamente...! Heok!”


Il volto del BJ si fece pallido. Gli edifici della città; Grid era in piedi davanti a centinaia di bare, non una dozzina? Per la prima volta, Bunny Bunny realizzò che c’erano davvero tanti vampiri nel mondo.


L’annunciatrice della OGC, Park Shinye suppose attentamente. “Forse...Grid salirà di livello distruggendo silenziosamente una ad una ogni bara...Kyaack!”


Park Shinye urlò. Il motivo per cui fu sorpresa...


“Ondata di Assassinio Collegato.”


Folle Grid. Utilizzò un’abilità ad ampia area per svegliare centinaia di vampiri contemporaneamente. 


<i>- Wow, classe da boss ㅋㅋ</i>


<i>- La squadra delle riprese è stata spazzata via!</i>


<i>- Adorabile ㅋㅋㅋㅋㅋ</i>


Gli spettatori dimenticarono di mangiare il loro pollo. Ogni azione compiuta da Grid dopo essere entrato nella città dei vampiri era fantastica ed interessante. L’immersione non era uno scherzo. Tuttavia, si sentirono disperati per il segreto del livellaggio di Grid. Era impossibile seguirlo, anche se avessero appreso il segreto.






***






Nei pressi di Patrian.


‘Sono gentaglia.’


Questa fu la prima impressione del Marchese Valtin dopo essersi unito all’esercito di Reidan, i cui soldati erano insignificanti. Erano coperti di sudore, e ansimavano come cani stanchi in una giornata d’estate.


‘Non sono stati allenati con metodo solito.’


Stancarsi soltanto avendo attraversato il deserto? Avevano bassa stamina. Era veramente patetico.


‘Già...Non avrebbero la resistenza per allenarsi normalmente.’


Le circostanze dietro la desertificazione e l’impoverimento di Reidan erano ben note. Risultava addirittura difficile ottenere del cibo per mangiare. Come potevano permettersi di allenare l’esercito con metodo rigoroso? Era naturale che i soldati di Reidan fossero deboli.


‘Raggruppare semplicemente 3000 truppe è incredibile.’


C’erano 20.000 abitanti e 3000 soldati. Sembrava che tutti i giovani ne facessero parte.


‘Sarà la fine di Reidan se perderemo oggi.’


<i>Pisik.</i>


Il Marchese Valtin si lasciò sfuggire un’imprecazione beffarda. Nel frattempo, Lauel stava parlando nella chat della gilda con i membri di Overgeared.


Jishuka: Siamo arrivati un giorno e mezzo prima rispetto a quanto pianificato, ma ci siamo uniti giusto in tempo?


Toban: Come hai saputo allineare le tempistiche?


Lauel: Jude avrebbe sfruttato al massimo i soldati, perciò l’ho tenuto in conto. Dopo averci pensato, ho accelerato l’incontro con il Marchese Valtin. Beh, è un bene che stia accadendo così rapidamente.


Pon: ...Jude? Perché Jude?


Lauel: Cos’è questa reazione? Di certo non lo sai ancora? Jude è il comandante di Reidan. Asmophel ha ricevuto il mio permesso per agire liberamente.


Vantner: Wow. Assurdo. Il grande comandante era Jude?


Ibellin: Lauel, sei impazzito? Quale stolto affiderebbe un esercito a Jude? Avresti dovuto lasciarlo a Jishuka o a Peak Sword.


Lauel: Il comandante ha qualche altro ruolo oltre quello di dirigere la marcia? E’ un compito che può essere facilmente portato avanti da Jude. Innanzitutto, non voglio posizionare i membri di Overgeared al fronte, dove il Marchese Valtin può vederli. Potrebbe capire qualcosa se vedesse delle persone così eccezionali.


Anche il convoglio di scorta rappresentava la parte più importante della marcia.


D’altra parte, lo sguardo del Marchese Valtin era puntato su Jude.


‘Incredibile. E’ come un orco.’


Si potevano vedere enormi muscoli più duri della roccia. Certamente, una persona lodata come l’eroe di Eternal doveva possedere un fisico così importante.


Esatto. Il Marchese Valtin era convinto che Jude fosse Grid.


‘Sta guardando soltanto in avanti?’


Grid (Jude) stava guardando soltanto in avanti, senza degnarsi di ringraziare il Marchese Valtin che aveva portato un vasto esercito di 10.000 truppe. I suoi occhi erano vuoti e il marchese non sapeva cosa stesse pensando. Era al punto in cui Grid non avrebbe sentito niente. Non era un aspetto normale, ma degno di nota.


Il Marchese Valtin provò ammirazione.


“I moscerini sono qui.”


All’altezza di 20 metri, l’uomo che apparve sulle alte mura di Patrian diede sia ai soldati di Reidan che a quelli di Borneo un senso di oppressione e disperazione.


<i>Kurururung!</i>


Arrivò un temporale sopra di loro, e la pioggia cominciò a cadere. Sotto il cielo lampeggiante, il volto pallido come quello di un fantasma si fece visibile. Era il Conte Ashur. L’uomo, ancora di bell’aspetto all’età di 50 anni, aprì bocca.


“Mi aspettavo la rivolta di Reidan, ma non avrei mai immaginato che sarebbe coincisa con la marcia del Marchese Valtin. Siete degli sciocchi che non conoscono onore.”


Il Marchese Valtin rise.


“La tua parlata da duro è sempre la stessa, Ashur! Ma non cadrò alle tue provocazioni oggi!”


Era sicuro di sé. In origine, sarebbe stato terrorizzato dal Conte Ashur. Tuttavia, Grid era al suo fianco.


‘Grid e l’esercito di Reidan lo terranno sotto controllo, mentre le mie truppe potranno facilmente entrare a Patrian ed occuparla.’


Lui faceva parte dei rinforzi, per cui non era nella posizione di dover sacrificare le sue truppe.


<i>Ssik!</i>


Lauel fece un passo avanti mentre il Marchese Valtin sorrise, poi si rivolse educatamente al Conte Ashur. “Sono Lauel e servo il Duca Grid. E’ un onore incontrare uno dei 10 grandi maghi del continente.”


Lauel aveva preparato la sua esca, e la lanciò. 


“Come sapete, al momento Sir Bland è protetto da noi.”


Lauel lanciò uno sguardo agli otto giovani cavalieri, e Black avanzò da dietro di loro. 


“Padre...”


“Bland!”


Lo sguardo del Conte Ashur tremò. Lauel non mancò di notare la sua agitazione, e cercò immediatamente di negoziare.


“Colui che ha ucciso il 1° Principe Ren non è stato il Duca Grid, ma il Re Aslan. Ha ucciso suo fratello maggiore, e dato le sue colpe al Duca Grid. La verità verrà provata da Bland.”


“Cosa...?”


Il volto del Conte Ashur si riempì dei tratti della confusione mentre Lauel continuava.


“Il Conte Ashur non è obbligato ad essere fedele alla famiglia reale, che ha perso la sua legittimità. Si unisca al Duca Grid. Egli si libererà della falsa famiglia reale che vi ha ingannato e vi donerà più onore e potere di prima...Urgh.”


Lauel si lasciò sfuggire un lamento di dolore e barcollò. Un pugnale, diretto verso di lui senza far rumore, lo aveva colpito al petto.


“Cosa?”


“Proteggete il Conte Lauel!”


Gli otto cavaliere si precipitarono dove si trovavano Lauel e Bland, poi qualcosa cadde dalle alte mura. Un uomo incappucciato, il 9° cavaliere dei Cavalieri Rossi dell’Impero Saharan. Un cavaliere dal numero unico in grado di poter distruggere da solo una città. Estrasse una strana lama dalla forma ad Y e partì a velocità fulminea.


<i>Chaeeeeeng!</i>


“Ugh.”


“Keok.”


Gli otto cavalieri selezionati ed allenati da Piaro ed Asmophel vennero sconfitti in un istante. Non riuscirono nemmeno a seguire i movimenti della spada dell’uomo incappucciato. Gli vennero inferte delle ferite gravi, e sopravvissero a malapena.


“C-conte Lauel...!”


Gli otto cavalieri urlarono. Lauel era stato paralizzato dal pugnale avvelenato. In poco tempo, l’uomo incappucciato lo raggiunse, e agitò la sua spada.


“Veloce!”


Tutti i membri di Overgeared accorsi dalle retrovie dell’esercito rimasero scioccati. La sua padronanza della scherma era così incredibile che Faker, Pon e Regas si agitarono. E che ne fu di Lauel, suo bersaglio?


‘Sono morto!’


Andava male. Non avrebbe mai pensato che un simile mostro potesse nascondersi a Patrian.


‘Perché sono sempre debole quando si tratta di variabili?’


Lauel rimproverò le sue qualità mancanti e chiuse gli occhi.


<i>Chaaeng!</i>


Un sassolino volò dalle truppe di Reidan, e fermò la spada del cavaliere da un numero solo.


“?!”


Un uomo si stava nascondendo fra i soldati! Un brivido percorso la schiena del cavaliere nemico.




Traduzione di MoonRoro29


Editing di Libusemumei





