---
title: Volume 1 - Capitolo 51
pubDate: 2025-03-10T08:59:29.199Z
tags:
    - overgeared
---


[Questo capitolo è stato pubblicato già venerdì 22 marzo ma i recenti problemi del sito lo avranno cancellato. A seguire, invece, il nuovo capitolo come da regolare programmazione. Grazie, Durden :)]




I media di ogni paese riportarono la notizia che era apparsa per la prima volta la seconda classe.


Corea del Sud.


Sapevi dell’esistenza di una seconda classe? Quando si ottiene la seconda classe, il giocatore ha accesso ad un’ampia gamma di armi, abilità e statistiche. In più, ogni nuovo livello fornisce due ulteriori punti statistica. L’inviato Cho Sungjin fornirà maggiori dettagli. Inviato Cho Sungjin.&gt;


Parla Cho Sungjin. All’1 di questa notte, è rilasciata l’informazione dalla S.A. Group, che ha rivelato che è stata ottenuta la prima seconda classe in Satisfy. Non è stata ancora dichiarata la tipologia di questa seconda classe, ma gli esperti prevedono che, essendoci così tanto materiale su Satisfy, esistano una miriade di seconde classi. Il maggior vantaggio nell’ottenere una seconda classe riguarda i 12 punti statistica, invece dei 10, che si ottengono ad ogni aumento di livello…




Stati Uniti.


James, qual è l’identità della prima seconda classe apparsa?


La S.A. Group ha detto che non ha intenzione di rilasciare informazioni riguardo la seconda classe apparsa. Questa decisione è stata presa per proteggere la persona che ha acquisito la seconda classe…






Regno Unito.


Ho appena ricevuto un’incredibile notizia. La prima persona ad ottenere la seconda classe proviene dalla Mongolia.


Dalla Mongolia? Anche i mongoli conoscono Satisfy?


Ahah, queste statistiche mostrano che sicuramente i mongoli non sono interessati a Satisfy. Nella maggior parte dei Paesi sviluppati, circa il 60% della popolazione gioca a Satisfy. Mentre, gioca a Satisfy solo il 3% della popolazione mongola.


Oh, cielo… In base a questa statistica, il 68% della nostra popolazione gioca a Satisfy? Questo 68% della popolazione britannica non è riuscito ad ottenere la seconda classe, eppure in Mongolia sì… I britannici stanno dimostrando al mondo che non hanno talento nel gioco.


Cina.


La S.A. Group è rinomata per la gestione delle informazioni del cliente. Gli esperti suppongono che l’informazione riguardo la prima seconda classe ottenuta da un giocatore mongolo sia stata diffusa per promuovere Satisfy in Mongolia.


È chiaro che la S.A. Group intende dominare il mondo con Satisfy. Poi intende rendere tutti schiavi di Satisfy. Continuando, il mondo intero potrebbe finire col ballare nelle mani sella S.A. Group. Le persone avranno bisogno di terapie per la dipendenza da Satisfy…






Giappone.


Sono fiero sia un asiatico ad aver ottenuto la prima seconda classe. Quando nascerà in Giappone un giocatore con seconda classe?


Come sai, il 71% della popolazione del Giappone si sta divertendo su Satisfy. Ci sono molti giapponesi che giocano a Satisfy. Non è stato un giapponese ad ottenere una classe epica alcuni mesi fa? Mi aspetto che sia un giapponese a diventare il secondo giocatore con una seconda classe.&gt;


La Corea non ha il 73% della propria popolazione su Satisfy? In base al rapporto della popolazione, i coreani si divertono di più su Satisfy. C’è la possibilità che il proprietario del secondo personaggio che otterrà la seconda classe nasca in Corea?


… Forse la S.A. Group aiuterà un coreano ad ottenerla.


Non ci sono giocatori coreani di successo eccetto Yura, che si trova al quinto posto nella classifica globale. Questo è paradossale, considerando che Satisfy è un gioco creato da una compagnia coreana.


A proposito, gira voce che la S.A. Group stia sponsorizzando Yura.


È così? Qual è la fonte della voce?


Ecco… Su Internet…


Per favore, evitiamo di fare commenti infondati. Il minimo errore potrebbe causare un problema internazionale.


Mi dispiace…


L’interesse della gente alla seconda classe fu così alto che i media di tutto il mondo organizzarono un programma speciale per la prima seconda classe.


Dall’altro lato, Shin Youngwoo sospirò per essere scappato dal dungeon, lasciato Rabbit ed essersi disconnesso. Non appena aprì gli occhi, si sedette di fronte alla TV, bollì del ramen e tremò mentre guardava le notizie.


“Sono davvero invidioso… Ottenere altri due punti statistica ad ogni aumento di livello, non è un imbroglio bello e buono? Quale bastardo ha ottenuto la seconda classe? Ah, dannazione. Muoio di invidia.”


Shin Youngwoo non riusciva neanche ad immaginare che conosceva già la prima persona che aveva ottenuto la seconda classe.


***


L’intera famiglia si riunì per cenare.


Dichiarai di fronte a tutti, “Non andrò più all’ufficio dell’impiego.”


Fu un fulmine a ciel sereno!


“Wow, Oppa! Diventerai un impiegato? Congratulazioni! Cosa dovrei preparare come regalo per l’occasione?


“Sob, sob, la mamma ha avuto il cuore infranto per tutto questo tempo, per le sofferenze che hai patito nei cantieri di costruzione. Non hai affrontato tanti problemi finora?”


Mi aspettavo tali reazioni dalla mia famiglia. Ma la realtà fu crudele.


Tak! Ci fu un suono sordo non appena mio padre poggiò il cucchiaio sul tavolo.


“Intendi iniziare di nuovo la tua vita?”


Mia madre sospirò, “Non importa quanto duro lavorerai… Come ripagherai il debito in futuro e cosa intendi fare con il matrimonio…?”


Sehee schioccò la sua lingua. “Come fa un adulto ad essere così egoista? Stai pensando di fare affidamento sui nostri genitori finché non sarai vecchio? Oppa è terribile, patetico.”


Incredibile… Questa era la mia famiglia?


“Chi intende giocare per tutto il tempo a casa?” Esclamai. “Perché pensate che smettere di cercare lavoro sia segno di rinuncia? Perché non riuscite a pensare che vostro figlio e tuo Oppa ha trovato un nuovo lavoro?”


Gli occhi di Sehee si spalancarono come se fosse davvero sorpresa. “Cosa? Oppa ha un nuovo lavoro? Esiste un posto che ha accettato Oppa?”


Mia madre, parlando tra sè. “Forse si tratta di un lavoro in un minimarket? Un lavoro al minimarket è facile, ma la paga ad ore è inferiore a quella dei lavori pesanti…”


Mio padre mi chiese con espressione seria. “Youngwoo, non sarai stato ingannato da un amico per farti trascinare in una società a piramide come l’ultima volta?


“Ehi! Non è nulla del genere! Ho un lavoro incredibilmente buono!”


“Di cosa si tratta?”


“Giocatore professionista. Guadagnerò soldi dal gioco! Non sai che sono un fabbro nel gioco? È davvero un buon lavoro e posso vendere i miei oggetti a prezzi alti. Con un po’ di fortuna, posso guadagnare l’equivalente dello stipendio di un CEO. Un grande mercante del gioco mi ha promesso di sostenermi.”


“…”


Nel silenzio improvviso, mio padre parlò con voce arrabbiata. “… Quindi vuoi rimanere a casa a giocare?”


Cosa? Perché era arrabbiato?


“È facile dirlo. Più gioco, più soldi guadagno. Forse dovrei vivere nella capsula tutto il giorno. Eheh.”


Ttak!


“Keook…!”


Il cucchiaio volò e mi colpì in fronte. Mia madre diede a mio padre un nuovo cucchiaio, che lanciò nuovamente sulla mia fronte.


“Cavolo! Perché? Perché così all’improvviso?”


“Domani, andrai all’ufficio dell’impiego.”


“No, perché? Non hai sentito le mie parole? Farò un sacco di soldi con il gioco!”


Mia madre si strofinò le orecchie. “Cielo, tuo fratello è davvero serio. Non dovrai essere così, Sehee.”


Cosa stava dicendo mia madre?


Sehee si morse il labbro con rabbia e urlò, “Per favore, cresci Oppa! Farai soldi con il gioco? Non hai giocato fino adesso? Ed il tuo debito è solo cresciuto! Affronta la realtà!”


“No… Ora è diverso. Ho un nuovo destino ora che sono un fabbro… ho affrontato molte cose e adesso il miglior mercante mi aiuterà…”


“Smettila di parlare del gioco! Il gioco è un gioco!”


“…”


Cercai di spiegare i dettagli ma non mi ascoltarono. Mentre guardavo la terribile scena di caos che si stava dispiegando di fronte a me, capii che la mia famiglia non mi avrebbe creduto neanche se fossi riuscito a spiegarlo nel modo migliore.


Poi giunse il mattino seguente. A causa delle lamentele di mia madre, dovetti cambiarmi gli abiti e andare sul posto di lavoro. Ottenni un lavoro pesante e pianificai un piano per il resto della mia vita. Dovevo aumentare di livello e completare la missione di classe, ma la cosa più importante era fare soldi.


‘Innanzitutto, accettiamo la proposta di Rabbit.’


Ancora non sapevo come Rabbit mi avrebbe aiutato a diventare ricco. Ma ero certo che non fosse un’esagerazione. Era la seconda persona col grado più alto all’interno della Mero Company, quindi era ovviamente importante. Sarebbe stato un bene fidarmi di lui come socio in affari.


‘Se utilizzassi la fucina di Khan come base, potrei sentirmi piuttosto a mio agio… Beh, spero di avere più tempo per giocare. Ma prima di tutto, ho bisogno di fare soldi all’interno del gioco così i miei genitori si scuseranno.’


Le notizie su Satisfy potevano essere trovate in qualsiasi momento accendendo la TV o in Internet. I miei genitori avrebbero potuto incontrare persone diventate famose o ricche attraverso Satisfy. Ma nonostante questo, non pensavano che io avrei potuto fare soldi con Satisfy. Come aveva detto Sehee, era perché avevo trascorso un anno… no, ad essere precisi, avevo trascorso un anno ed un mese a giocare a Satisfy.


‘Non è assurdo che non si fidino di me… Ho bisogno di prove per persuadere i miei genitori.’


Quella sera, tornai a casa dal lavoro ed immediatamente mi connessi a Satisfy. Poi andai alla fucina di Khan.


“Ohh, benvenuto Grid!”


Khan mi salutò con un’espressione incredibilmente luminosa. Non era solo lui. L’ansia sui volti di tutti i residenti che incontravo era sparita.


‘Winston è in pace? Sembra che Euphemina e Rabbit abbiano fatto un bel lavoro.’


Chiesi a Khan, “Rabbit è venuto qui?”


L’espressione di Rabbit si rabbuiò. “Umm… Questa lettera è arrivata per te.”


Khan mi passò la lettera. La lessi.


[Sig. Grid,


Sono Rabbit. Il Conte Steim non ha potuto perdonare tutti i peccati che ho commesso verso la gente di Winston, quando ancora facevo parte della Mero Company, perciò non ho potuto ricevere un perdono completo. Il mio piano di affari con te è andato in fumo. Sig. Grid, con le tue abilità, diventerai la persona più ricca con le tue sole forze. Per favore, chiedi consiglio a Khan e realizza oggetti meravigliosi. Il senso artistico di Khan ti sarà di grande aiuto. Guarderò il tuo mito da lontano e pregherò sinceramente per il tuo successo.]


“Eh?”


Cos’era questa storia?
                        
                                



