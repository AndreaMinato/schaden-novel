---
title: Capitolo 511
pubDate: 2025-03-17T08:49:02.558Z
tags:
    - overgeared
---


Il trambusto finì.


Grid osservò mentre la stanza di Lord veniva ripristinata e chiese qualcosa a Kasim. Era un favore estremamente personale. Kasim esitò prima di annuire.


“Ho capito.”


Grid fu soddisfatto della risposta e convocò Lauel. Era una sede che Grid non aveva usato per molto tempo. No, quasi non ci aveva mai messo piede.


“Perché non occupi questa stanza? È molto più grande del tuo ufficio.”


Lauel si occupava di tutte le mansioni relative alla gilda e dell’amministrazione del territorio. Grid lo suggerì perché voleva creare un miglior ambiente di lavoro per Lauel.


“Mi è stato concesso molto potere come tuo delegato, ma alla fine, io non sono te. Non oserei occupare un posto che dovrai occupare tu in futuro.”


‘È serio.’


Sembrava che Lauel si fosse lasciato influenzare troppo dai drammi storici. Grid sorrise a Lauel, che era immerso nel suo ruolo di lealista. Poi venne da lui informato sulla situazione corrente di Overgeared. L’espressione di Grid si incrinò.  


“Posso capire cosa stia pensando Peak Sword.”


Come conseguenza di quella guerra, perdere l’Isola di Cork era inevitabile. Era troppo lontana, e sia Lauel sia Grid erano consapevoli di non poterla difendere. Ciò nonostante, avevano fatto pressione per proseguire la guerra perché i vantaggi erano molto più grandi degli svantaggi. Overgeared aveva fatto passi da gigante dopo aver assorbito due territori, il Conte Ashur e i 7000 soldati di Patrian.


Ma per Peak Sword, l’Isola di Cork era un posto speciale. Non voleva assolutamente perderla. Grid comprese in ritardo cosa avesse nel cuore. 


“Andrò all’Isola di Cork.”


Come ex-soldato dell’esercito coreano, aveva già familiarità con la difesa del territorio. Grid era convinto di poter difendere l’Isola di Cork per mesi o anni.


“È la mia terra. Devo conservarla.”


Grid non se la sentiva di lasciare la responsabilità solo a Peak Sword. Lauel non poteva accettarlo. “Non è possibile. Se la tua crescita ristagna, la Gilda Overgeared subirà una grossa perdita.”


“Ma non posso lasciare Peak Sword da solo.”


Tra i compagni che apprezzava, Peak Sword era speciale. Una bella persona che gridava ‘Conoscete il Dio Grid?’ ovunque e a chiunque. Aveva anche esultato per Grid, si era fidato di lui e lo aveva sostenuto, cedendogli la sua gilda e il suo territorio. Grid non poteva ripagarlo di tutto il suo buon cuore, ma non poteva neanche ignorarlo quando era in difficoltà.


“Andrò ad aiutare Peak Sword. Non preoccuparti della mia crescita. Se resto sull’Isola di Cork e produco oggetti per i soldati, le mie statistiche e il livello delle mie abilità continueranno a salire. Posso diventare forte ovunque mi trovi.”


Naturalmente, in quel modo il tasso di crescita sarebbe stato molto più lento che cacciando e avanzando di livello. Nel momento in cui Grid si intestardì…


<i>-Dio Grid, non venite. È buffo che sia io a dirlo, ma l’Isola di Cork è solo la punta dell’iceberg di Overgeared. È impossibile tenerla per sempre. Sarebbe solo uno spreco di tempo se veniste qui.</i>


Arrivò un bisbiglio da Peak Sword. Era opera di Lauel. Grid continuava ad insistere che sarebbe andato, così Lauel aveva mandato un bisbiglio a Peak Sword.


<i>-Il Dio Grid è il capo. Io sono solo un membro della gilda e le responsabilità che ho io non possono essere paragonate alle vostre. Non perdete la concentrazione preoccupandovi di un singolo membro della gilda. Date priorità a quello che dovete fare. Diventate più forte per riprendere l’Isola di Cork in futuro.</i>


“…”


Grid non insistette più. Decise di accettare le parole di Peak Sword perché sapeva quali erano le sue priorità.


“Allora andrò nel Continente Est.”


Grid al momento era al livello 317. Le città dei vampiri non gli facevano guadagnare più molta esperienza. Le città non ancora conquistate erano controllate da un discendente diretto. Dato che i discendenti diretti erano almeno conti, il pericolo era assurdamente alto. Ma non possedeva ancora l’abilità necessaria per completare l’Arcipelago di Behen. Non era abbastanza forte per sconfiggere le leggende trasformate in cavalieri della morte da Pagma.


Era ad uno stallo. Per cui Grid giudicò che era arrivato il momento di dirigersi verso il Continente Est.


“Sta’ attento.”


Grid chiese di nuovo al sorridente Lauel.


“Andrà davvero tutto bene senza di me?”


“Sì, naturalmente. In passato sarebbe stato un po’ pericoloso. Ma le cose sono cambiate da quando hai coinvolto Kasim.”


In effetti, non poteva dire che fosse completamente sicuro. Ma Lauel non voleva trattenere Grid. Esagerò un po’ per rendere il passo di Grid più leggero.


“Allora ne sono contento. Ok, devo dire addio ad Irene e…”


Grid fu sollevato dalla risposta e lasciò Lauel nell’ufficio. Corse dritto alla stanza di Irene. Era l’ultima occasione per condividere il letto con sua moglie prima di partire. Lauel lo fissò mentre si allontanava e si sentì molto eccitato.


‘Mio Signore, presto ti farò una sorpresa.’


Se il Marchese Steim avesse accettato di sostenere Gred, i membri di Overgeared sarebbero riusciti subito ad espandere la portata delle loro forze e Grid avrebbe avuto tutte le qualifiche per diventare re. Avrebbe provato l’incredibile esperienza di diventare re mentre cacciava nel Continente Est. Lauel voleva vedere lo shock e la delizia sul volto di Grid il più presto possibile.


***


Prima di recarsi da Sticks e di partire per il Continente Est…


“Irene, questo è un regalo per te.”


“Oh… Caro marito, è una novità.”


Dopo essersi incontrato con Irene, erano entrati insieme nella stanza da letto e Grid le aveva donato un pigiama. Era un pigiama bianco intero. Un oggetto con classificazione leggendaria.


[Pigiama del Vampiro Diretto]


Aveva l’effetto di far vedere la pelle al di sotto quando lo si indossava. All’inizio, aveva pensato che fosse un effetto inutile.


‘C’è una ragione se è classificato come leggendario!’


Quando lo indossò, Irene divenne più attraente che mai. Il Pigiama del Vampiro Diretto era un oggetto stupefacente che si meritava a pieno la sua classificazione leggendaria.


“Irene!”


“Caro marito.”


Grid si godette il corpo di Irene, che era diventato più maturo dalla nascita di Lord e usò le sue leggendarie tecniche con le mani. I gemiti di Irene, che si ripetevano ogni volta che le grosse e spesse dita di Grid si muovevano sulla sua pelle, divennero una melodia avvolgente.


***


“È ancora pericoloso.”


Grid prese dei minerali dal deposito della gilda e andò a fare visita a Sticks. Da lui ascoltò un’opinione negativa.


“Si stima che la maggior parte delle migliori abilità diffuse al momento nel Continente Ovest siano venute dal Continente Est. Considerando questo dato, è ovvio che il livello complessivo nel Continente Est è superiore rispetto a quello del Continente Ovest.”


Grid lo sapeva. Infatti, Sticks spiegò che l’Arte della Spada Suprema, che Piaro aveva usato durante il suo periodo come grande spadaccino, aveva avuto origine nel Continente Est. 


“La ragione per cui la gente del Continente Est è riuscita a creare abilità più potenti risiede nel fatto che l’ambiente è più ostile.”


Secondo Sticks i mostri che popolavano il Continente Est erano molto più forti di quelli dell’Ovest. Grid non era preoccupato per questo. Piuttosto, era eccitato.


“Diventerò forte più in fretta se combatto contro chi è più potente di me. Sticks, voglio diventare più forte in poco tempo. Perciò mandami nel Continente Est.”


La ragione principale per cui voleva diventare più forte era perché la sua preziosa famiglia, i suoi amici e i suoi compagni dipendevano da lui. La seconda ragione era che voleva superare Kraugel. Il sogno di Grid era di infrangere tutti i record stabiliti da Kraugel e arrivare in cima. Era un desiderio naturale per un giocatore. 


“No. Sarà più saggio andare dopo che sarai cresciuto ancora un po’ con le città dei vampiri. Non sono più dei buoni terreni di caccia?”


Grid era uno dei pochi candidati a purificare e riparare il Contaminato Arcipelago di Behen. Gli aveva anche salvato la vita ed era il padre di Lord, il suo prezioso discepolo. Sticks voleva che Grid si comportasse in modo più affidabile. Sperava che non corresse rischi inaccettabili.


“Coloro che sono benedetti o maledetti dagli dei… Grid, lo so che hai più di una vita. Ma questo non significa che tu possa superare la morte completamente.”


Aveva ragione. Non potevano paragonarsi ai PNG, che avevano una sola vita, ma i giocatori subivano enormi perdite quando morivano. La loro esperienza crollava, c’era la possibilità di perdere oggetti e di fallire determinate missioni. Ma come poteva un utente giocare liberamente se aveva paura di morire?


‘Giocherei ai giochi su CD se avessi paura di fallire. Ci sono molti punti di salvataggio.’


Grid chiese a Sticks.


“Sticks, useresti solo l’addizione se fosse difficile imparare la moltiplicazione?”


“…”


“No? Per me è tempo di tentare nuove sfide.”


“…Mi hai convinto.”


Era un esempio di basso livello, ma poteva cogliere la natura di Grid da quel commento. Forse l’egoismo di Sticks aumentava man mano che invecchiava. Si rese conto che la sua mentalità si era ristretta e porse un pezzo di carta a Grid. In origine era un oggetto che Grid avrebbe dovuto acquistare usatto direttamente i punti guadagnati nell’Arcipelago di Behen.






[Rotolo del Portale del Movimento del Continente Est]


Ti permette di andare al villaggio d’inizio ‘Pangea’ sul Continente Est.


Peso: 0,1.


“Ok.”


Era sempre bello avere un omaggio! Grid fece un ampio sorriso mentre gli diceva addio.


“Sto andando.”


<i>Flash!</i>


Grid usò il rotolo immediatamente e fu avvolto dalla luce. Sticks fu colto di sorpresa da quella vista e borbottò.


“No… Avresti dovuto prendere anche il rotolo di ritorno per il Continente Ovest…”


***


[Hai attraversato il Mar Morto e sei arrivato nel Continente Est.]


[Sei il 31° giocatore.]


[La distanza dal Continente Ovest è troppo vasta. Tutti i contatti con i giocatori del Continente Ovest saranno bloccati.]


[Il flusso di energia è molto scuro. La rigenerazione del Mana aumenterà del 10%.]


[La gravità è troppo forte qui. Forza e Agilità diminuiranno del 10%. La rigenerazione della Salute rallenterà.]


[Ciò è forzatamente dovuto a influenze naturali. Non è possibile resistere.]






“Non è troppo vantaggioso per le classi di tipo mago?”


Grid non aveva grandi lamentele dato che aveva molte abilità ad elevato consumo di Mana.


“Piuttosto, il 31° giocatore…”


Dovevano essere arrivate delle persone nuove sul Continente Est.


“Eh?”


Il villaggio d’inizio del Continente Est, Pangea. Grid si guardò attorno e rimase sconvolto.




Traduzione di Martina Procida


Editing di Libusemumei
                        



