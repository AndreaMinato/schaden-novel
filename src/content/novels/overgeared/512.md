---
title: Capitolo 512
pubDate: 2025-03-17T08:49:02.559Z
tags:
    - overgeared
---


Scusate il ritardo! La vostra editor per problemi di salute non ha rispettato la programmazione.


Mi farò perdonare


‘Perché è così grande?’


Grid era sorpreso a causa delle dimensioni di Pangea.


‘Pensavo fosse un piccolo villaggio, dato che di tratta di un villaggio d’inizio.’


Era il contrario. Pangea era abbastanza grande da poter essere definita una città. Non riusciva a scorgere la fine delle mura, non importava in che direzione volgesse lo sguardo. Sembrava molto più vasta di Reidan, la seconda città più grande di Eternal, e la popolazione sembrava persino più numerosa. A Reidan mancavano le persone, mentre a Pangea c’era folla ovunque.


‘Il lord qui deve vivere bene…’


Probabilmente guadagnava un sacco da tutte le tasse che i cittadini pagavano. Città desertiche, città fortificate, ecc. Grid possedeva solo città in cui non c’erano molti soldi, e questo lo faceva sentire invidioso.


“Ah?”


Grid continuava ad osservare intorno a sé, quando notò qualcosa.


‘C’è una grande varietà etnica?’


Grid pensava al Continente Est come ‘orientale’. Immaginava uno stile di vita orientale e persone che avevano capelli ed occhi neri. Tuttavia, mentre c’erano molti abitanti di Pangea che sembravano orientali, altri ricordavano degli occidentali o dei mediorientali. Lo stesso valeva per le architetture lungo le strade. Alcuni edifici sembrava provenissero dalla Dinastia Joseon di Corea, altri assomigliavano a cattedrali dell’Europa medievale e c’erano anche palazzi mediorientali. 


“Wow. È davvero…”


Aveva pensato di mangiare jjamppong<b>1</b> per pranzo. Restò in qualche modo deluso, dato che aveva sperato di trovare la misteriosa e antica atmosfera orientale.


‘Ma questo potrebbe essere un vantaggio. Se arrivasse un giocatore di nazionalità diversa, non spiccherebbe troppo.’


Pangea era solo il villaggio d’inizio. Doveva essere un tipo di organizzazione per i giocatori che venivano dal Continente Ovest per la prima volta.


‘Una città o un regno con l’atmosfera orientale che ho immaginato probabilmente esiste da qualche parte.’


Il ragionamento di Grid era appropriato. Si sapeva che il Continente Est era molto più vasto del Continente Ovest. Grid si trattenne per un paio d’ore a Pangea. Osservò i negozi e le strade piene di persone per comprenderne le regole, i sentimenti e la cultura. Era uno sforzo per adattarsi.


Non si muoveva a caso, senza pensare, come ai vecchi tempi. Non era irritante se ci pensava come ad un comportamento significativo.


‘Non c’è niente di speciale. È lo stesso per le persone. Dovrei trovare un’officina ora.’


Grid determinò di aver esplorato Pangea abbastanza e avvertì una nuova curiosità. Era curioso di sapere come lavorassero i fabbri di quel continente e che tipo di armature producessero. Voleva studiarli. Grid non aveva dimenticato il suo dovere di fabbro leggendario.


“Rispettabile anziano, scusatemi. Posso farvi una domanda?”


Grid si rivolse ad un uomo vecchio e grasso che passava.


“Dov’è l’officina del fabbro?”


L’anziano PNG, di nome Pao Woo, esaminò Grid e chiese.


“È la tua prima volta a Pangea?”


“Sì, vengo da molto lontano.”


Non disse che veniva dal Continente Ovest. La percezione che la gente aveva dell’Ovest gli era ancora sconosciuta, quindi doveva essere il più cauto possibile. Fu molto astuto da parte di Grid.


“Ah, capisco. Dovrebbero esserci una o due officine laggiù…”


Pao Woo gli spiegò, prendendo come riferimento la piazza principale.


“C’è la fucina del Martello Bianco sulla strada orientale, l’Incudine Nera su quella occidentale, le Tenaglie Rosse a Sud e le Fiamme Blu a Nord. Sono le officine più famose di Pangea. Se visiti una di queste, riuscirai sicuramente a comprare qualcosa adatto a te.”


“Ci sono molti fabbri che lavorano qui?”


“Una quantità discreta. Almeno 100.”


I beni prodotti in una fucina non comprendevano solo pezzi di armatura. C’era anche una varietà di oggetti necessari nella vita di tutti i giorni, come coltelli da cucina, martelli, attrezzi agricoli, ecc. Perciò la domanda di produzione per i fabbri di città con popolazioni estese era molto più alta. Il Continente Ovest aveva posto un limite al numero di officine in ogni territorio, al fine di tenere i lord locali sotto controllo.


“Grazie.”


Salutò educatamente il vecchietto gentile e si diresse alla fucina del Martello Bianco. La scelse perché era la più vicina, a soli cinque minuti di distanza.


***


[Sei entrato nella fucina del Martello Bianco.]


[I fabbri del Continente Est hanno un diverso punto di vista rispetto a quelli del Continente Ovest. L’effetto del Discendente di Pagma non funzionerà.]


“Mmm.”


Inizialmente, Grid veniva apprezzato dai fabbri di livello intermedio e venerato da quelli di livello avanzato ogni volta che entrava in una fucina. Fabbri eccellenti sapevano che Grid era un fabbro migliore di loro semplicemente guardando il suo corpo e le sue mani. Ma non i fabbri del Continente Est.


Grid era deluso. Era forse perché sapeva che non sarebbe stato trattato bene? No, non era certo per ragioni così futili. Era perché pensava che le abilità dei fabbri dell’Est non avrebbero incontrato le sue aspettative.


‘La loro mancanza di occhio critico implica che mancano di abilità.’


Forse non avrebbe potuto imparare nessuna tecnica da fabbro nel Continente Est.


‘Dovrei concentrarmi sull’avanzamento di livello e sull’acquisizione di nuovi titoli, come avevo pianificato.’


<i>Flinch.</i>


Grid stava per lasciare la fucina, quando improvvisamente si fermò.


<i>Ttaaang!</i>


Il suono del martello che colpiva il ferro era così limpido? Grid non credette alle sue orecchie e cambiò la direzione dei suoi passi. Poi osservò all’interno dell’officina con sguardo incantato. Lì…


<i>Ttang! Ttang! Ttang!</i>


<i>Hwaruruk!</i>


<i>Puok. Puok.</i>


<i>Chiiiiik!</i>


Dieci fabbri stavano lavorando attorno a una grossa fornace al centro. Qualcuno sedeva davanti all’incudine, martellando, un altro stava raffreddando del ferro rovente, mentre un altro ancora lavorava senza sosta ai mantici. Grid era impressionato, in quanto colse istantaneamente la loro grande abilità.


‘Sono fabbri che hanno raggiunto il livello avanzato di Maestria del Fabbro.’


La ragione per cui i fabbri del Continente Est non riconoscevano la grandezza di Grid non era perché erano “incompetenti”, ma perché erano diversi. Le tecniche dei fabbri dell’Est erano diverse da quelle dei fabbri dell’Ovest.


‘No, loro sono avanti.’


In particolare, le tecniche di forgiatura erano eccellenti. Impilavano diversi strati di metallo insieme e ripetevano il processo. Era un metodo che richiedeva una tremenda forza fisica, pazienza e delicatezza. Ma i fabbri comuni del Continente Ovest evitavano quel processo. La maggior parte delle volte sceglievano il metodo più semplice.


‘Questa è chiaramente una mentalità con una professionalità superiore. È forse un fenomeno causato dall’elevato livello di competizione derivante dall’avere così tanti fabbri?’


Grid avvertì una forte curiosità quando vide il loro equipaggiamento.


‘Quando forgiano il ferro, usano un martello di ferro. Quando forgiano il mithril, ne usano uno di mithril…’


Era per incrementare l’efficienza della forgiatura, stando attenti allo stesso tempo a non contrastare con la natura del metallo. Era un’idea a cui il Fabbro Leggendario Grid non aveva mai pensato.


‘Cos’è quel liquido che viene rilasciato nell’acqua usata per temprare?’


C’era molto da imparare in quel luogo. Accadde mentre Grid osservava attentamente il lavoro dei fabbri...


“Vuoi imparare l’arte del fabbro da noi?”


Qualcuno si era avvicinato a Grid. Aveva la pelle scura e le labbra spesse, come un africano. I muscoli attorno al suo collo erano così sviluppati da essere spessi quanto i muscoli della coscia di Grid. Il suo nome era White. 


Aveva frainteso il comportamento di Gird, credendo che stesse cercando di diventare un fabbro, e disse con espressione gentile.


“Be’, è magnifico che tu voglia imparare, se sei disposto a lavorare sodo. Ma ci sono molte persone come te che vengono qui ogni giorno. Non posso accettare chiunque. Se vuoi imparare le nostre tecniche, devi prima dimostrare che sei qualificato.”


“No, voglio solo fare un giro brevemen…”


Grid non riuscì a finire la frase. White gli porse casualmente un’ascia e spuntò una finestra di notifica.


<i>Ttiring-</i>






[È stata creata una missione.] 


[Spacca la legna!]


Difficoltà: ???


White, il proprietario della fucina del Martello Bianco, vuole metterti alla prova.


Riporta indietro due Alberi Bianchi vecchi di 100 anni dalla foresta a Nord di Pangea.


Condizioni di Completamento Missione: Taglia due Alberi Bianchi vecchi di 100 anni.


Ricompensa per il Completamento della Missione: 12% di esperienza. Ottieni un lavoro come apprendista nella fucina del Martello Bianco.


Condizioni di Fallimento Missione: Nessuna.






‘No, è uno scherzo? È scandaloso.’


Gli occhi di Grid si assottigliarono. Si aspettavano che un utente di livello 317 si mettesse a spaccare legna? E la ricompensa era un lavoro come apprendista fabbro. Non avrebbe mai immaginato che al mondo ci fosse qualcuno abbastanza pazzo da tentare di fare di un fabbro leggendario un apprendista. 


‘Certamente ci sono cose che posso imparare. Ma non è abbastanza per perdere un sacco di tempo qui.’


Il livello delle sue tecniche era molto più avanzato del loro. Poteva imparare una varietà di idee diverse lì, non questioni di tecnica. Non valeva la pena perdere tempo con quella missione.


‘Innanzitutto, non si tratta di una missione per principianti del Continente Est?’


Grid stava per rifiutare, quando fu sorpreso da qualcosa. Se avesse completato quella missione, avrebbe guadagnato il 12% della sua esperienza?


‘Pazzesco.’


Basandosi su utenti di livello 317, era una quantità che avrebbe acquisito sconfiggendo 500 vampiri inferiori. Poteva guadagnare una grossa quantità di esperienza semplicemente abbattendo due alberi. Onestamente non riusciva a crederci, ma il sistema non mentiva! Gli occhi di Grid presero a brillare come fiaccole quando verificò di nuovo.


“Davvero? Devo solo tagliare due alberi?”


“Sì.” White annuì.


Grid fece un ampio sorriso.


“Allora ci vado!”


Era il paradiso!


‘Il Continente Est è fantastico!’


Mentre correva verso la foresta portando l’ascia con sé, Grid ripensò ai suoi giorni da principiante. Allontanandosi svanì, mentre controllava le informazioni della missione sulla mappa. White continuò a seguirlo con lo sguardo, finché qualcuno gli chiese.


“Credi davvero che possa abbattere un Albero Bianco vecchio di 100 anni?”


Un Albero Bianco di 100 anni era duro come il ferro e violento come un vulcano attivo. Un famoso taglialegna non era riuscito nemmeno a scalfirlo e un potente sciamano non era riuscito ad abbatterlo col fuoco. Non era chiamato Albero del Taoismo per niente. Era possibile produrre una fiamma perfetta se lo si usava come legna da ardere, ma ciò era impossibile. Chiunque sognasse di diventare fabbro lo sapeva. Ma il giovane uomo dagli occhi neri non aveva quel tipo di buonsenso. Era certo che non avesse mai studiato nulla riguardo all’arte del fabbro.


“Negli ultimi anni si è presentata un sacco di gentaglia qui.” White scosse la testa e tornò al suo posto. Gridò ai suoi uomini, “Ehi voi! Concentratevi di più! Dobbiamo vincere la competizione di quest’anno!”
Jjamppong: è una zuppa di spaghetti coreana con frutti di mare piccanti oppure preparata in brodo di maiale insaporito con gochugaru (peperoncino in polvere). Altri ingredienti comuni includono cipolle, aglio, zucchine coreane, carote, cavoli, calamari, cozze e maiale




Traduzione di Martina Procida


Editing di Libusemumei
                                


                                



