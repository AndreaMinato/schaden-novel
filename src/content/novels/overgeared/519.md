---
title: Capitolo 519
pubDate: 2025-03-17T08:49:02.560Z
tags:
    - overgeared
---


Scusate il ritardo negli ultimi periodi.


Cercherò di riprendere la programmazione regolarmente




[Padella del Grosso Ratto Velenoso]


Tenuta: 5/9   Potere d’attacco: 2


*Quando equipaggiata, sarà generata un’abilità Cucina Principiante Lv.1.


Lo strumento preferito dei Grossi Ratti Velenosi per la cucina.


I grossi ratti velenosi cucinano ogni tipo di cibo in questa padella e la usano, allo stesso tempo, come servizio.


È una padella realizzata con tecnica rozza, ma è meglio di niente.


Condizioni d’uso: Nessuna.


Peso: 70






“…Come è successo?”


Aveva creduto che fosse la padella di Idan. Invece era la padella di un criceto. Grid era sconcertato.


“No, è ridicolo. Dove si è mai visto un criceto che cucina con una padella?”


Naturalmente, sapeva che l’intelligenza dei grossi ratti velenosi era molto alta, perché l’aveva sperimentata lui stesso. Osservando le loro abilità di linguaggio e i loro standard di vita, sembravano migliori degli orchi e dei goblin. Ma per creare strumenti, era necessario il concetto in sé.


In fin dei conti, i grossi ratti velenosi erano mostri. Erano portati ad essere fedeli ai loro istinti di sopravvivenza. Ciò significava che capivano che erano necessari degli strumenti per catturare una preda, perciò producevano armi. Ma francamente, era straordinario che arrivassero a pensare persino alla cucina.


“Normalmente mangiano carne cruda. È buffo che dei mostri abbiano il desiderio di cibo raffinato.”


Si sarebbero interessati anche alla pulizia? Comunque, avevano l’alito cattivo. Avrebbero dovuto creare anche uno spazzolino da denti, oltre a una padella. Grid gettò la padella da parte e lasciò la tenda. 


‘I criceti devono aver preso l’idea della padella da qualche parte.’


Forse la padella di Idan era stata abbandonata da quelle parti?


‘Per chiarire. Dopo aver trovato la padella di Idan, ne potrebbero esser stati influenzati. Allora tutto avrebbe senso.’


<i>Tak.</i>


La tenda era ridotta a brandelli dopo la battaglia. Grid si mosse agilmente verso il centro della comunità dei grossi ratti velenosi. Apparve una tenda eccezionalmente alta. Era dieci volte più grande di una tenda comune.


‘Da questa parte.’


Era il luogo dove risiedeva il capo dei grossi ratti velenosi.


‘C’è un’elevata possibilità che la padella di Idan sia lì dentro.’


Il problema era raggiungerla. Avrebbe dovuto sfondare da un unico punto o continuare metodicamente a sbarazzarsi delle tende sul margine esterno?


‘Sarebbe bello se potessi andare dritto.’


La distanza tra le tende era molto ampia. Avrebbe dovuto distruggere le tende di fronte, ma quello non era un problema. Solo…


‘Se raggiungo il capo con la maggior parte delle tende ancora intatte…’


Il rischio era troppo grande. Sarebbe stata una seccatura se il capo avesse avuto un’abilità per richiamare gli alleati circostanti. In un istante si sarebbe ritrovato in uno sciame di decine o centinaia di ratti, cosa che lo avrebbe portato sicuramente alla morte.


‘Avanzerò a partire dal margine più esterno. Sarà la cosa più facile.’


Ad ogni modo, non c’erano giocatori nel Continente Est. Non doveva preoccuparsi che qualcuno gli rubasse la preda. 


“Già. Non c’è bisogno di agitarsi.”


Era come avere un intero server per sé! Grid decise di prendersela comoda e si mosse con passi lenti ma sicuri. Si spostò con regolarità dalle tende più esterne verso il centro della comunità, uccidendo i criceti. Il risultato…


[Hai sconfitto un grosso ratto velenoso.]


[Hai guadagnato 36445900 punti esperienza.]


[Hai ottenuto la cistifellea di un grosso ratto velenoso.]


[Hai sconfitto un grosso ratto ve…]


[Il tuo livello è salito!]


[Dato che hai una seconda classe, riceverai un bonus di avanzamento di livello. Hai ottenuto 12 punti statistica.]


[Sei punti sono stati forzatamente investiti in Intelligenza a causa dell’influenza della seconda casse, Grande Mago Leggendario.]


[La tua Intelligenza è salita oltre 1300.]


[Ora puoi imparare un nuovo incantesimo!]


Era già il suo secondo avanzamento di livello da quando era arrivato nella comunità dei mostri. Distruggendo centinaia di abitazioni pacifiche, Grid aveva raggiunto il livello 319 e aveva superato i 1300 punti di Intelligenza. Ma Grid provava vergogna, non felicità. 


“Sono… Sono uno sfasciafamiglie.”


I grossi ratti velenosi erano molto amorevoli. Aveva preso di sorpresa le coppie mentre dormivano nei loro letti e, prima di morire, gli amanti si erano guardati l’un l’altro con dolcezza.


‘Questa è una nuova forma di tortura?’


Un sistema di caccia che faceva sentire in colpa i giocatori. Lasciava l’amaro in bocca. Grid era sempre più sicuro che ci fosse uno psicopatico nel team di sviluppo di Satisfy. Braham sollecitò Grid, che era ormai agonizzante.


‘Rallegrati! Potrai sperimentare la mia forza, che è completamente diversa da quella degli altri esseri inferiori del mondo!’


Il più grande potere al mondo? Era la sua magia. Braham ne era convinto. Voleva ricordare a Grid la sua grandezza. Dall’altro lato, Grid si eccitò.


‘Nuove magie!’


Era la seconda volta da quando aveva ottenuto la sua seconda classe. Oltre a Missile Magico, che aveva acquisito come incantesimo predefinito, aveva imparato solo Rivelazione Magica. Il motivo era la sua bassa Intelligenza. Nonostante possedesse la classe ‘grande mago leggendario’, la situazione era deprimente perché poteva usare solo Missile Magico e Rivelazione Magica.


Ma adesso non era il momento di lasciarsi prendere dalla tristezza. Le opportunità per acquisire magie leggendarie si sarebbero presentate man mano che la sua Intelligenza aumentava! Grid era pieno di una tremenda eccitazione e di anticipazione.


“Adesso posso usare Palla di Fuoco!”


Una finestra di notifica spuntò davanti a Grid.


<i>Ttiring-</i>






[Puoi imparare un nuovo incantesimo.]


[Allarme (Potenziato) Lv.1]


Un incantesimo sviluppato dal grande mago leggendario, che ha completamente rovesciato la formula di attivazione. 


Puoi impostare ogni tipo di suoni d’allarme nel tempo e nel luogo desiderati.


Quando il livello cresce, la varietà dei suoni e la loro portata aumenteranno.


Consumo delle Risorse: 500 Mana.


Tempo di Ricarica: 1 minuto.


-Se usi questo incantesimo tre volte in modalità Grande Mago, lo imparerai.






“…?”


Grid rimase stupefatto dopo aver controllato la finestra di notifica. Non riusciva a capire bene la situazione, mentre la risata di Braham gli risuonava nelle orecchie.


‘Uhuhuh. Questo allarme…’


“Quanto sei chiassoso… No, fa’ silenzio.”


‘…?’


“Per favore, fa’ silenzio.”


Grid voleva stare solo. Era una cosa risaputa che la magia di livello più basso includesse Allarme, ma non si era mai immaginato di ottenerlo dopo Missile Magico e Rivelazione Magica.


‘Non è un incantesimo che si impara di default come Missile Magico?’


Quale stupido incantesimo necessitava di 1300 punti di Intelligenza per essere imparato? Grid era sconcertato, mentre le sue aspettative andavano in frantumi. Si sentiva così frustrato che un intento omicida gli si accese lentamente negli occhi. La rabbia che gli ribolliva in petto aveva bisogno di uno sfogo.


“Uccidere…”


<i>Kkuok.</i>


Strinse con forza la Spada Fantasma. Digrignò i denti ed entrò nella tenda più vicina. Fu l’inizio di un violento ma silenzioso massacro. Grid non ebbe alcuna esitazione nell’uccidere le amorevoli coppie di criceti questa volta. In quel momento non riusciva a provare alcuna empatia verso gli altri.


***


“Ah… Ah… Adesso posso vivere un po’.”


La vasta comunità di tende piene di grossi topi velenosi. Tutte le tende erano state bruciate, ridotte a brandelli o distrutte. Era il risultato del massacro di Grid, che aveva richiesto mezza giornata. C’era una sola cosa ancora intatta davanti a lui. La grossa tenda al centro della comunità. Era il luogo dove risiedeva il capo criceto e dove si trovava, probabilmente, la padella di Idan.


Grid, ormai al livello 320, usò Rivelazione Magica per valutare il capo e provare a indovinare all’incirca di che livello fosse.


[Hai usato Rivelazione Magica (Potenziata),]


[Rivelazione Magica (Potenziata) è salita dal Lv.2 al Lv.3!] 


[Il potere di Rivelazione Magica (Potenziata) è aumentato! Ora Rivelazione Magica può identificare le statistiche del bersaglio!]


Nome: Potente Ratto Maschio


Livello: ???


Classe: ???


Statistiche: ???


Specie: Grosso Ratto Velenoso


Stato: Mostro






Nome: Regina Ratto


Livello: ???


Classe: ???


Statistiche: ???


Specie: Grosso Ratto Velenoso


Stato: Mostro






“Due anche qui…”


Il capo non ci pensava neanche a godersi un harem, ma anche qui c’era una coppia monogama!


“Sono proprio dei ratti con dei principi!”


Grid si era sentito fiducioso quando il livello di Rivelazione Magica era salito. Adesso era di nuovo arrabbiato. La finestra di stato mostrava solo punti interrogativi e la cosa lo faceva sentire tradito da Rivelazione Magica. 


‘La mia Rivelazione Magica è un ottimo incantesimo. L’unica cosa che scarseggia è la tua Intelligenza.’


“Ahah! Hai ragione! Da’ la colpa a me! L’incantesimo di Allarme è stato creato per colpa mia! Merda!”


Perché mai un mago leggendario avrebbe voluto usare Allarme? In quel momento, se la prese con Braham. Senza volere, Grid alzò la voce e il rumore si trasmise ai criceti dentro la tenda. 


“Muong? Perché un umano è qui?”


“La pagherai per averci impedito di fare il sonnellino. Muong.”


La regina dei criceti, che indossava una corona grezza e un mantello, era immensa. Era due volte più grossa di Grid. La regina esibì orgogliosamente la pelliccia bianca sul suo petto e tirò fuori una zampa da sotto il suo mantello rosso. Puntò la zampa verso Grid.


“Muong. Gli umani sono nauseanti perché non hanno pelliccia. Disgustosi. Muong, ti ucciderò immediatamente.”


Anche la regina dei criceti usava un tridente come arma.


<i>Swaeek!</i>


Il tridente era veloce e sembrava capace di trapassare Grid da parte a parte. Grid lo evitò in fretta, mentre Braham parlava.


‘Lasciala a me. Ti farò vedere come usare Allarme.’


“…”


Come usare Allarme? Grid non si aspettava molto. Ma non poteva ignorare le parole di Braham. 


‘L’incantesimo di Allarme può essere usato in battaglia?’


Magia usata da un grande mago leggendario. Non era poi così banale, a pensarci con calma.


“Ok.”


<i>Sururuk.</i>


I capelli di Grid diventarono bianchi.






Traduzione di Martina Procida


Editing di Libusemumei
                                


                                



