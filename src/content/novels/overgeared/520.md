---
title: Capitolo 520
pubDate: 2025-03-17T08:49:02.560Z
tags:
    - overgeared
---


[Hai usato Assimilazione.]


[Sei diventato tutt’uno con l’anima di Braham. Il controllo del tuo corpo è stato affidato a Braham.]


[La tua classe verrà cambiata da Discendente di Pagma a Grande Mago Leggendario.]


[Braham sta cercando oggetti correlati all’Intelligenza.]


[Il Mantello di Malacus è stato equipaggiato.]


[La Corona della Luce Sacra è stata equipaggiata.]


[Non ci sono altri oggetti indossabili.]


<i>Sururuk.</i>


Nel momento in cui Grid usò l’Assimilazione, la mascella contraddistinta da una massiccia bellezza si assottigliò e le braccia e le spalle muscolose cambiarono.


“Uhuhuhuh!”


I capelli candidi scivolarono sotto la corona. La pelle bianca contrastava con gli occhi di rubino, dandogli un’aura misteriosa. Era il grande mago leggendario Braham, che un tempo era stato un vampiro.


“Non avrei mai pensato che questo corpo sarebbe stato usato per fare fuori dei ratti. È una cosa nuova.”


Braham rise con arroganza. Grid lo sollecitò tre secondi dopo l’inizio di Assimilazione.


‘Avanti, usa la magia! Non sprecare di nuovo Assimilazione e sii vigile!’


“Sei una leggenda. Non stare a preoccuparti come fanno le persone inferiori.”


Braham fece schioccare la lingua e agitò la mano. Poi creò un Missile Magico (Potenziato) di livello Esperto che cominciò a girargli intorno. Grid era stupefatto.


‘Come hai fatto?’


Missile Magico era un tipo di incantesimo che era possibile lanciare dopo aver specificato il bersaglio. Sfrecciava immediatamente contro di esso non appena veniva usato. Non c’era modo di bloccarlo sul posto. Era una cosa risaputa.


<i>Pajik!</i>


<i>Pachichik!</i>


Una sfera di Mana, che conteneva un potere esplosivo, si generò accanto a Braham. Braham diede a Grid una risposta spettacolare.


“È Allarme.”


‘Cosa? Allarme?’


“Allarme è un incantesimo che può suonare senza limiti e non si tratta semplicemente di rumore.”


‘…?’


“Si suppone che l’incantesimo di Allarme suoni in specifiche situazioni e tempi. Perciò,  intrinsecamente è una magia a tempo. Poi io l’ho rinforzata.”


‘Non capisco cosa tu stia dicendo. Che cosa ha a che fare tutto questo col blocco di Missile Magico?’


“Prima di usare la magia, ho immesso il comando ‘entra in azione quando suona l’allarme.’ È come le bombe a orologeria create dai nani.”


‘Bombe a orologeria?’


Il chiaro esempio di Braham aiutò Grid a capire. In quel momento…


“Muong! Umano! Osi invadere il castello della regina! Myong!”


Gridò il boss intermedio della comunità dei mostri, il Potente Ratto Maschio. Puntava il Grid dai capelli bianchi, Braham. Braham faceva roteare il Mana attorno a sé e sembrava poco interessato. Era coraggio oppure totale ignoranza. I grossi ratti velenosi erano una specie intelligente, ma erano anche una specie fisica e non potevano usare la magia. Ne era prova il fatto che non c’erano maghi né sciamani nella comunità dei ratti.


“Muong!”


Il Potente Ratto Maschio, con occhi allucinati, raggiunse Braham e lo pugnalò col suo tridente. Braham rispose con tempismo perfetto.


<i>Dididididi!</i>


Si udì un suono squillante provenire dal Missile Magico, che fluttuava attorno a Braham.


<i>Peeeeeeong!</i>


“…!”


Il ratto maschio fu colpito dal Missile Magico e cadde all’indietro senza nemmeno gridare.


“Sta’ a guardare.”


A pochi passi dal ratto maschio, Braham sparò in totale sei Missili Magici simultaneamente. Era il lancio multiplo di incantesimi, che si poteva ottenere dalla combinazione di Missile Magico a livello Esperto e dell’abilità passiva del grande mago leggendario.


<i>Pa-ang!</i>


<i>Paang! Pang! Papapapang!</i>


‘Wow…’


Grid ammirava. Le sfere bianche di Mana avvolgevano Braham come in un chiaro di luna. Erano come delle illusioni, ma anche bellissime. Grid non aveva alcun senso artistico, ma persino lui riusciva a coglierne la bellezza. Passò al punto di vista da osservatore e catturò la scena con uno screenshot.


‘Dovrei impostarla come sfondo sul mio telefono.’


Era l’unico che avrebbe potuto vedere in quella scena uno sfondo per il telefono.


“M-Muong…! Umano codardo!”


Come poteva il Potente Ratto Maschio lasciarsi umiliare così mentre la Regina Ratto assisteva? Il ratto maschio era furioso e pieno di vergogna e, ancora una volta, si precipitò contro Braham. La sua velocità non era inferiore rispetto a quella di Grid e il tridente soverchiò la sua forza. 


‘È al livello 400?’


Il boss intermedio era incredibilmente forte. Nessuno sapeva quanto fosse forte la Regina Ratto. Un brivido scese giù lungo la spina dorsale di Grid.


<i>Didididi!</i>


<i>Didididididi!</i>


I sei Missili Magici attorno a Braham cominciarono a suonare tutti insieme. E…


<i>Peng!</i>


<i>Pepepepepeng!</i>


“…!”


Uno trapassò il petto del ratto maschio, due il fianco, altri due gli trafissero entrambi i gomiti e l’ultimo lo colpì in un punto vitale, precisamente in mezzo agli occhi. Neanche stavolta il ratto maschio poté urlare, mentre perdeva sangue, e Braham cominciò ad emettere suoni di derisione.


“Questo è uno dei modi in cui è possibile usare Allarme. Cerca di prevedere quando e come il nemico si muoverà, imposta il tempo e assegnalo ad un incantesimo offensivo. A quel punto l’incantesimo si scaglierà contro il nemico col giusto tempismo. Con un uso minimo di magia, puoi esercitare lo stesso potere delle Mani di Dio.”


‘…’


Grid comprese ciò che Braham stava dicendo. Ma anticipare l’azione dell’avversario in tempo reale durante la battaglia, impostare il tempo per l’incantesimo di Allarme e persino la traiettoria della magia d’attacco? Era una cosa impossibile, meno che per Braham? Braham rassicurò Grid, che si sentiva in imbarazzo.


“C’è un modo più facile per usarlo.”


<i>Tak!</i>


Braham diede un calcio al ratto maschio, che stava cercando di rialzarsi, e indietreggiò. Poi evocò altri sei Missili Magici. Quattro di essi volarono simultaneamente contro il ratto maschio, che era in procinto di caricare.


“Non lo accetterò più! Myong!”


Il ratto maschio disegnò una linea col suo tridente.


<i>Kwa kwa kwa kwang!</i>


Una forza poderosa si abbatté sui quattro Missili Magici e li distrusse.


<i>Ssik!</i>


Il ratto maschio sorrise di soddisfazione. Non appena agitò il tridente contro i quattro Missili Magici, i due Missili rimanenti, ed altri sei evocati da Braham, lo colpirono.


<i>Pepepepepeng!</i>


“Muoong!”


Il ratto maschio fu sbalzato via, dopo essere stato colpito da otto Missili Magici. Braham fece spallucce.


“È molto più facile sfruttare gli attacchi a proprio vantaggio in questo modo e l’effetto non è male. La magia di Allarme ti sarà di grande aiuto.” 


Il livello del Missile Magico di Grid era ancora basso. Il tempo di ricarica era più lento di quello del Missile Magico di livello Esperto, dunque era impossibile usarne due o più allo stesso tempo. Ma se avesse usato l’incantesimo di Allarme? Avrebbe potuto evocare più Missili Magici in sequenza.


‘Tieni a mente che Allarme può essere collegato solo alla magia stessa. Anche la distanza ha un limite. In particolare, l’Allarme Lv.1 è molto più limitato. Be’, lo scoprirai presto se lo usi.’


‘La descrizione non dice che posso usarlo ovunque?’


“Quella è una descrizione della magia in sé. Una volta imparata, le spiegazioni specifiche per ogni livello saranno più dettagliate.”


‘Um…’


Poteva usarlo davvero? Braham cercò di incoraggiare Grid, che non era ancora convinto.


“In effetti, è facile usare Allarme a proprio vantaggio.”


“Myoooooong!”


Il ratto maschio, ormai quasi esausto, saltò su. Braham osservò il ratto malconcio e sollevò un dito. Poi lo fece schioccare. E…


<i>Wiiiiiiing!</i>


“Kyaaaaak!”


Il ratto cominciò ad udire un fastidioso trillo proprio accanto al suo orecchio. In quel momento, il timpano del ratto si sfondò e quello crollò a terra, il naso sanguinante. Era lo stato di “perdita forzata dell’equilibrio”, a cui non era possibile resistere.


‘Ha fatto suonare l’allarme dentro il suo corpo…?’


Non era un trucco scorretto? Creava un disagio perfetto. Nemmeno la resistenza passiva di una classe leggendaria avrebbe potuto sopportarlo. Braham parlò con costernazione, mentre Grid non riusciva a provare altro che ammirazione.


“Be’, ad essere onesti, questa mossa è possibile solo con Allarme a livello Esperto. L’Allarme Lv.1 dovrebbe essere così.”


<i>Clack!</i>


Braham fece schioccare di nuovo le dita.


<i>Pipipipipipi!</i>


L’allarme cominciò a suonare forte accanto all’orecchio del ratto maschio. Braham sparò un Missile Magico contro il ratto, completamente stralunato, e fece un largo sorriso, rivelando i suoi denti bianchissimi.


“È abbastanza buona per te?”


Braham era orgoglioso della magia potenziata che aveva creato. Grid non gli negò quel momento di gloria.


‘Fantastica… La migliore.’


Era immensa. Una magia di classificazione leggendaria. Una finestra di notifica spuntò davanti a Grid, che tremava per l’eccitazione.


[Hai distrutto un Potente Ratto Maschio!]


[Hai guadagnato 205700890 punti esperienza.]


[Hai ottenuto la Cistifellea del Potente Ratto Maschio.]


[Hai ottenuto il Cuore del Potente Ratto Maschio.]


[Hai ottenuto 5 Pietre Sacre di Potenziamento dell’Arma.]


[Hai ottenuto 4 Pietre Sacre di Potenziamento dell’Armatura.]


[Congratulazioni! Hai imparato Allarme (Potenziato)!]


[La durata di Assimilazione è terminata.]


[Hai ripreso il controllo del tuo corpo.]


[L’anima di Braham si è temporaneamente dissolta.]


“…Eh?”


Erano già passati tre minuti? Quando era a scuola, era abituato ad addormentarsi in meno di un minuto e di solito rimaneva concentrato in classe per soli tre minuti. Grid fu molto deluso quando i suoi capelli tornarono neri. Ma fu solo per un momento. Improvvisamente tornò alla realtà e si sentì travolto dalla disperazione.


La Regina Ratto. Il vero boss della comunità dei Grossi Ratti Velenosi non mostrava neanche un graffio.


“Umano. Hai ucciso mio marito. Myang.”


“…Ah.”


Maledetto Braham. Non poteva uccidere prima la regina ratto? Grid confermò che il suo Mana si era esaurito ed evocò le Mani di Dio per tenere a bada la regina. Poi fuggì. Innanzitutto, doveva guadagnare abbastanza tempo per bere due pozioni di Mana.




Traduzione di Martina Procida


Editing di Libusemumei
                                


                                



