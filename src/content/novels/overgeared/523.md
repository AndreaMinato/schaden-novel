---
title: Capitolo 523
pubDate: 2025-03-17T08:49:02.560Z
tags:
    - overgeared
---




Ringraziamo Giuseppe per la sua donazione!


Usciranno 3 capitoli fino a un massimo di 5 al giorno, fino alla fine della sponsorizzata.




“Huh??”






Grid era perplesso mentre controllava le informazioni dell’abilità passiva nascosta Ordine del Dio. Squillò una campanella. Era veramente scioccante.






“È-è buona ma...”






Era il motivo per cui il tempo di ricarica di Assassino Collegato e Ondata di Assassinio Collegato si erano ripristinati.






‘Fantastico!’






Aveva davvero un ottimo valore, paragonabile a quella volta in cui aveva ottenuto le classi Erede di Pagma e Grande Mago Leggendario.






‘Non avrei mai pensato che la benedizione di Dominion sarebbe stata un così grande aiuto.’






Durante l’evento del Papa Drevigo, aveva ottenuto le benedizioni di Rebecca, Judal e Dominion. Tutte e tre sul pavranio, e potenziavano Grid. La Benedizione di Rebecca aumentava la velocità di recupero della salute del 300%, la Benedizione di Dominion aumentava la potenza di attacco del 15% e la Benedizione di Judal aumentava la difesa del 15%. A questo punto, Grid poteva soltanto ipotizzare una cosa.






‘La Benedizione di Dominion è uno dei tre potenziamenti di potenza di attacco passivi maggiori...’






La Benedizione di Judal era uno dei tre potenziamenti di difesa passivi maggiori e la Benedizione di Rebecca uno dei tre potenziamenti di recupero passivi maggiori?






‘Non sono poche le probabilità di ottenerli tutti?’






Non era un’esagerazione dire che i requisiti per l’ottenimento di ‘Ordine del Dio’ erano assurdi. Con la benedizione del Dio Dominion, poteva ottenere risultati di danni unici e ricevere il favore di Zeratul? Quanti dei due miliardi di utenti avrebbero incontrato quei requisiti? Era difficile immaginare le altre abilità passive che potevano essere ottenute dalle benedizioni di Judal e Rebecca.






‘E’ la stessa cosa per il dominio e l’abilità di comando.’






Grid aveva avuto molte esperienze sfortunate, perciò l’effetto di dominio e abilità di comando era di molto più fraudolento di Ordine del Dio.






‘In futuro, i miei nemici acquisiranno il dominio e l’abilità di comando. No, forse li hanno già appresi.’






Era una parte ovvia del repertorio di chiunque. Questo mondo maledetto non lo avrebbe lasciato andare tanto facilmente.






‘Morirò in futuro per questo?’






Di certo non aveva intenzione di lasciarlo accadere così facilmente.






‘Da adesso in poi, sarò invincibile.’






Perché? Aveva la statistica della buona fortuna!






“Kuhuhuhu! Vi mostrerò la combinazione di Ordine del Dio e della buona fortuna!”






Ordine di Dio aveva il 50% di probabilità di ripristinare il tempo di ricarica. E se la statistica della buona fortuna la influenzasse?






“Ci sarà più del 50% di probabilità di ripristinare il tempo di ricarica!”






Si, proprio come poco tempo prima. C’era una bassa probabilità di ripristino continuato del tempo di ricarica dell’abilità. Grid aveva fiducia nella statistica della buona fortuna e mirò alla tenda distrutta davanti a lui. Fece un respiro profondo e lanciò l’Arte della Spada di Pagma Ondata, per accertarsi dell’effetto di Ordine del Dio. L’effetto che si aspettava, però, non si attivò.






Grid era confuso, ma reagì con calma.






“Hu...Hut! Beh, non è una probabilità del 100%. Può fallire una volta ogni tanto.”






La statistica della buona fortuna poteva trovarsi in cattive condizioni. Il fabbro leggendario cercò di tranquillizzarsi, poi lanciò l’Arte della Spada di Pagma, Collegamento. Il risultato? L’effetto di Ordine del Dio non si attivò, e il tempo di ricarica non venne ripristinato. La stessa cosa accadde quando utilizzò Assassinio e Cuspide.






“Pant, pant. E’ davvero uno schifo.”






C’era qualcosa di instabile. Ripensandoci, l’abilità 5 Attacchi Congiunti collegata ai Guanti di Luce Sacra e Failure non erano stati utilizzati durante i mesi passati. Sfortunatamente, la sfortuna di Grid era così alta che superava la sua poca statistica della buona fortuna.






“No...Perché? Perché continuo ad ottenere abilità come questa?”






Un’abilità meno fraudolenta; voleva acquisire un’abilità sicura che non si basasse sulla fortuna.






<em>Flop!</em>






La felicità di Grid si trasformò in frustrazione. Non importava quanto ci pensasse su, aveva difficoltà a riporre fiducia in Ordine del Dio. Arrivò ad una conclusione.






“Non ho bisogno di sapere di questa abilità.”






Avrebbe subito soltanto battute d’arresto se avesse combattuto con la convinzione che Ordine del Dio si sarebbe attiva. Preferirebbe combattere come sempre e ringraziare gli dei se poi si fosse attivata.






“Si...Ordine del Dio non è l’unica cosa che ho ottenuto. Non ho bisogno di diventarne ossessionato.”






C’era il titolo Nuova Stella di Pangea.






‘Spero sia un titolo che aumenti la buona fortuna.’






Era un peccato perché si sentiva come se la sua fortuna sarebbe stata per sempre pessima. Aveva disperatamente bisogno della statistica della buona fortuna. Grid controllò le informazioni del titolo.






[Nuova Stella di Pangea - 1° Stadio]






Stadio 1: è relativamente facile ottenere informazioni dagli abitanti di Pangea.






* Ogni volta che distruggerai una comunità di mostri sita nel nord, il livello di efficacia del titolo aumenterà.






“...”






Era meno di quanto si aspettasse. Forse si sentiva più deluso dopo aver visto la passiva nascosta Ordine del Dio.






“Hah...”






Grid sospirò rumorosamente e controllò a turno gli oggetti che aveva ricevuto.






[Pergamena di Potenziamento Benedetta per Armi]






Una pergamena utilizzata per potenziare armi.






Il potenziamento avvenuto con successo di un’arma ne aumenterà il valore potenziato di +1.






Se il potenziamento fallisce, la forza dell’arma non diminuirà.






[Pergamena di Potenziamento Benedetta per Armature]






Una pergamena utilizzata per potenziare armature.






Il potenziamento avvenuto con successo di un’armatura ne aumenterà il valore potenziato di +1.






Se il potenziamento fallisce, la forza dell’armatura non diminuirà.






“...?”






Fino ad ora, Grid aveva pensato alle pergamene di potenziamento benedette come alle pietre di potenziamento. A differenza del Continente Occidentale, quello Orientale non usufruiva di minerali grezzi per il potenziamento. Si trattava di un oggetto con lo stesso effetto, ma aveva nome e aspetto diversi. Non era tutto. Le pergamene di potenziamento benedette non erano forti come le pietre in materia di potenziamento. Tuttavia, dimostravano una stabilità tremenda.






‘Wow, i conglomerati non le comprerebbero a caro prezzo?’






Il grado di successo del potenziamento di oggetti era di decimali. Una persona poteva provare 100 volte e fallire 100 volte, ma il peso sulle spalle dei giocatori quando un potenziamento falliva non era soltanto quello della perdita di soldi. Il valore di potenziamento dell’oggetto diminuiva ogni volta che si falliva. Questo rappresentava il problema maggiore, ma questa pergamena aveva l’effetto di proteggere il valore di potenziamento. I chaebol non sarebbero disposti a spendere miliardi per le pergamene di potenziamento benedette per raggiungere il valore +10?






‘Non possono permettersi di perderla.’






Non si venderebbe almeno a 10 milioni di won per pergamena?






‘Quali 10 milioni? Potrei venderle a miliardi.’






La pergamena era come un talismano. Una scrittura simile ai caratteri cinesi vi era incisa al centro e poteva essere ottenuta soltanto nel Continente Orientale.






‘Un oggetto non ancora rilasciato sul mercato. Il suo valore sarà assurdo.’






Non era necessario sbarazzarsi seduta stante dell’oggetto, giacché Grid aveva raggiunto la stabilità economica una volta diventato proprietario terriero. Poteva osservare l’andamento della casa d’aste e venderlo al prezzo che desiderava, o poteva utilizzarlo lui stesso. Il capo di Overgeared controllò l’oggetto seguente, fatto cadere dal Potente Ratto Maschio.






[Cistifellea del Potente Ratto Maschio]






Una cistifellea molto grande e amara.






Puoi finire in stato di shock se ne prendi troppa.






Tuttavia, se la si sopporta, la resistenza al veleno e alla confusione aumenteranno permanentemente dello 0.5%.






Peso: 4






[Cuore del Potente Ratto Maschio]






Un cuore pieno della forza naturale del Potente Ratto Maschio.






E’ il motivo per cui il Potente Ratto Maschio è così forte.






Una volta consumato, la forza aumenterà permanentemente di 5.






Peso: 2






“Un mini elisir!”






Non aveva ottenuto alcun elisir nonostante avesse ucciso così’ tanti vampiri. L’effetto era dimezzato rispetto ai normali elisir, ma lo avrebbe mangiato con piacere per aumentare permanentemente la sua statistica della forza. Grid mangiò il cuore senza alcuna esitazione e conservò la cistifellea nell’inventario. La frase ‘possibilità di stato di shock’ era fastidiosa, ma aveva intenzione di venderla ai membri di Overgeared.






‘Gli oggetti lasciati dai boss intermedi sono fantastici. Dovrebbe essere uguale per quelli della Regina Ratto.’






<em>Lululala~</em>






Grid fischiettava durante l’attesa. Controllò gli oggetti lasciati dalla Regina Ratto senza indugiare.






[Noce della Regina Ratto]






Una noce che la Regina Ratto aveva conservato per merenda.






Peso: 1






“...?”






Era molto imbarazzante. Grid rimase perplesso per un istante, prima di utilizzare l’abilità Valutazione del Fabbro Leggendario.






<em>Ttiring~</em>






[Non esiste alcuna funziona nascosta.]






“Merda.”






Una noce zuppa di saliva. Puzzava come la saliva dei criceti, perciò Grid la buttò. Era assurdo che un boss lasciasse cadere un oggetto spazzatura. L’arrabbiato Grid valutò l’oggetto seguente.






[Pelliccia della Regina Ratto]






La pelliccia della Regina Ratto è considerata la pelliccia migliore, ed ha un valore molto alto.






Ma la Regina Ratto è un mostro feroce e potente.






Ottenere la pelliccia della Regina Ratto è come raccogliere una stella dal cielo.






Peso: 120






[Questo oggetto ha una funzione nascosta.]






[Si dice che il signore stia cercando la pelliccia della Regina Ratto!]






“...Questo è meglio.”






Era ovvio potesse essere venduta a caro prezzo, poiché si trattava di uno dei materiali in pelle più pregiati, ma Grid stesso voleva utilizzarla piuttosto che venderla.






‘Creiamo una leggendaria armatura in pelle.’






Non aveva molto interesse per la missione. Era troppo sprecare questo materiale prezioso per una missione.






‘Ovviamente, è una missione che richiede un oggetto raro, quindi è probabile che le ricompense siano immense.’






C’era, però, una probabilità che le ricompense non gli avrebbero dato alcun beneficio, perciò era meglio per lui usarle direttamente. Grid si sentiva già profondamente tradito dalle probabilità di attivazione di Ordine del Dio e dalla noce. Infine, venne stupito dalla Padella per Friggere di Idan.






“È reale?”






Lo chef che non sapeva cucinare, Idan. Ad essere onesto, Grid non considerava questa missione così importante. Desiderava fortemente il 30% di esperienza, ma era più rapido cacciare mostri per livellare piuttosto che perdere tempo alla ricerca di una padella per friggere. L’esperienza data dai mostri del Continente Orientale era immensa.






Adesso, però, aveva cambiato idea. Grid aveva posto enorme importanza nella missione di Idan.






‘L’esperienza è soltanto un beneficio secondario.’






Doveva aumentare la sua affinità con Idan. L’illuminato Grid si affrettò a ritornare a Pangea.






Traduzione di MoonRoro29






Editing di Libusemumei


                                


                                



