---
title: Capitolo 530
pubDate: 2025-03-17T08:49:02.562Z
tags:
    - overgeared
---


Ringraziamo Giuseppe per questi capitoli !!!






Quali vantaggi si otterranno vincendo la gara?”






“Potremo consegnare esclusivamente l’equipaggiamento da battaglia al Lord per un anno. Verremo anche menzionati nei suggerimenti ai turisti, cosa che ci permetterà di aumentare enormemente le entrate.”






Pangea era il doppio di Reidan, la seconda città più grande del Regno di Eternal. A differenza di Reidan, era sempre affollata e la popolazione era in costante aumento. La fucina che avesse vinto la competizione avrebbe potuto davvero accumulare un’immensa ricchezza. I vincitori sarebbero stati onorati come i migliori fabbri di Pangea, perciò vincere la gara dei fabbri era il sogno di tutti i fabbri di Pangea. Ma quello non era l’unico scopo di White.






“E… Otterremo le qualifiche per entrare nel dungeon del castello del Lord.”






“Il dungeon del castello del lord?”






In effetti, c’erano castelli che contenevano dei dungeon. Il territorio di Chris ne era un esempio. Chris era famoso perché accumulava elisir e perché possedeva un castello nel cui dungeon sotterraneo appariva un boss vampiro. Nei territori di Grid non c’erano dungeon privati.






‘Ho sentito dire che il dungeon di un castello è anche un buon posto per raccogliere oggetti rari…’






Il piano di Lauel per rafforzare Overgeared includeva l’occupazione di tutti i castelli di quel tipo nel Continente Ovest e la monopolizzazione dei dungeon.






‘Non è fattibile.’






Gli occhi di Grid si ripresero da quell’ondata di avidità. Allo stesso tempo, si fecero più scaltri.






“Che cosa c’è nel dungeon di Pangea?”






“L’ago rinforzato…”






“L’ago rinforzato?”






“Il nemico che ha ammazzato mio padre, il mostro che produce il “Filo d’Argento”, che tutti i fabbri sognano di possedere.”






‘Un filo fatto d’argento?’






Sembrava una cosa ordinaria. Ma se fosse stato un semplice filo d’argento, i fabbri di Pangea non avrebbero sognato di ottenerlo.






“Non è come un normale filo d’argento?”






“È un filo ricavato dall’armatura d’argento indossata dagli aghi rinforzati, che fonde a causa del loro sangue marcio. Il filo d’argento viene temprato da questo processo, ripetendolo per molti anni. Si dice che non si rompa mai e che sia in grado di esercitare effetti misteriosi.”






“Tuo padre è stato ucciso dagli aghi rinforzati…”






“È andata come immagini. Mio padre vinse la competizione molti anni fa, entrò nel dungeon per ottenere il filo d’argento e fu ucciso da un ago rinforzato.”






Il padre di White si era trovato nei guai quando era entrato nel dungeon insieme alle truppe del Lord, che ci erano abituate. White aveva paura di seguire lo stesso destino di suo padre, ma la sua rabbia e la sua avidità erano molto più forti della sua paura.






“Riuscirò sicuramente a ricreare l’Arco della Fenice Rossa, a vincere la gara, a ottenere l’accesso al dungeon e a guadagnarmi le risorse dal Lord. Spazzerò via gli aghi rinforzati e userò il filo d’argento per rendere la Fucina del Martello Bianco la miglior fucina esistente. Questo era il sogno di mio padre.”






“…Mmm.”






Gli occhi di Grid cambiarono di nuovo mentre osservava White. C’era calore nel suo sguardo. Seguendo l’ideologia filantropica del Discendente di Pagma, espresse l’Affetto del Fabbro.






‘È bello vedere un fabbro con un sogno.’






In quel momento…






<em>Ttiring-</em>














[Una missione è stata creata.]






[Vinci la Gara della Fucina!]














Difficoltà: SSS






Tu sei l’erede delle tecniche e della volontà di Pagma! Tu possiedi l’ideologia filantropica di Pagma, che consiste nell’usare ‘l’arte del fabbro per il bene degli altri’.






Sei impressionato da White, che sta cercando di rendere la fucina del Martello Bianco la migliore fucina di Pangea, in ricordo di suo padre. Aiuta White a vincere la gara della fucina!






Nel momento in cui la fucina del Martello Bianco sarà incoronata come miglior fucina di Pangea, tu avrai guadagnato un alleato a Pangea.






Condizioni di Completamento Missione: Un Arco della Fenice Rossa Restaurato con classificazione Unica o oltre.






Ricompensa Missione: L’affinità con White diventerà massima. L’affinità con il Lord aumenterà da 30 a 80 punti. Otterrai una ricompensa diversa a seconda della tua affinità con il Lord. Otterrai il diritto di entrare nel dungeon del castello di Pangea. Il tuo livello aumenterà di uno.






Fallimento Missione: L’affinità con White diminuirà. La tua reputazione a Pangea crollerà.






‘Bene.’






Il desiderio di Grid di partecipare alla gara crebbe. C’era una ragione e avrebbe persino ricevuto una ricompensa, non c’era motivo di rifiutare.






[Vuoi accettare la missione?]






C’erano solo due opzioni nella finestra di notifica. SI o NO. Grid scelse SI senza esitazione.






“Ora, Grid.”






Riprese White, dopo che la missione fu accettata.






“In realtà, non sono proprio convinto di riuscire a maneggiare adeguatamente il legno di fosforo bianco. Riesco ad ottenere una migliore potenza di fuoco grazie ad esso, ma non so ancora controllarlo completamente. Ma dato che sei un taglialegna leggendario, non ti intendi anche di legna da ardere? Allora… Te lo chiedo, anche se me ne vergogno. Ti andrebbe di partecipare alla gara come membro della mia fucina?”






“…”






Un fabbro leggendario che veniva scambiato per un taglialegna? Grid si sentiva in imbarazzo, perché gli sviluppi erano diversi da ciò che si era aspettato, ma annuì comunque.






“Capisco. Ti aiuterò.”






“Ohh…! Ohh! Grazie! Lo apprezzo davvero!”






Naturalmente, il fabbro leggendario era bravo anche col mantice. Per Grid non era difficile gestire il fuoco.






‘Devo solo partecipare alla gara, non importa in che modo.’






Quando la competizione fosse iniziata…






‘Prenderò io le redini.’




<!-- wp:paragraph {"align":"center"} -->
<p class="has-text-align-center">***






“Umm.”






Han Seokbong. Era il discendente di una nobile famiglia caduta in rovina e aveva avuto un’infanzia povera. Ma grazie alla saggezza di sua madre, era riuscito a diventare un funzionario e a salire di rango. Han Seokbong era stato nominato per aiutare il re del Regno di Cho. Si diceva che le politiche di Han Seokbong avevano reso forte il Regno di Cho.






All’età di 50 anni era stato nominato Lord di Pangea. L’eroe che aveva risollevato il nome della sua famiglia, colui che era diventato un modello per la gente comune e un tesoro nazionale, si era trovato in difficoltà negli ultimi anni. Era stato a causa della perdita del tesoro di Pangea, l’Arco della Fenice Rossa.






“Alla fine, gli yangbans<strong><sup>1</sup></strong> del Regno di Hwan si sono mossi!”






I quattro tesori che racchiudevano il potere di un dio.






La Via<strong><sup>2</sup></strong> del Dragone Blu nel Regno di Kaya, a Est. La Lancia della Tigre Bianca nel Regno di Pa, a Ovest. L’Arco della Fenice Rossa nel Regno di Cho, a Sud. Il Gioiello della Tartaruga Nera nel Regno di Xing, a Nord.






Il Regno di Hwan aveva donato ad ogni regno uno di quei quattro tesori, ordinando loro di proteggerli. Adesso il Regno di Cho aveva perso l’Arco della Fenice Rossa. Era accaduto quando Han Seokbong era Lord di Pangea.






‘Gli yangban avevano detto che mi avrebbero concesso sei mesi…’






Se non fosse riuscito a recuperare l’Arco della Fenice Rossa entro sei mesi, la salvezza di Han Seokbong non sarebbe stato l’unico problema. Il Regno di Cho faceva molti scambi con il Regno di Hwan, dunque era probabile che quest’ultimo avrebbe attuato severe restrizioni per un paio d’anni. In quella situazione le condizioni del regno sarebbero precipitate, cadendo in una paralisi.






“Ah!”






Han Seokbong era indignato. Tre anni prima, un malvagio e sconosciuto sacerdote taoista aveva invaso Pangea e rubato l’Arco della Fenice Rossa. Perché il Regno di Cho doveva essere messo all’angolo? ‘Se il Regno di Cho si indebolisce, gli Xing a Nord ne trarranno un grosso profitto… Tuttavia, è improbabile che gli Xing abbiano causato questo incidente, dato che conoscono l’importanza dei quattro tesori divini.’






Forse il nemico era interno. Erano pochi quelli che avrebbero beneficiato dell’indebolimento del potere del Regno di Cho.






‘Seok Hyungong.’






Il fratello minore del re.






‘Ma non è così ardito e il suo sostegno è debole.’






Nel peggiore dei casi…






‘Forse qualcuno conosceva il significato dell’Arco della Fenice Rossa e lo desiderava…’






In quel caso, avrebbero cercato anche la Via del Dragone Blu, la Lancia della Tigre Bianca e il Gioiello della Tartaruga Nera. Era pericoloso. L’intero continente sarebbe precipitato nel caos.






‘No, non è un problema di cui devo preoccuparmi adesso.’






Se la situazione fosse peggiorata, allora la gente del Regno di Hwan sarebbe accorsa per risolverla. Forse.






‘Devo concentrarmi solo sull’Arco della Fenice Rossa.’






Ma non sapeva dove fosse. A causa della comunità dei mostri a Nord, i contatti con l’esterno erano limitati. Era più realistico creare un nuovo tesoro per rimpiazzare l’Arco della Fenice Rossa, perciò Han Seokbong aveva riposto le sue speranze nei fabbri di Pangea.






“Vi prego… Spero che riusciate a ricreare l’Arco della Fenice Rossa entro quest’anno.”






Una lapide fatta di giada bianca. La voce di un’anziana donna gli giunse alle orecchie mentre guardava il posto in cui l’Arco della Fenice Rossa avrebbe dovuto trovarsi.






“Il tuo volto diventa sempre più ansioso, man mano che i giorni passano. Non sarà ancor più deleterio se ti lasci controllare da quest’angoscia inutile?”






“Madre!”






Han Seokbong riconobbe la voce e si alzò. Era preoccupato per sua madre, che aveva ormai 80 anni. Non sarebbe dovuta scendere fin laggiù.






“Le ginocchia cominceranno a farti male se continui a fare su e giù per le scale.”






Han Seokbong corse da sua madre, aiutandola mentre lei gli porgeva un pennello per scrivere.






“Tua madre sta ancora bene, non preoccuparti. Non dimenticarti che devi sempre rimanere calmo. Allena la tua mente e il tuo corpo. Sigh.”






La madre di Han Seokbong soffiò sulle candele poste attorno alla lapide di giada bianca. Poi si sedette nella stanza buia.






“Ora ti taglierò una fetta di torta di riso, perciò calmati.”






“Sì…! Capisco, Madre!”






Sua madre gli era sempre stata accanto fin dall’infanzia. Compariva ogni volta che si sentiva confuso e ansioso.






‘Ogni volta che comincio a scrivere, la mia mente si calma e si fa più lucida.’






Han Seokbong sorrise di gioia e cominciò ad esercitarsi in calligrafia. Scrivere al buio era una cosa nuova. Naturalmente la grafia sarebbe stata mediocre.






“Ahat!”






La madre di Han Seokbong si tagliò un dito mentre affettava la torta di riso. Era una cosa che succedeva spesso e poi era solo un taglietto.




<!-- wp:paragraph {"align":"center"} -->
<p class="has-text-align-center">***






“Ehi! Chi è questo? Non è forse l’oscuro White della fucina del Martello Bianco?”






Un’ora prima della gara. Un ospite si recò dai fabbri del Martello Bianco, che stavano raccogliendo i materiali da usare nella competizione. Era il proprietario della fucina delle Fiamme Blu, Enoch.






“La fucina del Martello Bianco è stata vergognosa negli ultimi tre anni e di certo non riuscirà a vincere quest’anno. Vi state godendo i vostri ultimi attimi di divertimento?”






Enoch aveva un aspetto gentile e rassicurante. Ma il suo tono e le sue parole furono odiosi.






“Tuo padre ne sarebbe rattristato. Presto la fucina del Martello Bianco verrà distrutta perché un fabbro che non sa gestire il fuoco ne è stato nominato successore.”






“…”






Enoch parlava del padre defunto di White. White era furioso. Ma cercò di essere paziente e di non mostrare la sua rabbia. Dopotutto, le parole di Enoch non erano false. Se si fosse infuriato, Enoch non si sarebbe messo a ridere ancora di più?






‘Mi dispiace per mio padre.’






White era un cattivo figlio e se ne sentiva in colpa.






<em>Kkuok!</em>






White strinse i pugni così forte che il sangue cominciò a scorrere.






“Un fabbro dovrebbe aver cura delle sue mani.”






Grid fece un passo avanti dalla posizione da cui aveva osservato la scena. Tirò fuori una benda che aveva usato quand’era stato un principiante e la porse a White, prima di rivolgersi a Enoch.






“Tu sei bravo a gestire il fuoco?”






Enoch pensò che fosse ridicolo.






“E tu chi sei? Non ti ho mai visto prima. Un novellino come te osa interrompere una conversazione tra adulti? È questa la tua idea?”






“Quali adulti? C’è solo una differenza di 10 anni tra noi.”






“Ahah, il livello della fucina del Martello Bianco è davvero basso. Non mi piace questa scortesia. Tsk tsk, davvero. Tutte le persone di talento si stanno riunendo nella mia fucina. Be’, il vincitore di quest’anno mi sembra ovvio. Festeggiamo in anticipo. Puahahaha.”






‘Che tipo divertente.’






È venuto in un’altra sala d’attesa solo per litigare? Un farabutto totale. Grid detestava quel tipo di persone.






“Dovrò batterti per primo.”






Un taglialegna aveva fatto un commento assurdo, dicendo che avrebbe battuto il capo della fucina delle Fiamme Blu. White non lo udì. Stava cercando di ingoiare la sua rabbia.




Yangban: classe dirigente di funzionari della Corea tradizionale, che prese gradualmente forma sotto la dinastia Yi (1392-1910). Il termine, che letteralmente significa “due classi”, indica le due funzioni, civile e militare, secondo le quali erano divisi. Gli yangban detenevano anche la proprietà della terra e avevano il diritto esclusivo a partecipare agli esami per l’accesso alle cariche pubbliche.
Dao nel testo: l’origine di tutte le cose. Secondo il Taoismo, è il principio assoluto alla base dell’universo, che combina in sé i principi di Yin e Yang e indica la via, o il codice di comportamento, che è in armonia con l’ordine naturale.


Traduzione di Martina Procida


Editing di Libusemumei


                                


                                


                                



