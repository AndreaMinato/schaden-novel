---
title: Volume 1 - Capitolo 54
pubDate: 2025-03-10T08:59:29.200Z
tags:
    - overgeared
---


No, non c'era ancora la certezza che fosse stato scoperto. La Furtività di Faker era al livello 7. Persino i più alti in classifica avrebbero avuto difficoltà a localizzarlo.


“...”


Faker trattenne il fiato per mantenere un più completo stato furtivo. Ma non poteva sfuggire a Erina, no, alla Visione di Euphemina.


“Non sbirciarmi come un pervertito. Se non vieni fuori tu, ti farò uscire io.”


Era l'ultimo avvertimento di Euphemina. I compagni di party di Faker cominciarono ad agitarsi, avvertendo un senso di pericolo.


{Ehi Faker, credi davvero che se ne sia accorta?}


{Potrebbe essere un errore continuare a nascondersi. Rimuovi la Furtività e rivelati.}


Faker rispose con rabbia.


{I fabbri non possiedono tecniche di localizzazione. No, anche se esistessero tecniche del genere, non c'è alcuna possibilità che la mia Furtività venga scoperta. Non preoccupatevi. Quella donna sta solo tirando a indovinare...}


La conversazione venne interrotta.


<em>Peeeong!</em>


Ci fu una forte esplosione con un raggio di 3 metri attorno al corpo di Euphemina.


“Kuk!”


Faker era nella sua portata, così si affrettò a scappare dalle conseguenze dell'esplosione. Ma Euphemina non aveva nessuna intenzione di lasciarlo andare.


“Urlo dell'Angelo.”


<em>Biiiiiik.</em>


“...?!”


Una serie di ultrasuoni si abbatté contro i suoi timpani. Faker fece una smorfia di dolore quando le orecchie cominciarono a sanguinargli. Euphemina lo fissò perplessa e chiese, “Chi sei? Perché mi stavi osservando?”


'Chi sei tu?' Era quello che Faker avrebbe voluto chiederle. Come poteva un semplice fabbro usare tante magie di alto livello in successione?


'Forse...?'


Faker era confuso. Aveva bisogno di una conferma.


<em>Sususuk.</em>


Il suo corpo si mosse lievemente, lasciando una dozzina di immagini residue. Mentre Euphemina osservava la scena, il cappello che indossava le venne sfilato via da Faker. Il ragazzo rimase sorpreso. Il volto della donna bionda, nascosto sotto il cappello, era esattamente lo stesso del loro ritratto. Ma l'ID sulla sua testa non era Erina, ma Euphemina.


'Ci siamo sbagliati fin dall'inizio. Tutte le informazioni raccolte erano false.'


Faker giunse a una conclusione. C'erano innumerevoli gilde che volevano assicurarsi per sé il creatore delle Frecce Speciali di Jaffa. Combattevano in modo spietato per evitare che altre gilde si impadronissero del fabbro. Avrebbero diffuso false informazioni per disturbare o incastrare le gilde rivali.


Faker digrignò i denti.


'Siamo caduti in una trappola.'


Nel peggior scenario possibile, la gara di produzione di oggetti di Winston era stata tutta una farsa sin dall'inizio. In quel caso, la Gilda Tzedakah era stata ridotta a burattino di qualcuno.


“Ridammelo.” Euphemina si riprese il cappello dalle mani dello sconvolto Faker. Poi disse, con voce rabbiosa, “Perché ti appropri delle mie cose invece di rispondere alle domande? È seccante.”


Faker la fissò. “A quale gilda appartieni?”


Era una domanda strana, dal punto di vista di Euphemina.


“Non capisco di che parli. Piuttosto, perché non mi rispondi? Perché mi hai seguito per due giorni?”


“Stai scherzando... Se è così, dovrò usare la forza per farti dire la verità.”


Per dirla semplicemente, la Gilda Tzedakah era composta da capibanda. Tutti i membri della gilda avevano tendenze aggressive. Anche Euphemina aveva un temperamento non da meno.


“...Tutti gli uomini che incontro in questi giorni mi sembrano degli psicopatici.”


Grid andava protetto, indipendentemente da quanto non le piacesse. Tuttavia, Faker era diverso. Voleva sbarazzarsi di lui per l'insulto che le aveva rivolto.


“Prima mi spii e adesso mi minacci? Dovrò rimettere un po' a posto quell'odiosa testa che ti ritrovi. Fulmine.”


<em>Pachchik!</em>


Una scarica di elettricità apparve attorno a Faker. Allo stesso tempo, un fulmine cadde dal cielo limpido.


<em>Kwaang!</em>


Faker evitò il fulmine muovendosi rapidamente e producendo dozzine di immagini residue. Poi riapparve dietro Euphemina. In quell'istante la mano della ragazza tocco l'addome di Faker.


“Sfortunatamente per te, non cadrò due volte nello stesso trucco.”


<em>Peeng!</em>


Il corpo di Faker venne avvolto dalle fiamme. Ma non urlò nemmeno. Non sentiva alcun dolore. Euphemina aveva attaccato il bersaglio sbagliato. In altre parole, quello ritto dietro Euphemina era un clone, non il vero Faker.


<em>Pakak!</em>


“Ugh!”


Euphemina fu colpita al fianco da un calcio e cadde a terra con un gemito. Faker la guardò, mentre incombeva su di lei, e disse, “La stessa tecnica può essere utilizzata in modi diversi. È certamente ammirevole che tu sappia usare la magia senza recitarne le formule, ma non sei tu il mio avversario.”


Ad essere onesti, Euphemina era preoccupata. Da quando era diventata un Duplicatore, questa era la prima volta che veniva colpita in uno scontro con un utente.


'Quest'uomo... È forte.'


Usava tecniche da assassino di alto livello ed era piuttosto bravo a combattere. Era un avversario da tenere d'occhio. Ma questo era tutto.


“Ti ho solo concesso un momento di euforia. Antico Cavaliere della Regina.”


Un'intensa luce li accecò. Faker si riprese dalla momentanea perdita della vista e rimase stupito. Un cavaliere in armatura nera era apparso dal nulla dinanzi a lui.


“Un famiglio...?”


Era impossibile per un mago evocare un famiglio. In Satisfy esistevano le classi d'evocazione. Un famiglio poteva essere richiamato solo usando l'autorità di un evocatore.


<em>Kuaaaaah!</em>


L'Antico Cavaliere della Regina afferrò parte dell'oscurità che avvolgeva il suo corpo e la brandì come una spada contro Faker. L'impatto sarebbe stato come essere colpiti da una montagna.


“Kuk!”


In origine, gli assassini usavano armi segrete. Non c'era modo di vincere uno scontro diretto con un cavaliere.


<em>Kwaang!</em>


Faker evitò a stento il suo attacco. Al suo posto, il muro esterno di un edificio venne distrutto e la polvere si disperse ovunque.


<em>Pik!</em>


Faker ignorò il sasso affilato che gli graffiò la guancia e ignorò il cavaliere. Lanciò invece tre pugnali contro Euphemina, che parve allarmata. Il pugnale volava a una velocità impossibile da evitare per un mago. Sarebbe stato inutile anche se lei avesse provato a difendersi con la magia. Aveva lanciato un pugnale che possedeva l'abilità segreta di esplodere in risposta alla magia.


'È fatta!'


Faker credeva di aver vinto, ma accadde qualcosa di inaspettato.


<em>Sususuk.</em>


Euphemina osservò i tre pugnali volanti, poi il suo corpo si mosse delicatamente, creando una serie di immagini residue ed evitando tutti i pugnali.


'Incredibile! Dopo un famiglio, anche un'abilità da assassino?'


Serviva un'estrema concentrazione per riuscire a capire quale tra le dozzine di immagini era quella vera. Tuttavia, Faker non poteva concentrarsi perché l'Antico Cavaliere della Regina continuava ad attaccare.


I compagni di squadra di Faker, che erano rimasti a guardare, furono costretti ad intervenire.


“Ti aiuteremo!”


Faker scosse il capo.


“Insisti ancora con lo scontro uno contro uno? Non farmi ridere! Non ignorarci!”


“Non possiamo fare altro. Non è un'avversaria contro cui puoi vincere. Credi che ti lasceremo solo?”


“Hiyah!”


I membri della squadra di Faker erano parte della Gilda Tzedakah ed erano anche nei primi posti in classifica. Ma anche tutti e quattro insieme non potevano sopraffare Euphemina.


Nell'ultimo mese, Euphemina aveva copiato le tecniche dei migliori utenti mentre era alla ricerca del metodo di produzione della sfera, per cui in quel momento era nella sua modalità più potente.


“Artigli del Drago.”


Mentre l'Antico Cavaliere legava i piedi di Faker, immensi pilastri affilati emersero in successione dal terreno. Faker fu costretto a sfrecciare da una parte all'altra per difendersi, mentre una pioggia di fuoco pioveva dal cielo.


“Sta usando degli incantesimi potenti uno dopo l'altro?”


“Ma come...”


I volti di Faker e dei suoi compagni di squadra apparivano disperati. Avevano avuto un assaggio del vero potere di Euphemina.








<p style="text-align: center">***</p>








Il viso di Jishuka si contorse in una smorfia quando arrivò sul luogo del crollo nel centro della città.


“Qualcuno ha osato toccare la nostra gilda?”


Prima che Satisfy venisse lanciato, la Gilda Tzedakah era il più potente gruppo armato su L.T.S. e nessuno osava sfidarli. Persino le gilde più grandi ci andavano caute con la Tzedakah. Jishuka era determinata a rendere la sua gilda la più forte di Satisfy. E in effetti, erano già diventati famosi tra gli utenti più alti in classifica.


Ma essere conosciuti era ben diverso dall'essere i più forti. Per imporsi come i più potenti, non potevano permettersi di mostrare nemmeno un accenno di debolezza.


Jishuka ordinò. “Trovatela, ora. Le mostreremo la fierezza della Gilda Tzedakah distruggendola.”


La loro avversaria aveva sconfitto quattro membri della gilda, incluso Faker. Stando alle testimonianze dei presenti, era in grado di usare abilità di tutte le classi. La sua non era una forza normale.


'Forse appartiene a una classe segreta.'


Ma Jishuka non aveva paura. Il vero potere della Gilda Tzedakah non era stato ancora mostrato. E così, quello fu l'inizio del cattivo sangue tra Euphemina e la Gilda Tzedakah.
                                


                                



