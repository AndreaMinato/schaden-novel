---
title: Capitolo 544
pubDate: 2025-03-17T08:49:02.565Z
tags:
    - overgeared
---




Sorprendentemente c’erano molti giocatori che avevano scelto la classe del soldato. Potevano ricevere un reddito e missioni regolari dall’esercito, e allo stesso tempo imparare nuove abilità in base al loro grado. Naturalmente, ciò non significava che la loro fosse la situazione migliore. C’erano molti svantaggi.






Ad esempio, avevano una libertà limitata. Dovevano collegarsi al gioco in determinati orari per partecipare all’addestramento militare. Le missioni assegnate dai superiori dovevano essere completate incondizionatamente. Dovevano seguire gli ordini del comando e, per loro, viaggiare liberamente era impossibile.






Perciò, si imponeva una domanda. Perché scegliere la carriera del soldato in un gioco virtuale? Era davvero divertente vivere una vita controllata? Come poteva esserlo? La maggior parte delle persone vedevano negativamente la classe del soldato. Ma alcuni avevano opinioni differenti. C’erano persone che apprezzavano i meriti dei soldati.






La maggior parte di loro era ambiziosa. Per un soldato era possibile essere promosso secondo la sua abilità e si trattava comunque di una classe che aveva la possibilità di ottenere molto potere. Gli utenti che sceglievano la classe del soldato giocavano un gioco controllato, ma erano abbastanza pazienti per progredire.






In questo luogo.






C’era un giocatore nell’unità R77 della marina militare del Regno di Eternal. Il suo ID era Soldier. Era un nome con cui esprimeva il suo desiderio di essere un soldato. Nella realtà, era un soldato dell’esercito americano e gli piaceva esserlo. Apprezzava le regole severe e il controllo, il tipo di persona che traeva piacere dalle uccisioni legali.






‘Grid… C’è forse qualcuno più adatto di lui per la mia promozione?’






Grid era diventato un eroe dopo l’invasione dei golem a Reinhardt. Uno straordinario uomo politico che aveva ridato vita alla deserta città fantasma di Reidan. Una persona piena di risorse che aveva inglobato la Gilda Tzedakah e la Gilda dei Cavalieri d’Argento. Un uomo di talento che aveva usato i media per causare scompiglio in tutto il mondo e impadronirsi di Patrian. L’unico creatore di oggetti leggendari al mondo.






Ripercorrendo la storia di Grid, compresa la Competizione Nazionale, Soldier non poteva fare a meno di ammirarlo. Una persona perfetta. Non per niente, era una leggenda.






Soldier era eccitato. I suoi risultati sarebbero diventati più rilevanti se avesse sconfitto un essere perfetto.






‘La ribellione di Grid è una grande occasione per me. Potrei ottenere diverse promozioni in questa guerra.’






In un solo colpo avrebbe potuto ottenere una promozione a comandante.






‘Prima di tutto, occupati del presente. Devo contribuire all’occupazione dell’Isola di Cork.’






<em>Splash!</em>






<em>Splash splash!</em>






Nel profondo della notte. I 30 membri dell’unità R77 si tuffarono dalla nave. Si immersero nelle profondità dell’oceano ed evitarono la rete di sorveglianza del nemico. Erano equipaggiati con mute subacquee magiche di terza-generazione, sviluppate dai maghi della marina militare, e grazie ad esse riuscivano ad avere abbastanza ossigeno.






Soldier usò Maestria Avanzata di Nuoto Lv.2, per la quale si era allenato a lungo dopo essere entrato nella marina. I suoi occhi erano pieni di determinazione, mentre sognava di diventare un eroe di guerra.






***






L’Isola di Cork era un luogo che raccoglieva gran parte dei ricordi della Gilda dei Cavalieri d’Argento. Il suo valore economico attuale era il più alto tra tutti i territori posseduti da Overgeared. C’erano dozzine di miniere ed era famoso come luogo turistico. Come ex-capo della Gilda dei Cavalieri d’Argento, Peak Sword voleva proteggere l’Isola di Cork. Non voleva cederla al nemico.






Naturalmente, nella realtà, era impossibile resistere all’aggressione del Regno di Eternal. L’Isola di Cork era isolata. Non poteva aspettarsi di riuscire a conservarla. Aveva soltanto 1000 soldati con un livello medio di 150. Non c’erano cavalieri nominati. Era un territorio che non poteva essere salvato, neanche se Grid fosse stato presente.






Lauel aveva detto che sarebbe stato più saggio cedere l’Isola di Cork. Tuttavia, la volontà di Peak Sword non si era ancora spezzata.






“Sono un coreano e ho ereditato lo spirito del Generale Yi Soonshin. Non mi arrenderò mai.”






Un mese. Doveva resistere solo per un mese. Avrebbe tenuto occupate le truppe del nemico il più a lungo possibile e avrebbe raccolto più tasse dall’Isola di Cork per Overgeared. Peak Sword aveva lottato con tutte le sue forze per cinque giorni. Aveva utilizzato attivamente le fortificazioni sulla costa che il Lord dell’Isola di Cork aveva fatto costruire e aveva affondato diverse navi della Marina di Eternal.






Era stato grazie agli sforzi dei 10 membri d’élite della Gilda dei Cavalieri d’Argento e dei soldati dell’Isola di Cork, ma anche le capacità navali di Peak Sword erano state spettacolari. In passato, aveva sostenuto una lunga battaglia contro la Gilda Sakura per l’Isola di Cork ed era diventato un eccellente comandante navale.






“Fratello, non stai esagerando?”






An Changsal, il secondo in comando nella Gilda dei Cavalieri d’Argento, era preoccupato per Peak Sword, dato che continuava a combattere usando pozioni di potenziamento.






“Non è difficile guadagnare denaro? Non potrai sposarti senza soldi. Che senso ha bere pozioni se rimani uno scapolo per il resto della tua vita?”






Lo scaltro Lauel l’aveva avvisato. Sarebbe stato difficile tenere l’Isola di Cork per più di una settimana. Si era rifiutato di crederci, all’inizio. Tuttavia, dopo averne fatto esperienza direttamente, aveva capito che Lauel aveva ragione. Era impossibile resistere all’offensiva della marina militare per più di una settimana solo con An Changsal e le élites della Gilda dei Cavalieri d’Argento. La differenza di potere era troppo ampia e d’altronde, c’era un limite alla loro Stamina.






“Si sono aperti pochissimi varchi e i soldati sono già esausti. Non è una cattiva idea tenere l’isola, ma non ha senso se il danno è troppo grande…”






“Non si tratta di un danno inutile.”






Peak Sword interruppe il discorso di An Changsal.






“È per Overgeared.”






Peak Sword pensava ne valesse la pena, se poteva ridurre il peso che gravava su Overgeared sacrificando se stesso. Aveva il dovere di fare del suo meglio per ripagare Grid e Lauel. Ecco perché, quel giorno, avrebbe sfoderato la sua piccozza.






Nel profondo della notte. Peak Sword giudicò impossibile che la flotta del nemico potesse attaccare nell’oscurità e si alzò dalla sua postazione.






“Vado alle miniere.”






“Oh cielo…” An Changsal fece schioccare la lingua. “Perché ti ostini con quella piccozza ogni notte? Dovresti riposarti quando possibile.”






“Non ci sono dei buoni terreni di caccia. Piuttosto che avanzare di livello, devo aumentare Stamina e Tenacia. Il Dio Grid avrebbe fatto lo stesso. Conosci il Dio Grid?”






Uno sforzo ripetitivo portava ad un piccolo ma regolare incremento delle statistiche. In particolare, a Peak Sword piacevano le sensazioni che provava mentre scavava. Era piacevole vedere i minerali emergere quando colpiva una parete con la piccozza.






“Tutti gli altri dovrebbero riposare. Io vado.”






Peak Sword lasciò soli i suoi compagni e si diresse alla miniera. Era la più vicina alla costa. Il tasso di estrazione era basso, se paragonato alle altre miniere sull’Isola di Cork. Tuttavia, Peak Sword non aveva altra scelta. Le altre miniere erano troppo lontane dalla fortezza.






‘È confortante che ci sia una miniera in una posizione da cui posso rispondere immediatamente all’invasione del nemico.’






<em>Ttang! Ttang!</em>






La miniera scura. Peak Sword accese alcune torce e cominciò a lavorare con la piccozza. Colpiva la parete dura e raccoglieva i minerali. Non aveva fretta. Innanzitutto, l’obiettivo non erano i minerali. Doveva aumentare la sua Stamina. Il lavoro era l’unico modo per incrementare le sue statistiche.






[La tua Tenacia è aumentata di 1.]






[La tua Stamina è aumentata di 1.]






[L’abilità di Scavo Intermedio è salita al Lv.3.]






“Uhuh…! Bene!”






Ma quanto era divertente?






<em>Kaaang! Kaaang!</em>






Sul volto di Peak Sword apparve un sorriso, mentre continuava a scavare.






<em>Teong!</em>






<em>Teeeeeong!</em>






“…?”






La parte più profonda della miniera. Si udì un suono indistinto provenire dal fondo del tunnel. Peak Sword inclinò la testa da un lato.






“Cosa?”






Era profondamente diverso dal suono del vento. Faceva pensare a qualcosa di pesante e, soprattutto, veniva da dietro un muro.






“…Forse?”






Gli occhi di Peak Sword brillarono più luminosi.






“C’è un dungeon segreto?”






In quel caso, sarebbe stato un bel jackpot. Avrebbe ricevuto una grossa ricompensa per aver trovato un nuovo dungeon. Avrebbe anche potuto usare i mostri per sferrare un bel colpo al nemico.






‘Questo è un dungeon che si trova vicino al campo di battaglia. Se agisco astutamente, i mostri potrebbero essere usati contro il nemico.’






Si supponeva che non avrebbero fatto poi molto, ma era già abbastanza avere delle aspettative.






<em>Gulp!</em>






Peak Sword si sentiva teso e pieno d’anticipazione. Strinse la piccozza e la puntò verso la parete completamente bloccata.






‘Un luogo nascosto avrebbe un grande valore.’






Peak Sword aveva una gran voglia di vederlo! Serrò la presa sulla piccozza. Poi assunse la familiare posa di estrazione della spada. Lo faceva per sfruttare l’effetto bonus della classe, che si attivava quando si usava un’arma o uno strumento dalla posa di estrazione. Inoltre, era per imitare Piaro, che combinava coltivazione e arte della spada.






“Spada della Parità.”






<em>Surung!</em>






La piccozza realizzata da Grid. Aveva una tenuta e un potere d’attacco diversi dalle piccozze normali e poteva essere usata come arma.






“Zanna.”






<em>Paaaat!</em>






Fu come se un raggio di luce venisse sparato fuori dalla punta delle dita di Peak Sword.






<em>Kururururung!</em>






La parete, che era il suo bersaglio, improvvisamente cadde da sola. E…






“Eh?”






Da dietro il muro collassato, apparve un uomo strano. Il suo ID era Soldier. Era un giocatore come Peak Sword.






“?????”






“?????”






Un istante. Gli sguardi di Peak Sword e di Soldier si incontrarono e nelle loro menti si formulò la stessa domanda.






‘Chi?’






Ci volle poco tempo. Entrambi compresero la situazione, ma la piccozza di Peak Sword colpì per prima.






<em>Puok!</em>






“Kuk… Keeoooook!”






Che diavolo era? Un minatore con la faccia coperta di carbone. Perché una persona si metteva a scavare in una situazione di guerra critica come quella e poi perché stava scavando proprio davanti al tunnel segreto?






“M… Maledizione.”






Una persona che aveva intenzione di diventare una potente figura nell’esercito del Regno di Eternal stava per morire proprio lì?






<em>Stagger.</em>






Quando inciampò la confusione di Soldier tocco il suo picco. Il sangue cominciò a scorrergli dalla fronte quando la piccozza colpì e, lentamente, si mutò in luce grigia. Spada della Parità. Ci voleva molto tempo per attivarla e ricaricarla, ma anche solo il potere d’attacco la rendeva degna di essere tra le migliori abilità.






Non si trattava di una comune piccozza e il potere delle abilità, con la piccozza di Grid, diventava incredibilmente forte. Fu abbastanza per mettere fuori gioco Soldier, che era al livello 250 e che era tra i primi 10.000 in classifica. La presenza soverchiante di Peak Sword diede agli avversari un senso di resistenza.






“Tu… Che cosa sei?”






I membri dell’unità R77 rimasero storditi quando il loro compagno venne ucciso davanti ai loro occhi. Peak Sword comprese la situazione con un po’ di ritardo e rispose.






“Uno spa… No, un minatore. Un comune minatore dell’Isola di Cork.”






“Cosa?”






Potevano anche esserci state delle coincidenze, ma il loro miglior soldato era morto in un colpo solo. I membri di R77 sapevano che c’era una bassa probabilità che l’uomo di fronte a loro fosse un comune minatore. Tuttavia, era difficile negare che fosse un minatore.






<em>Clink!</em>






Dall’altro lato, Peak Sword recuperò la piccozza insanguinata e si rimise di nuovo in posizione d’attacco. Naturalmente, questa volta usò una spada invece della piccozza. I membri di R77 gridarono quando lo videro mettere mano al fodero.






“Non è uno scherzo!”






Era già troppo tardi. I membri della truppa R77. Erano stati loro a concedere tempo a Peak Sword.






“Annientamento.”






<em>Ku kwa kwa kwa kwa! Ku kwa kwa kwa kwa!</em>






L’unità R77, sotto il comando della Marina Militare. Le migliori truppe d’élite, che avevano sviluppato abilità di combattimento in ogni tipo di guerra, furono spazzate via. Era un evento raro, che avrebbe mandato in tilt la marina.






















Traduzione di Martina Procida 






Editing di Libusemumei


                                


                                



