---
title: Capitolo 545
pubDate: 2025-03-17T08:49:02.565Z
tags:
    - overgeared
---


Mancano poche ore al nuovo anno!!! Quali sono i vostri propositi? Il mio è trovare un lavoro!


[Piccozza di Grid]






Classificazione: Unica






Tenuta: 117/180  Potere d’attacco: 233






*Aumento del 20% della velocità di scavo.






*Aumento del 10% del potere d’attacco.






*È possibile la conversione di forma.






Uno strumento con lunghe lame su entrambi i lati.






Una piccozza realizzata dal fabbro leggendario Grid.






A prima vista, non è diversa da una normale piccozza. Ma ci sono ovvie differenze.






Le lame su entrambi i lati possono essere ripiegate secondo il bisogno e metà dell’impugnatura è costituita da una lama.






Può essere usata come una spada.






Tuttavia, dato che è ben lontana dall’avere la forma ideale di una spada, non se ne consiglia l’uso a chi ha scarsa abilità.






Condizioni d’Uso: Maestria Avanzata di Scavo o di Coltivazione Lv.1. 1200 di Forza.






Peso: 880






In effetti, Peak Sword non l’aveva capito quando aveva ricevuto quella piccozza. Uno strumento non dovrebbe rimanere fedele al suo ruolo originale? Perché Grid aveva reso la piccozza un’arma? Non sarebbe stato meglio avere una lama separata invece di una piccozza? Peak Sword si era chiesto a lungo quale fosse il punto. Era ancora un mondo sconosciuto per lui.






A causa della forma peculiare della piccozza, Peak Sword aveva potuto usare il suo stile di spada e, alla fine, aveva distrutto le forze che si erano infiltrate segretamente nell’Isola di Cork. Aveva colto l’attimo e sconfitto le truppe di R77.






[Il tuo livello è salito.]






[Hai neutralizzato l’operazione segreta della Marina Militare di Eternal.]






[Hai trovato un razzo di segnalazione sul corpo morto del nemico. Può essere usato per disturbare il nemico.]






“Dio Grid… Sei il migliore.”






Grid aveva reso la piccozza un’arma perché aveva previsto che cosa sarebbe successo quel giorno. Peak Sword era elettrizzato dalla sua lungimiranza e ora lo rispettava persino di più. La vera ragione per cui Grid aveva reso la piccozza un’arma? Esclusivamente per Piaro, ma Peak Sword preferì vederla a suo modo.






***






Pelle indorata dalla luce del sole. Capelli di un rosso intenso come una fiamma ardente e labbra lucenti. Era la bellezza più attraente del Sud America, Jishuka. Se ne stava sulle alte mura di Patrian e guardava giù, verso il campo di battaglia.






“Il tasso di partecipazione dei giocatori aumenta ogni giorno.”






Il Regno di Eternal aveva identificato Grid e i membri di Overgeared come traditori. I giocatori del Regno di Eternal avevano ricevuto ua valanga di missioni.






Sconfiggere Grid. Sconfiggere Overgeared. Occupare Bairan. Occupare Reidan. Occupare Patrian. Catturare la famiglia di Grid, ecc.






Le missioni che minacciavano Grid e i membri di Overgeared promettevano immense ricompense per i giocatori. Naturalmente, questi ultimi non avrebbero rifiutato. Bramavano le loro ricompense ed era un loro obbligo naturale, come cittadini del Regno di Eternal, sopprimere la ribellione.






Esatto. I giocatori erano totalmente immersi. La vita come cittadino di Eternal. Non stavano solo giocando ad un videogioco, esistevano come eroi di un “altro mondo”. Un travolgente senso di immersione. Era questa la vera attrazione di un gioco di realtà virtuale.






“Perché?”






Jishuka ingoiò la saliva. C’erano troppi nemici. In effetti, i 10.000 soldati del Regno di Eternal non erano un grosso problema. Il loro livello medio era 160. Non potevano costituire una minaccia per le élites di Overgeared. Ma i giocatori erano un problema. Ce n’erano migliaia, inclusi ranker di alto livello. C’era una grande varietà di classi e i fattori di rischio erano moltissimi.






Jishuka rise davanti al nervosismo di Toban.






“Che stai facendo?”






<em>Kkirik!</em>






Jishuka estrasse il suo arco e mirò all’esercito.






<em>Hwaruruk!</em>






Delle fiamme si accesero sulla punta della freccia.






“Li spazzo tutti via. Dovremmo forse mostrare pietà con dei cani che osano digrignare i denti contro di noi?”






“…No, cosa?”






In una situazione del genere, perché quella donna non era spaventata? Toban fu sorpreso quando vide che Jishuka non aveva intenzione di tirarsi indietro.






<em>Kuwaaaaang!</em>






Le frecce di fuoco volarono sul campo di battaglia e caddero tra le fila centrali dei nemici, causando una potente esplosione. Dozzine di persone morirono all’istante. I giocatori del Regno di Eternal impallidirono.






“L’arciera delle fiamme rosse… È vero che il loro potere diventa quasi una truffa quando si tratta di assedi.”






“Come possiamo fermare quel bombardamento di frecce?”






In soli pochi secondi. Le frecce di fuoco, tirate di seguito da Jishuka, volarono attraversando il cielo. Il campo di battaglia divenne un mare di fiamme. Era davvero una potenza di fuoco travolgente. Era un potere ottimizzato per una distruzione di massa. Sia i membri del Regno di Eternal sia quelli di Overgeared erano sbalorditi dal potere di Jishuka, ma lei se ne rammaricava.






‘Non posso mostrare tutto il mio patere con quest’arco.’






Era un arco che aveva commissionato a Grid. Non era riuscita a rimpiazzarlo, nonostante l’avesse superato ormai di ben 22 livelli. Non c’erano valide alternative. Dal punto di vista di Jishuka, quell’aro aveva un limite più basso del suo livello e non era più soddisfacente.






***






‘Il Marchese Steim è più cauto del necessario.’






Reidan.






Lauel aveva mal di testa. Qual era la ragione principale per occupare Patrian? Per collegare Reidan al Nord e ottenere il sostegno del Marchese Steim. Ma inaspettatamente, il Marchese si stava limitando ad osservare la situazione. Non si sarebbe schierato con Grid, se la possibilità che diventasse re fosse rimasta improbabile.






‘Non è nervoso, nonostante Irene si trovi a Reidan.’






Il Marchese Steim amava sua figlia. Inoltre, Irene era la sua unica erede e Grid era suo marito. Lauel si aspettava che il Marchese si sarebbe schierato naturalmente dalla parte di Grid in quella guerra. Se fosse diventato re, questo avrebbe reso sua figlia una regina e suo nipote un principe.






Ma il Marchese Steim era una persona più cauta di quanto Lauel si aspettasse. Sapeva distinguere tra affari e vicende personali e non era troppo attaccato alla sua stirpe. Se avesse fatto la scelta sbagliata, milioni di persone nel Nord ne avrebbero risentito. Era ovvio che il Marchese Steim fosse preoccupato per la loro sicurezza e puntasse ad una scelta più sicura.






“Be’… Non lo biasimo.”






Lauel capiva e rispettava la scelta del Marchese. Era bello vedere un nobile che si preoccupava per la sua gente. Eppure, non poteva fare a meno di sentirsi frustrato.






‘Apprezzo il fatto che il tuo talento politico abbia dato nuova vita al Nord. Ma i sudditi ti tengono per la caviglia e non puoi essere usato come uno strumento.’






Non era una persona a cui poter affidare posizioni chiave quando, in seguito, si fosse trattato di fondare il regno. Lauel prese una decisione e aprì la lista dei ranker. Era un’abitudine. Secondo lui, monitorare il livello dei migliori ranker avrebbe dovuto essere la norma.






“…Eh?”






Lauel stava guardando la lista dei classificati per determinare il livello delle forze che avrebbero potuto essere potenzialmente ostili a Grid. Non credeva ai suoi occhi. Solo tre ore prima Grid era al livello 322 e ora era al 324.






“C-Cosa?”






Il livello di Grid stava aumentando rapidamente nel Continente Est. Stava per arrivare al 15° posto della classifica globale. Ma, indipendentemente da quanto fosse rapido, guadagnare due livelli in sole tre ore?






“9° posto sulla lista? Grid, che diavolo stai combinando?”






Si chiese se Grid avesse un bug. Lauel rise, pensando a come avrebbero reagito i media, per poi sentirsi improvvisamente in ansia.






‘Forse tornerà nel Continente Ovest molto prima di quanto ci si aspetti?’






Grid sarebbe ritornato prima che il progetto per renderlo re fosse stato completato?






***






“…”






Nell’oscurità. Faker respirava piano, mentre osservava Irene e Lord. Era concentrato sul proteggerli da qualunque minaccia. Ma presto, Faker si rese conto di una cosa. Non c’era alcun bisogno della sua protezione.






‘Patata?’






Irene stava leggendo un libro, con Lord tra le braccia. Dal muro che sovrastava la postazione in cui lei sedeva, un operaio che stava portando delle patate ai soldati, ne lasciò cadere accidentalmente una. Era la famosa patata arcobaleno. La patata cadde rapidamente verso la testa di Irene e Faker si preparò a intervenire.






“Ahat.”






Lord, che rideva tra le braccia di Irene, improvvisamente estrasse un pugnale e lo lanciò verso il cielo. Fu così rapido e furtivo che Irene non si rese neanche conto che fosse stato Lord a lanciarlo.






<em>Peeok!</em>






Faker assunse un’espressione divertita, mentre la patata colpita dal pugnale di Lord si divideva in due.






‘La mia protezione… Non è necessaria.’






Non solo per le eccellenti abilità di Lord. C’erano 200 ragazze nelle vicinanze di Irene e Lord. Faker notò che anche loro avevano estratto le loro armi per proteggere Irene da quella patata. C’era anche Kasim, re delle ombre, nascosto nell’ombra di Lord.






“…Saranno salvi entrambi a Reidan.”






Faker non aveva nulla da fare. Cominciò a chiedersi se ci fosse qualcosa di più inutile che proteggere le persone più sicure al mondo.






***






[Sei riuscito ad uccidere 10 aghi rinforzati.]






[La missione ‘Sottometti gli Aghi Rinforzati (1)’ è stata completata.]






[L’affinità col gruppo della Fenice Rossa è salita e hai ottenuto 5 fili d’argento.]






[L’affinità con la Fenice Rossa è salita al massimo.]






[La missione ‘Sottometti gli Aghi Rinforzati (2)’ è stata creata.]






[Sottometti gli Aghi Rinforzati (2)]






Difficoltà: S






C’è un vasto numero di aghi rinforzati nel dungeon sotto il Castello di Pangea.






Riporta la pace a Pangea scacciando coloro che potrebbero minacciarla in qualunque momento.






Condizioni di Completamento della Missione: Uccidi 20 aghi rinforzati.






Ricompensa per il Completamento della Missione: 5 fili d’argento.






Aveva ottenuto solo due fili d’argento sconfiggendo 10 aghi rinforzati. Il tasso di rilascio per il filo d’argento era bassissimo. Grid giudicò che il modo più realistico per ottenerlo fosse completare le missioni.






‘Ma lasciare solo cinque fili per averne uccisi 20…’






Il tasso di apparizione degli aghi rinforzati era troppo basso. Cacciarne 20 avrebbe richiesto molto tempo.






‘Potrebbero volerci due giorni se sono sfortunato.’






Grid sospirò e lasciò il dungeon con il gruppo della Fenice Rossa.






“Ohh! Il Duca della Virtù di Pangea! Siete salvo!”






“Grid!”






Davanti al pozzo. Era passata mezza giornata da quando Grid era entrato nel dungeon ma White e Han Seokbong stavano ancora aspettando. Erano piuttosto preoccupati per Grid. Sua spiegò tutta la storia. Parlò di come Grid aveva sconfitto gli aghi rinforzati con una forza travolgente e condannò Arube.






L’apprezzamento per Grid nello sguardo di Han Seokbong crebbe.






“Ve la siete vista proprio brutta, Duca della Virtù di Pangea. Siete stato di grande aiuto. Ora, dovete essere esausto e affamato. Ho preparato delle prelibatezze che si possono gustare solo a Pangea, solo per il Duca della Virtù di Pangea.”






[Il Lord Han Seokbong si sente più benigno nei tuoi confronti.]






[C’è un posto per te nel Castello di Pangea, in cui potrai riposare. È un luogo con delle sorgenti calde, utili per il recupero di Stamina.]






[Tutte le strutture nel Castello di Pangea sono disponibili gratuitamente e ti verrà servito un pasto ogni volta che vorrai.]






“Prelibatezze…”






Grid deglutì perché stava morendo di fame. Il pensiero di cibi deliziosi gli stimolò l’appetito. Ma Grid veniva sempre ricompensato per i suoi sforzi e la sua pazienza. Riuscì a malapena a soffocare il suo appetito.






“Il pasto… Mangerò fuori.”






Doveva andare al ristorante di Idan. Era importante assicurarsi delle statistiche, anche se ciò voleva dire sperimentare un avvelenamento da cibo. Grid ricacciò indietro le lacrime e lasciò il castello. Proseguì con passo strascicato e tirò fuori il Marchio Sconosciuto e l’Anello di Arube.






‘Non dovrei aspettarmi granché… Valutazione del Fabbro Leggendario.’






Era tempo di riconoscere che la maggior parte delle previsioni di Grid andava poi sempre nella direzione opposta.




Traduzione di Martina Procida


Editing di Libusemumei


                                


                                



