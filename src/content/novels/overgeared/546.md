---
title: Capitolo 546
pubDate: 2025-03-17T08:49:02.565Z
tags:
    - overgeared
---


Buon anno cari lettori. Che le stelle veglino su di noi mentre affrontiamo nuove missioni con Grid!


Sperando che il 2021 sia migliore di quello appena trascorso!!</strong>


Buona lettura!


Catturare o uccidere Arube?






Se 100 giocatori avessero ricevuto la missione ‘Luogo dell’Arco della Fenice Rossa’, 100 su 100 avrebbero scelto di catturarlo. Era naturale. Catturare Arube avrebbe permesso loro di vincere l’Arco della Fenice Rossa. Non era uno degli equipaggiamenti più potenti in circolazione? Non sarebbero certo stati così stupidi da ucciderlo solo per un avanzamento di livello.






‘…Sono uno stupido idiota.’






Quanti, tra due miliardi di utenti, avrebbero pensato che essere troppo forti potesse essere un difetto? Grid aveva accidentalmente ucciso Arube. Aveva guadagnato due livelli e i suoi oggetti in cambio, ma non poteva fare a meno di sentirsi abbattuto.






“Ah.”






Le spalle di Grid erano sprofondate quando usò Valutazione del Fabbro Leggendario sul Marchio Sconosciuto e sull’Anello di Arube. Non aveva grandi aspettative. Quelli erano oggetti che non sarebbero mai stati rivelati al mondo, a meno che Arube non fosse stato ucciso. In altre parole, era improbabile che fossero indispensabili.






“Eppure, era un PNG identificato, dunque non saranno proprio spazzatura… Eh?”






Grid arrestò il passo mentre controllava i dettagli dell’oggetto. Era così sorpreso dai risultati che il suo corpo si irrigidì come una statua di pietra.






[Il fabbro che è diventato leggenda può valutare gli oggetti con eccellente occhio critico. Se nell’oggetto bersaglio esiste una funzione nascosta, verrà rivelata.]






[Marchio Sconosciuto]






Un marchio del sole nero.






L’uso è sconosciuto.






[Hai scoperto una funzione nascosta dell’oggetto!]






[Marchio dell’Evoluzione]






Classificazione: Unica






Un marchio funzionale sviluppato dall’istituto di alchimia.






Se porti addosso questo marchio, una statistica tra Forza, Agilità, Stamina o Intelligenza aumenterà di 200 punti.






Restrizioni d’Uso: Livello 200 o oltre.






Peso: 0






“Wow.”






Grid rimase a bocca aperta davanti a quella situazione inaspettata. Un oggetto che incrementava le sue statistiche semplicemente portandolo addosso? Ed erano anche 200 punti!






“Fantastico!”






Quell’oggetto non era spazzatura. In effetti aveva un valore tremendo. Grid era emozionato. Ma la causa principale del suo piacere non era il valore del marchio. Era l’assaggio delle immense potenzialità dell’alchimia. A quel punto, Grid si sentiva davvero eccitato.






‘Sarebbe possibile produrre questi marchi nell’istituto di alchimia di Reidan, un giorno? Rabbit, ti prego, dimostrami che la tua scelta non è stata uno sbaglio.’






Grid pregò ardentemente per Rabbit ed esaminò l’Anello di Arube. Poi sospirò.






[Anello di Arube]






Classificazione: Unica






Un anello completato dopo molti esperimenti da Arube, che desiderava sfruttare le abilità degli aghi rinforzati. Quando viene indossato, cinque unità di filo d’argento possono essere intrecciate insieme nella forma desiderata.






Condizioni d’Uso: Nessuna.






Peso: 4






“…”






Secondo la descrizione del filo d’argento, erano necessari almeno 2500 punti di Destrezza per maneggiarne cinque o meno. Esatto. In altre parole, l’Anello di Arube era un oggetto che incrementava la Destrezza di chi lo indossava fino a 2500. Era inutile per Grid, la cui Destrezza aveva già raggiunto i 3700 punti.






“Sigh, dare a me quest’oggetto…”






Grid borbottò mentre ci pensava. E se un giocatore ordinario avesse ottenuto l’Anello di Arube? Si sarebbe messo a saltare dalla gioia. In primo luogo, Grid era l’unico qualificato a maneggiare liberamente il filo d’argento. Da un punto di vista generale, i due oggetti ottenuti dall’uccisione di Arube non erano significativamente inferiori, paragonati all’Arco della Fenice Rossa. Era solo Grid che non poteva sfruttarne tutti i benefici.






“…No, aspetta. Credo di poterlo usare.”






Improvvisamente Grid pensò agli Scheletri di Overgeared. Scheletri che potevano indossare oggetti d’equipaggiamento, a differenza degli scheletri normali. Che sarebbe successo se avessero infilato l’Anello di Arube?






‘Non mi sosterrebbero in battaglia?’






Gli usi del filo d’argento erano infiniti. Sarebbe stato un grande aiuto per Grid se gli Scheletri di Overgeared avessero potuto usare il filo d’argento per tenere occupati i nemici per un po’. Non c’era un limite definito al danno casuale inflitto dal filo d’argento. Gli Scheletri di Overgeared di livello 1, armati di filo d’argento, avrebbero potuto sferrare colpi anche a mostri di livello 100.






Il danno minimo era 100 e tale eventualità avrebbe potuto verificarsi 999 volte su 1000. In ogni caso, le sue aspettative per gli Scheletri di Overgeared crebbero significativamente.






“Uhuhuh…”






Grid non riuscì a controllare la sua risata. Si sentiva così felice che avrebbe potuto volar via. Approfittò del momento ed estrasse il Marchio dell’Evoluzione. Era per incrementare le sue statistiche. Desiderava l’Intelligenza oppure l’Agilità. Doveva aumentare l’Agilità per far sì che fosse proporzionata alla Forza, mentre l’Intelligenza gli avrebbe permesso di imparare più magie da Braham.






‘Neanche la Stamina sarebbe male. Un aumento in Salute e Difesa incrementerebbe enormemente le mia abilità di sopravvivenza. Aumenterebbe anche l’uso di Oscuramento.’






Semplicemente non doveva essere la Forza. La sua Forza era già straripante.






‘La probabilità di ottenere la statistica desiderata è del 75%.’






C’era solo una possibilità del 25% di essere sfortunati. Grid credette nel concetto di probabilità, mentre piazzava il marchio del sole nero sul dorso della sua mano.






<em>Chiiiiiik!</em>






“Um.”






Avvertì una sensazione pungente. Grid si accigliò, ma non perse il sorriso. Agilità, Stamina e Intelligenza.






‘Quale delle tre statistiche salirà?’






[Il Marchio dell’Evoluzione è stato posizionato.]






[La Forza è aumentata di 200 punti.]






“…Merda.”






Il sorriso scomparve completamente dal volto del frustrato Grid. No, maledizione. C’era una probabilità del 75% di ottenere la statistica desiderata e una del 25% di avere quella indesiderata, allora cos’era successo?






“Perché mi è capitato il 25%?”






Gride era certo che fosse stato il diavolo a inventare la probabilità.






“Ah… è irreversibile?”






La Forza era la statistica migliore per i giocatori focalizzati sul danno fisico. Non solo incrementava il potere d’attacco fisico, donava anche una piccola quantità di Salute. Ma Grid sapeva che sarebbe diventato più forte se avesse riportato Forza e Agilità ad una proporzione di 1:1. Non voleva aumentare ancora di più il divario tra le due.






“Ugh… Sarebbe stato molto meglio se fosse aumentata l’Intelligenza.”






Esisteva al mondo un altro fabbro che desiderasse incrementare la sua Intelligenza? Era triste. Grid divenne irrequieto e chiuse gli occhi. Poi guardò l’informazione del marchio sul dorso della sua mano. Cercava di controllare se fosse possibile riapplicarlo.






[Marchio dell’Evoluzione]






Stato: Forza.






Sono stati aggiunti 200 punti alla Forza.






Puoi provare a cambiare la statistica.






Tuttavia, cambiare la statistica farà diminuire permanentemente una delle tue statistiche di 5 punti.






“…”






Una delle sue statistiche sarebbe diminuita di 5 punti. Era una penalità davvero spaventosa. Era metà del valore di un elisir, un valore che si poteva guadagnare mangiando almeno cinque piatti di Idan. Il cibo di Idan non faceva aumentare sempre le sue statistiche.






‘Perché?’






Grid fece una smorfia, mentre il sudore gli colava giù lungo la schiena. Avrebbe dovuto accontentarsi dell’aumento nella forza d’attacco, nonostante l’inefficienza? O avrebbe dovuto perdere cinque punti statistica per un più drastico aumento nel potere d’attacco? Le sue preoccupazioni non durarono a lungo.






‘Qualunque cosa sarebbe meglio della Forza. Ne vale la pena.’






La probabilità era del 75%. Per di più, Grid aveva diversi tipi di statistiche. C’erano Forza, Stamina, Intelligenza, Agilità, Tenacia, Autocontrollo, Indomabilità, Dignità, Intuizione, Coraggio, Fascino, Potere demoniaco, Fortuna, ecc. Era una varietà di statistiche che altri non potevano neanche sognarsi. Sarebbe stato vantaggioso se avesse potuto ottenere i 200 punti statistica che desiderava, in cambio della perdita di 5 punti.






‘In particolare, sarebbe un bel colpo se perdessi punti di Autocontrollo o di Potere demoniaco.’






L’Autocontrollo riduceva la probabilità di subire stati alterati e il tempo di recupero da essi. In pratica, non era una statistica molto utile per Grid, che era immune alle condizioni di stato. Inoltre, aveva paura di quello che sarebbe potuto succedere quando il Potere demoniaco fosse diventato troppo alto.






Grid pregò ardentemente. Sperava di ottenere Agilità o Intelligenza in cambio del sacrificio di una di quelle due statistiche!






“Cambia marchio.”






[La posizione del marchio può essere modificata.]






<em>Pahat!</em>






Il marchio del sole nero sulla mano di Grid si sollevò di nuovo in aria. Forse, se Grid fosse stato una persona interessata all’aspetto esteriore, se lo sarebbe attaccato al petto o al collo. Ma a Grid non importava.






‘Non c’è una probabilità più alta di aumentare l’Intelligenza se me lo attacco sulla testa?’






Grid seguì quella logica e si posizionò il marchio al centro della fronte. Nello stesso momento…






[Il Marchio dell’Evoluzione è stato riconfigurato.]






[5 punti di Fortuna sono scomparsi.]






[La Forza è aumentata di 200 punti.]






“XX.”






Aveva perso punti di Fortuna, a cui teneva più di tutto, e la sua Forza era cresciuta ancora? Grid perse la ragione e immediatamente riposizionò di nuovo il marchio. Se lo strappò dalla fronte e se lo sbatté sul petto, appena sotto la clavicola. Il marchio del sole nero, che si intravedeva attraverso l’ampio colletto, non era male.






[Il Marchio dell’Evoluzione è stato riconfigurato.]






[5 punti di Fortuna sono scomparsi.]






[La Stamina è aumentata di 200 punti.]






“…”






Al livello 300, ogni punto di Stamina incrementava la Salute di 25 e la Difesa di 0,9. L’aumento di 200 punti in Stamina diede a Grid 5000 punti Salute extra e una buona difesa, dunque non era affatto male. Eppure, era comunque meno plateale rispetto a un aumento di Agilità, che avrebbe incrementato la sua abilità di combattimento, o di Intelligenza, che l’avrebbe aiutato a imparare nuove magie.






Grid era un po’ triste, ma cosa poteva fare?






“È meglio accontentarsi…”






Aveva troppa paura per farlo di nuovo. Grid si muoveva come un uomo bastonato, dopo aver perso 10 punti di Fortuna. Arrivò davanti al ristorante di Idan.






***






“Sei venuto!”






Come al solito, il ristorante era vuoto.






Idan diede il benvenuto a Grid dalla sua postazione. La reazione fu molto diversa dall’ultima volta che si erano incontrati.






“Tu eri un fabbro? Non puoi capire com’ero felice quando ho sentito che avevi vinto la gara!”






“Idan…”






Era felice che Grid avesse vinto? Grid, il cui cuore era ormai diventato desolato come un deserto arido, si sentì commosso. Nonostante fosse un cuoco folle, Grid fu contento di vedere Idan. Durò solo un secondo.






“Ahahahah! Gli ospiti arriveranno come una marea se annuncio che al vincitore della gara dei fabbri piace venire al mio ristorante, no?”






“…Dammi qualcosa da mangiare.”






Grid si sedette ad un tavolo. Yang Fei gli si avvicinò col suo volto inespressivo e gli porse il tè di cedro.






“Il tè di oggi è un omaggio. Sono solo una ragazza povera, ma voglio farti le mie congratulazioni per la tua vittoria. Ma questa sera dovrò patire la fame.”






Nonostante le sue parole, la sua espressione non cambiò. Grid sapeva che Yang Fei aveva la responsabilità dei suoi fratelli e si sentì oppresso da quel peso. Ma non rifiutò l’omaggio.






‘Ad ogni modo, le darò un salario quando la porterò con me nel Continente Ovest.’






Grid razionalizzò a quel modo e si godé il sapore del tè gratuito. Yang Fei lo fissò e si sollevò delicatamente la gonna.






“Già… Oggi mi sento le cosce indolenzite.”






Il suo viso pallido si fece terribilmente rosso. Yang Fei provava un’intensa vergogna. Lo sapeva già. Il massaggio di Grid non era un semplice massaggio.






‘Questa bambina…’






Era strano il modo in cui cercava attivamente di ottenere ciò che voleva. Forse Sua avrebbe fatto lo stesso.






‘Tutte le donne del Continente Est sono così?’






Grid massaggiò le cosce bianche di Yang Fei. Avvertì una sensazione soffice sulla punta delle dita.






“Urgh.”






Le gambe di Yang Fei cedettero e lei si sedette. Grid pensò che le sue orecchie rosse fossero carine e cominciò a muovere la mano più velocemente.






[L’affinità con Yang Fei è aumentata.]






[L’affinità con Yang Fei è…]






[La Destrezza è aumentata di 1.]






Grid pensò seriamente che non avrebbe mai sofferto la fame finché avesse avuto le sue mani.






























Traduzione di Martina Procida






Editing di Libusemumei


                                                                



