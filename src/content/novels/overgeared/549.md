---
title: Capitolo 549
pubDate: 2025-03-17T08:49:02.566Z
tags:
    - overgeared
---




<strong>Buon Anno a tutti voi da parte di tutto lo staff !!!</strong>






Una pergamena di ritorno.






Era una fornitura base per chiunque giocasse a Satisfy. Se si incontravano determinate condizioni, il giocatore si sarebbe spostato nel punto di ritorno che aveva stabilito. Questo, rappresentava anche il punto di resurrezione. Anche Grid possedeva pergamene di ritorno, dato che era un consumabile di routine che tutti usavano.






Il punto di resurrezione di Grid era Reidan. Non molto tempo prima, aveva cercato di spostare il luogo a Pangea. Tuttavia, aveva smesso perché aveva capito che il suo percorso per tornare a Reidan sarebbe scomparso. Esatto. In altre parole, Grid aveva avuto l’idea di poter tornare a Reidan (Continente Ovest) ogni volta che avesse usato la pergamena di ritorno.






Questo era naturale dal punto di vista di Grid. Ma questa convinzione gli aveva causato un dispiacere.






[La Pergamena di Ritorno non funziona. Lo spostamento intercontinentale non è possibile con la formula di questa pergamena.]






“… Che significa?”






Lo spostamento intercontinentale era impossibile! Fu sufficiente per mandare in confusione Grid.






“Eh… Um.”






Grid fece un’espressione assente. Nella sua testa, si ripeteva solo una frase.






XX!






Un giorno prima nella realtà. Perciò, tre giorni con il tempo del gioco, Grid aveva chiamato Bunny Bunny e aveva parlato con lui. Grid sarebbe tornato nel Continente Ovest non appena avesse concluso una missione, perciò avrebbe annunciato la sua comparsa nel mondo nel momento stabilito. Voleva che l’attenzione di tutti si concentrasse su di lui. Come sempre, Grid avrebbe impressionato il mondo apparendo in un momento critico.






Alla fine, il tempo prestabilito era arrivato. Grid aveva finito la missione Soggiogare gli Aghi Rinforzati (2) e aveva ottenuto altri cinque fili d’argento. Era del tutto pronto ad agire nel mondo. Avrebbe condannato i nemici che avevano osato invadere il suo territorio e attaccare i suoi preziosi compagni.






Ma questo cosa significava?






“La pergamena di ritorno non funziona!”






Grid iniziò a sudare mentre Braham si arrabbiò con lui.






‘Come sei giunto nel Continente Est? Non è successo grazie ad una pergamena di trasporto intercontinentale? È ovvio che sarebbe servita una pergamena di trasporto intercontinentale per ritornare.’






“… Pergamena di trasporto intercontinentale? Dove la prendo?”






‘Il saggio che ti ha dato la pergamena per il Continente Est.’






“…”






Grid si ricordò. Fu quando aveva ricevuto la Pergamena di Trasporto per il Continente Est da Sticks. Sticks era rimasto sconvolto quando Grid aveva usato la pergamena non appena l’aveva ricevuta. Ora sapeva perché.






‘Si era sentito imbarazzato quando sono partito senza una pergamena per tornare al Continente Ovest…’






‘…’






“…”






Era una situazione in cui non avevano nulla da dire. Grid sospirò. Si sentì infastidito dalla sua stessa impazienza.






‘È vero che sei patetico, ma devi biasimarti? Chiunque può fare uno sbaglio a meno che non si tratti di un dragone o di un dio. Lo stesso vale per i grandi demoni o i geni.’






“… Ora mi stai confortando?”






Braham, il cui ego si elevava fin su nel cielo, stava confortando qualcun altro? Grid non riuscì a credere alle sue orecchie e Braham alzò la voce.






‘C- Cosa? Non è così! Trova un modo per uscire da questa situazione invece di essere autolesionista! È frustrante guardare!’






“Ah, sì… Non ho tempo da perdere.”






Ora non era il momento di perdere il suo spirito. Overgeared era limitato nel numero mentre i nemici erano infiniti. I membri di Overgeared avrebbero raggiunto il limite e tutti i loro territori sarebbero stati presi. Grid doveva trovare un modo per ritornare velocemente nel Continente Ovest. Capì presto come fare. In realtà, non era difficile.






“Non basta una semplice telefonata?”






La comunicazione tra il Continente Est e il Continente Ovest era impossibile. Grid non poteva mandare i bisbigli ai giocatori che stavano nel Continente Ovest e anche l’abilità di invocare i cavalieri era bloccata. Grid si scollegò dal gioco. Poi, fece una chiamata internazionale a Lauel.






- Signore, sono onorato che mi abbiate contattato. Ma sono ancora nel gioco e sono abbastanza occupato. Davvero non ho il tempo.






“…”






- Non dimenticherò il mio peccato di oggi fino a che la mia vita non avrà raggiunto la fine e le mie ossa non si saranno decomposte. Sarò punito per il resto della mia vita.






Lauel aveva fatto del suo meglio per imparare il coreano ma stava dicendo delle assurdità. Grid rimase perplesso alle sue parole.






“Se sei occupato, allora parlerò velocemente. Voglio che tu prenda una Pergamena di Trasporto per il Continente Ovest da Sticks e vieni a prendermi.”






- Uh? Di sicuro non sei partito senza una pergamena per tornare nel Continente Ovest, vero?






“L’ho fatto.”






- Kukuku! Oh cielo, oh cielo. Il Signore è davvero grande. È insolito per qualcuno scappare da una prigione inutile chiamata buon senso.






“… Pensa a riagganciare velocemente, a connetterti al gioco e a venirmi a prendere.”






- Mi dispiace, ma questo è impossibile.






“Cosa? Ah, ha senso dato che sei nel bel mezzo di una guerra. Se sei occupato, manda qualcun altro al tuo posto.”






- No, io sono il tuo servo. Non infrangerò i tuoi ordini in nessuna situazione. È solo impossibile andare nel Continente Est perché Sticks non è presente.






Cosa stava dicendo?






“Che intendi dire? Dov’è Sticks?”






- Sticks non possiede solo una vasta conoscenza, ha abilità magiche eccezionali. Perciò gli ho chiesto alcuni favori.






“Quali favori?”






- Gli ho chiesto di prendere il comando della Famiglia Ul, inclusa la Principessa Hwarin, per attaccare le retrovie dell’esercito di Eternal e dirigersi poi a Siren.






La Famiglia Ul. Una minoranza che in passato Grd aveva soccorso dall’impero. Avevano un talento magico eccezionale, specialmente la famiglia reale. Se Sticks li avesse condotti, allora i loro talenti sarebbero sublimati su un altro livello. Grid riusciva ad immaginare una parte dell’intenzione di Lauel. Ma non riusciva a capire la restante.






“Perché vuoi che dopo vadano a Siren?”






- Per chiamare una persona che sta coltivando nel mare.






“Piaro?”






- Sì.






Una delle maggiori differenze tra un giocatore e un PNG era l’abilità di bisbigliare. I PNG non erano in grado di farlo. Per poter comunicare con loro, dovevano usare i vecchi metodi come le lettere o i mezzi di comunicazione magici. Siren non era una città sviluppata. Grid era convinto sul motivo per cui Lauel aveva chiesto a Sticks di chiamare Pairo.






“Il metodo più efficace è far usare a Sticks il teletrasporto per portare Piaro il prima possibile… Ma Siren non sarà in pericolo se Piaro se ne va?”






Innanzitutto, la ragione per cui aveva lasciato Piaro a Siren non era semplicemente per coltivare. Lo aveva fatto per proteggere Siren da Carnevale di Sangue. La risata caratteristica di Lauel venne sentita dal preoccupato Grid.






- Ku…! Kukuku! Non state diventando più gentile? Signore, lasciate che vi ricordi del perché dobbiamo proteggere Siren.






“Per salvaguardare la minaccia…”






- Mi dispiace interrompervi, ma innanzitutto perché ci siamo alleati con Siren?






“Per il bene del nostro sviluppo.”






- Esatto. Come possiamo occuparci di Siren quando siamo sul punto della distruzione?






“…”






- Al momento, non possiamo preoccuparci di far star bene Siren. Il clan dell’acqua di Siren si unirà a noi in questa guerra per aiutarci. Proprio come noi abbiamo l’obbligo di proteggere il loro territorio, loro hanno l’obbligo di difendere il nostro territorio.






Giusto. Ma non era piuttosto difficile mobilizzare il clan dell’acqua che non si era ancora ripreso dalla guerra? La parte più preoccupante…






“Lauel, non stavi pianificando di diventare ostile a Eternal molto prima dell’alleanza con Siren? Allora Siren era una vittima fin dall’inizio?”






- Non posso dire che saranno una vittima. Non intendo usarli come semplici frecce, ma come un esercito. Il numero di vittime umane sarà maggiore. Inoltre, non abbiamo la garanzia che Carnevale di Sangue invadi ancora Siren.






“Hmm… Sì.”






Grid non poteva condannare né negare le parole di Lauel. innanzitutto, aveva dato a Lauel tutta l’autorità perché si fidava di lui. Sulla base del bisogno di proteggere Overgeared, i piani e le idee di Lauel erano giustificati. Lauel salutò.






- Sono stato lontano per quattro minuti. Questo manderà in confusione il sistema di comando. Devo tornare nel gioco.






“Sì, hai lavorato duramente. Per favore, manda Sticks da me il prima possibile. Digli di venire alla fucina Martello Bianco a Pangea.”






- Sì, probabilmente arriverà tra 5 giorni.






La chiamata terminò. La conclusione?






“Bunny Bunny… Mi dispiace averti fatto diventare un bugiardo…”






Il ritorno di Grid nel Continente Ovest fu un fallimento. L’attuale Grid non aveva i mezzi per aiutare i suoi compagni che stavano passando la crisi più grande da quando Overgeared era stata formata. Non poteva fare altro che sentirsi nervoso.






“Sii sempre calmo e attento.”






Grid calmò la mente il più possibile.






Prima di tutto, si collegò a internet e guardò i video della guerra per poter comprendere il potere dei suoi compagni di squadra dal punto di vista di un fabbro.






‘Yura ha cambiato la sua arma principale. È una buona cosa. Posso finalmente creare un’arma. Pon sta ancora usando l’armatura che ho fatto cinque mesi fa? Non è fortunato come me. Regas presto raggiungerà il limite della resistenza dei guanti perché blocca gli oggetti con la sua mano…’






In pratica, lo stato dell’equipaggiamento dei membri di Overgeared era povero. Era il risultato di un Grid che si era concentrato per un po’ sulla crescita personale.






“Tra tutti, quello a cui serve più urgentemente un oggetto nuovo è…”






Grid guardò il video di Patrian. Nel video, una donna bellissima con la pelle dorata stava lottando. Grid osservò da vicino l’arco che stava utilizzando.






“Jishuka, inizierò con te.”






Tak tak.






Grid si alzò in piedi. Entrò nella capsula e si diresse nella fucina Martello Bianco non appena si collegò a Satisfy. I fabbri della fucina Martello Bianco accolsero energicamente l’eroe che li aveva aiutati con la competizione. Avevano tutti i requisiti che servivano per aiutare Grid a produrre un oggetto.






Ttang! Ttang!






La fornace inghiottiva il legno bianco di fosforo. Grid si accovacciò di fronte al calore, martellando sull’incudine senza fermarsi. Era il Respiro della Fenice Rossa, che sembrava come un rubino.






‘Questo si può attaccare ad un oggetto…’






Grid pensava che fosse possibile rifinire il rubino in modo che bruciasse maggiormente. Pensava che più il respiro fosse forte, più l’Arco della Fenice Rossa sarebbe stato forte. Per questo, Grid si mise in gioco per fondere il Respiro della Fenice Rossa. Ma il respiro era l’essenza della Fenice Rossa. Era difficile gestirlo completamente con le tecniche di una leggenda. Questa operazione di fusione fu la cosa più difficile che Grid avesse fatto da quando era diventato Discendente di Pagma. Trascorse almeno quattro giorni a martellare sull’incudine.






Una persona normale avrebbe consumato la pazienza. Ma Grid era pieno di una forte ambizione.






‘È un onore lavorare con i materiali più puri.’






Ttang! Ttang!






Il suono del martellare di Grid fece tornare l’atmosfera della fucina Martello Bianco al suo picco.




Traduzione di Blakriss


Editing di Libusemumei


                                



