---
title: Capitolo 552
pubDate: 2025-03-17T08:49:02.566Z
tags:
    - overgeared
---




Ringraziamo Federico per il capitolo sponsorizzato!






‘L’Arco della Fenice Rossa è l’arma più forte.’ pensò Grid.






Forse perché faceva sempre del suo meglio e voleva essere ricompensato per i suoi sforzi? No, la sua fiducia non nasceva da qualcosa di così vago. Era una convinzione assoluta per molte ragioni.






‘La prima dimostrazione.’






La qualità del design era la migliore in assoluto. Era probabile che la versione originale dell’Arco della Fenice Rossa avesse una classificazione Mitica.






‘La seconda dimostrazione.’






La qualità dei materiali usati nel processo di produzione era la migliore in assoluto. Il legno di fosforo bianco e il Respiro della Fenice Rossa. In particolare, era probabile che il materiale chiamato Respiro della Fenice Rossa fosse equivalente all’adamantio. L’adamantio era un minerale che si trovava nel mondo degli dei. In altre parole, il Respiro della Fenice Rossa era un sottoprodotto di un dio. Era una ‘parte di un dio’.






‘La terza dimostrazione.’






La concentrazione di Grid era al massimo. L’effetto di Pazienza del Fabbro Leggendario si era attivato quattro volte negli ultimi tre giorni. Era la prima volta che succedeva, da quando era diventato Discendente di Pagma.






‘Grazie a Pazienza del Fabbro Leggendario non sono per niente stanco e posso dedicarmi al lavoro senza neanche una pausa.’






Era un tripudio delle migliori condizioni possibili! Si erano sovrapposte le une alle altre e avrebbero portato ai migliori risultati.






<em>Ttiring-</em>






[Non puoi più fondere il Respiro della Fenice Rossa. È già nella sua forma migliore.]






[Respiro della Fenice Rossa Rinforzato]






L’aura della Fenice Rossa potenziata dal fabbro leggendario Grid.






Incrementa la resistenza al fuoco del 40%, anche quando lo si porta nell’inventario.






Può essere usato per infondere la potente aura della Fenice Rossa negli oggetti.






Tuttavia, può essere allegato solo agli oggetti con un forte attributo fuoco.






Peso: 2






Il Respiro della Fenice Rossa Rinforzato conteneva una fiamma più potente di prima. Le fiammelle nel rubino si agitavano come impazzite.






‘Adesso posso creare l’arco.’






Grid fece buon uso del tempo aggiuntivo riscaldando la fornace. Aveva fatto ricorso a tutte le sue conoscenze per gestire il legno di fosforo bianco. Adesso bastava solo unire i materiali aggiuntivi, come i corni di minotauro.






‘Va tutto bene. I ragazzi resisteranno anche senza di me. Non devo preoccuparmi, devo solo concentrarmi sul fare del mio meglio.’






Grid non se ne rendeva conto, ma riusciva a concentrarsi più del solito nella produzione di quell’oggetto, grazie alla sua diversa mentalità. I suoi compagni erano in pericolo e lui non poteva aiutarli. Grid doveva sopprimere la sua ansia e il suo nervosismo, derivanti dall’immaginare le situazioni peggiori, e la sua concentrazione aumentava naturalmente durante quel processo. Usò una gran varietà di strumenti durante la produzione.






<em>Chiiiik!</em>






“…”






Grid fissò il vapore generato dal raffreddamento in acqua del legno di fosforo bianco riscaldato. Brillava stabilmente senza attenuarsi. Assomigliava alla luce delle stelle in un cielo notturno.






[L’abilità Pazienza del Fabbro Leggendario si è attivata.]






“…Bene.”






La Pazienza del Fabbro Leggendario si era attivata di nuovo! Grid si lasciò andare ad un sorriso affilato quanto la lama di un coltello, mentre la sua fatica svaniva e la sua concentrazione restava al massimo. I fabbri della fucina del Martello Bianco provarono uno stupore infinito quando videro Grid lavorare instancabilmente sull’oggetto per il quarto giorno di fila.






La sera dopo.






[L’abilità Pazienza del Fabbro Leggendario si è attivata,]






Grid accolse con entusiasmo quella finestra di notifica mentre si apprestava ad entrare nelle fasi finali della produzione. Allegò il Respiro della Fenice Rossa all’arco finito. Poi un’aura rossa apparve attorno all’arco bianco. Grid pregò affinché comparisse il messaggio ‘Hai completato un oggetto leggendario.’






‘Ti prego!’






Datemi una classificazione leggendaria!






…Forse era troppo avido. Avrebbe fatto meglio a pregare per una classificazione Unica.






‘Poi posso usare Aggiornamento dell’Oggetto per portarlo ad una classificazione Leggendaria.’






Nel momento in cui la tensione nella mente di Grid si allentò…






<em>Paaaat!</em>






Fu una vista spettacolare quando l’Arco della Fenice Rossa accettò completamente l’essenza della Fenice Rossa e l’arco bianco assunse un colore rosso-arancio. Era un colore intenso, come una fiamma ardente. Poi…






[Si è verificata una situazione inaspettata!]






“…?”






Situazione inaspettata? Un brivido scese giù lungo la spina dorsale di Grid, ancora pieno di aspettative.






‘E qual è questa situazione, diamine?’






Grid aveva ricevuto più di una volta dei brutti colpi, mentre giocava a quel gioco. Le sue aspettative venivano sempre tradite. Perciò, pensò al peggio. Tuttavia, fu l’opposto.






[La classificazione dell’oggetto che hai realizzato è più elevata di Leggendaria.]






[Sei riuscito ad infrangere i limiti grazie al metodo di produzione, ai materiali e alla tua dedizione.]






“…Ah!”






A Grid tornò in mente qualcosa. Era stato durante l’episodio dell’elezione del papa. Durante il processo di comprensione e creazione della Lancia di Lifael, che aveva una classificazione mitica, la maestria di fabbro di Grid era aumentata da ‘Testimone delle Armi degli Dei’ a ‘Comprensione delle Armi degli Dei’. Grazie a quell’avanzamento, Grid aveva sviluppato una bassissima probabilità di produrre un oggetto (o riproduzione) con classificazione Mitica. Ma quella possibilità non si era mai verificata prima.






‘Non me l’aspettavo!’






In quel momento, venne alla luce la riproduzione di un mito. Grid si sentì pieno di un’emozione più forte della gioia. Il risultato andava ben oltre le sue aspettative e l’eccitazione lo travolse come un maremoto. Ma il risultato fu diverso. L’oggetto creato da Grid non era la riproduzione di un mito.






[Congratulazioni!]






[Sei il primo giocatore a produrre un oggetto con classificazione Mitica!]






[Hai ottenuto il titolo ‘Guardato dagli Dei’.]






[L’abilità di Maestria del Fabbro Leggendario (Comprensione delle Armi degli Dei) si è evoluta in Maestria del Fabbro Leggendario (Vedere le Tecniche degli Dei).]






“Wow.”






Grid spalancò gli occhi. Non era una riproduzione, ma una pura classificazione Mitica. Era così sorpreso che il suo cuore si fermò per un attimo. La sua mente era rinvigorita. Controllò le informazioni aggiornate dell’abilità.






[Maestria del Fabbro Leggendario (Vedere le Tecniche degli Dei) Lv.8]






C’è una probabilità elevata di creare oggetti con classificazione Rara-Epica.






C’è una probabilità certa di creare oggetti con classificazione Unica.






C’è una probabilità rara di creare oggetti con classificazione Leggendaria.






Se si verificano determinate condizioni, c’è una probabilità molto rara di creare la riproduzione di un mito o un oggetto con classificazione Mitica.






*Tutte le statistiche di un oggetto di produzione aumenteranno del 21%.






*Quando si creano oggetti con classificazione Mitica, tutte le statistiche aumenteranno permanentemente di 10 punti e la reputazione aumenterà di 1000 punti su tutto il continente.






*Ogni tre oggetti Mitici creati accadrà qualcosa di speciale. (Al momento 1/3)






“…”






Grid era felice, ma dopo un momento si accigliò. L’abilità aggiornata aveva dato a Grid una nuova penalità!






“No, dannazione… Gli oggetti Leggendari non mi danno nessuna statistica adesso?”






No, non erano regole troppo severe? Non aveva senso che venisse trattato a quel modo nel caso in cui avesse creato un oggetto Leggendario. Il prezzo per la creazione di un oggetto Mitico era troppo alto. Grid sprofondò nelle spalle.






‘Il futuro è incerto…’






Sarebbe accaduto qualcosa di speciale ogni volta che avesse creato tre oggetti con classificazione Mitica. Perché avvertiva la sensazione che si trattasse di una grossa penalità?






“Questo maledetto gioco coreano.”






Erano troppo avari con i giocatori. Non trattavano affatto bene dei giocatori che pagavano ogni mese una tariffa piena. Era il tipico comportamento delle compagnie di videogiochi coreane. Grid non fece in tempo a confermare i dettagli dell’Arco della Fenice Rossa completato, che udì del trambusto.






“D-Demone…!”






“Demone dalle orecchie a punta!”






“…?”






C’era una rivolta all’entrata della fucina. I fabbri del Martello Bianco cominciarono a gridare spaventati.






‘Demone dalle orecchie a punta?’






Quale tipo di mostro poteva spaventare i fabbri? Grid si armò con la Spada Fantasma e uscì dalla fucina. Poi rimase scioccato.






“Sticks!”






Il demone dalle orecchie a punta di cui i fabbri avevano paura. Era il Saggio Sticks. La persona che Grid stava aspettando! A proposito…






“Perché ti trattano come un demone?”






Un elfo. Era un essere nobile. Gli elfi amavano la natura e la pace ed erano ostili a tutti gli esseri di stirpe demoniaca. Storicamente, erano sempre stati onorati e amati dalle persone. Era strano che i fabbri della fucina del Martello Bianco lo chiamassero demone.






Sticks si avvicinò a Grid.






“Non posso fare congetture, ma il Continente Est potrebbe essere in una situazione difficile da districare. Torniamo indietro.”






Quello non era il momento per pensare al Continente Est. I suoi compagni avevano la priorità. Grid annuì e afferrò la mano di Sticks. Poi i due scomparvero con un lampo di luce.






***






“Una fortezza di un piccolo regno è a questo livello…?”






La Gilda Yak, che era una delle Sette Gilde. Bubat era a capo di un piccolo territorio. Perciò era in grado di capire quanto fossero magnifiche le alte mura di Patrian.






‘Le mura dovrebbero essere almeno di livello 8.’






La tenuta era di almeno 1 milione. Era ovvio che sarebbe stato difficile fare anche solo un graffio a quelle mura con un bombardamento di magie o di abilità di livello 100 o 200. Per abbatterle, erano necessari un mago di terzo avanzamento o un’arma d’assedio di alto livello.






‘Se solo potessi avere una di queste fortezze.’






La Gilda Yak possedeva quantità considerevoli di manodopera e di capitale e avevano speso cinque mesi per far salire di un livello le loro mura. Naturalmente, ogni volta che il livello delle mura saliva, le quantità di capitale ed esperienza necessarie per il livello successivo aumentavano. In altre parole, un giocatore singolo non poteva costruire mura di livello 8.






‘Grid le ha ottenute gratuitamente… Tsk.’






Notò che il Conto Ashur era stato dalla parte di Grid fin dall’invasione di Reidan. Grid aveva coltivato il suo rapporto con il Conte Ashur fin dai primissimi giorni e, di conseguenza, aveva ottenuto quella grande fortezza.






‘Non voglio ammetterlo…’






Grid era un giocatore molto perspicace. Non era come altri ranker che facevano affidamento sulla forza o sulle abilità.






‘È in grado di conquistare i cuori dei PNG. Questa è la forza più grande di Grid!’






Se avessero lasciato Grid in pace, avrebbe continuato a progredire senza limiti. Mettendo da parte i rancori personali, Bubat aveva l’obbligo di tenere sotto controllo tutti i concorrenti con posizioni elevate in classifica. Ma non era un compito facile perché c’erano poche classi di terzo avanzamento nel Regno di Eternal.






‘Dobbiamo usare bene le armi d’assedio.’






L’esercito di Eternal aveva 12 catapulte. Ma non erano efficaci. Patrian aveva maghi notevoli come Zednos, Laella ed Euphemina. La loro magia poteva neutralizzare facilmente gli attacchi delle catapulte. In particolare, la ragazza chiamata Euphemina era un problema.






Usava i migliori incantesimi di difesa con gli attributi giusti.






‘È un mostro… Ha ottenuto la classe leggendaria di grande mago?’






Bubat fece schioccare la lingua e rivolse lo sguardo al leader dell’esercito di Eternal. Migliaia di soldati di fanteria cercavano di scalare le mura di Patrian, ma non riuscivano a resistere contro la pioggia di magie, frecce e pietre. In particolare, non potevano nulla contro l’unità di Overgeared guidata da Regas. Correvano fuori dal castello per un po’ e, quando lo facevano, l’avanguardia di Eternal veniva severamente danneggiata.






‘Fortunatamente, Jishuka è stanca. Adesso che è fuori gioco per un po’, è tempo di sbarazzarsi di Regas.’






Se avessero sconfitto il gruppo di Regas, sarebbe stato molto facile scalare le mura di Patrian. Bubat ci credeva e guardò verso Jeff e Ralph.






“Stiamo per agire, finalmente?”






“Il mio corpo comincia ad irrigidirsi.”






“Non possiamo solo guardare.”






I giocatori di Overgeared in grado di infliggere più danni erano occupati a distruggere o a tenere sotto controllo le armi d’assedio. Era un situazione sicura, in cui Bubat, Jeff e Ralph potevano finalmente mostrare ciò che erano in grado di fare.






“Il bersaglio è Regas!”






“Uccidete tutti quelli che interferiscono!”






Bubat, Jeff e Ralph guidarono le loro gilde in avanti. Uccisero senza esitazione tutti i soldati di Eternal che bloccavano la strada e raggiunsero Regas. Regas gridò, mentre combatteva contro i soldati di Eternal.






“Evitalo!”






I membri di Overgeared che erano stati parte della Gilda dei Cavalieri d’Argento. In quel momento, 30 di loro udirono il grido di RegaAs e cercarono di rispondere.






<em>Kururururung!</em>






Si udì il suono di un tuono e la terra eruttò. Era un terremoto causato da Bubat, che era considerato il miglior iniziatore.






“Aaaaack!”






“Hiiiik!”






Il livello medio dei membri di Overgeared nell’unità di Regas era di 230. Non potevano resistere alla vasta area di Controllo della Folla usata da Bubat e cominciarono a fluttuare in aria. Regas riuscì a malapena a sfuggire al Controllo della Folla e si sentì provato. Bubat afferrò i volti di due dei membri di Overgeared che fluttuavano in aria.






Poi fece un largo sorriso.






<em>Kwajajak!</em>






Bubat afferrò i volti di due membri di Overgeared e li sbatté a terra. Era il segnale per il rovesciamento della situazione.




Traduzione di Martina Procida


Editing di Libusemumei


                                


                                



