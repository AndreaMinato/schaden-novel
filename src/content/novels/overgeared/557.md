---
title: Capitolo 557
pubDate: 2025-03-17T08:49:02.568Z
tags:
    - overgeared
---




Grazie Federico per la donazione!




‘Il comandante di questo esercito è presuntuoso. Come si chiamava? Duca Lucilliv?’






Le armature dorate dei soldati a capo della marcia dei loro 100.000 commilitoni di Eternal brillavano sotto la luce del sole. <em>Tung!</em> Il continuo suono dei tamburi faceva tremare il cielo, rappresentando l’ingresso in scena di un grande esercito. Chiunque sarebbe rimasto sopraffatto da tale grandezza, ma era soltanto apparenza.






La maggior parte dei soldati, salvo quelli in prima linea, indossavano vecchie armature di pelle, e la loro andatura irregolare veniva mascherata dal suono dei tamburi. Il motivo era semplice, metà dei 100.000 soldati non erano del mestiere. Più di 50.000 erano popolani che non avevano nemmeno completato l’addestramento di base.






“Dannazione...Perché dobbiamo essere coinvolti in una battaglia fra nobili?”






“Che genere di nobile attaccherebbe il re? Il popolo non dovrebbe ascoltare incondizionatamente il re?”






“Che importanza ha che il re viene tradito se noi moriamo di fame?”






Le classi inferiori erano sempre povere ed affamate. Non avevano ricevuto educazione e prive di senso patriottico. Il loro scopo nella vita era semplicemente sopravvivere.






“Hah...Chi si occuperà della mia famiglia in mia assenza? Mia moglie è incinta ed è sola a casa ad occuparsi dei bambini...”






“Uff, indossare un’armatura e trasportare una lancia è davvero difficile a quest’età...”






Le persone comuni, invece, avevano lavorato tutta la loro vita per le loro famiglie.






“Sob sob...Voglio vedere mia madre. Ho paura.”






“Mi fanno troppo male le gambe...Non ce la faccio più.”






Giovani che non avevano raggiunto ancora l’età adulta rappresentavano più della metà della truppa da 100.000 soldati. Il ruolo di questa gente stanca e in difficoltà era dover morire da avanguardia, poiché una volta giunti a Bairan - fra due giorni - sarebbero stati destinati a scambiarsi di posizione con i soldati dalle armature dorate e avanzare in prima linea.






‘Ma di questo passo non potranno essere sfruttabili.’






Ars faceva parte dello stesso gruppo dell’avanguardia. Aveva inusuali capelli biondi luminosi e una personalità cinica.






‘Le armature dorate che brillano al sole sono un fastidio per gli occhi, e il suono dei tamburi è semplicemente un rumore che aumenta la paura. Il loro stato mentale raggiungerà il limite prima di arrivare a Bairan.’






Il Duca Lucilliv, però, questo non lo sapeva.






La posizione dei soldati non era qualcosa di comprensibile per i nobili, che non avrebbero mai pensato che una così meravigliosa marcia potesse mettere pressione ai soldati. In primo luogo, loro credevano che le persone li avrebbero ringraziati soltanto perché riceventi del cibo.






Era difficile definirli incompetenti. Si trattava di un modo di pensare molto aristocratico.






‘Anche io in passato ero così?’






Ars ci pensò su, mentre masticava a malapena il pane d’orzo raffermo.






‘Beh, ci sarà una diserzione di massa al prossimo accampamento.’






E in quel momento si presenterà la prima occasione.






***






I giganti del Regno di Eternal facevano riferimento al Marchese Steim e al Duca Lucilliv.






Il primo era un pioniere che aveva portato a nuova vita l’arido nord, mentre il secondo sapeva come sfruttare la sua naturale discendenza. Proprio grazie al potere del Duca Lucilliv era riuscito a raggruppare in un sol punto i potenti eserciti del Barone Duka, del Conte Red, del Conte Carrion e del Marchese Bera.






Chi erano? Come padroni di vasti territori di Eternal, erano grandi spadaccini e condottieri di enormi eserciti. Il Principe Aslan, sul trono al posto del defunto Principe Ren, non poteva smuoverli.






“Già, è proprio il duca stesso a guidare l’esercito.”






Nell’accampamento del Duca Lucilliv, il Conte Red ammirava i 2000 soldati dalle armature dorate e i 5000 cavalieri che erano stati radunati. Pura ammirazione, non adulazione. Pensò che la processione di truppe a seguito dei soldati dorati fosse meravigliosa. Al contrario, il Marchese Bera mostrò una lieve preoccupazione.






“Devi aver speso una considerevole somma di denaro per placcare le armature dei soldati...Non è stato uno spreco? Possiamo conquistare facilmente Bairan e Patrian anche avanzando normalmente.”






Il Duca Lucilliv sorseggiò del vino, facendo spallucce.






“Marchese Bera, siete di vedute ristrette. Placcare? I miei soldati stanno indossando armature di puro oro. L’esercito guidato dal Duca Lucilliv non può essere un esercito ordinario. Non è così?”






“Si...?”






Tutti i nobili lì raccolti, incluso il Marchese Bera, erano esterrefatti. I soldati dorati a capo della marcia – in altre parole circa 10.000 – indossavano tutti armature di puro oro? Quanto denaro era stato speso? Lucilliv ignorò tutti gli sguardi puntati su di lui.






“Beh, l’armatura è soltanto una decorazione, e la loro capacità di difesa è scadente. L’armatura è fine perché non avevo molto oro.”






“...Duca, i vostri soldati saranno al sicuro dagli attacchi dei nemici?”






Lucilliv rimbeccò il cauto Marchese Bera. “Perché i miei soldati dovrebbero essere in pericolo? Non è possibile che le migliaia di altri soldati terminino la guerra in un istante? Ci sarà anche bisogno che i miei soldati debbano intervenire?”






Esattamente. Gli altri nobili annuirono alle parole del Duca Lucilliv. Il loro obiettivo era ottenere grandi meriti durante la guerra e sarebbe stato vergognoso se non vi avessero preso parte. Avevano intenzione di occupare subito le basi dei ribelli dando indicazioni alle truppe.






“Giusto, giusto. Possiamo schiacciare e massacrare i ribelli con le nostre truppe. I soldati del Duca Lucilliv aumenteranno lo spirito dei nostri soldati.”






“Haha! Quella è la mia precisa intenzione! Sto cercando di rendere la guerra per noi più vantaggiosa aumentando lo spirito dei nostri alleati! Vero?”






“Già, il Duca è incredibile.”






Dal loro punto di vista, le intenzioni del Duca Lucilliv erano molto buone. Più della metà dei 100,000 soldati erano popolani, ma ciò non ne diminuiva il valore. Potevano essere utilizzati come sacrifici mettendoli in prima linea. Sarebbe bastato per far esaurire la magia del Conte Ashur, considerato il problema maggiore. Era importante aumentare il morale dei soldati che sarebbero stati attaccati da un gran numero di frecce.






Avevano, però, trascurato un dettaglio. Il Duca Lucilliv era riuscito a pagare le armature dorate dei 10,000 soldati poiché aveva utilizzato il denaro destinato alle scorte di cibo. Per questo motivo, ai 100,000 soldati rimaneva abbastanza cibo soltanto per 14 giorni, di cui la maggior parte era vecchio di tre mesi.






Questo era un punto cruciale, in grado di indurre uno stato di insicurezza. La forza fisica dei soldati – in marcia per tutto il giorno – era esaurita oltre il limite e le loro lamentele si fecero più insistenti dopo aver ricevuto i loro miseri pasti. Erano stati forzatamente chiamati alle armi e non potevano nemmeno mangiare dei pasti decenti?






“Duca! Le truppe hanno disertato!”






Un cavaliere gridò dopo essere entrato nell’accampamento, e il Duca Lucilliv non riuscì a capire.






“No, perché?”






Questa, per loro, era una gloriosa opportunità di combattere per il loro regno. Perché mai disertare? Il Marchese Bera diede ordine in vece del Duca Lucilliv.






“Catturateli e giustiziateli tutti! Mostrate ai soldati quanto terribile sia la pena per chi diserta!”






“Si!”






I cavalieri, ricevuto l’ordine, se ne andarono immediatamente. Vennero catturati, mentre cercavano di fuggire, un totale di 1,831 soldati, e poi giustiziati. Si trattava di cittadini delle classi inferiori arruolati forzatamente. Tentarono di implorare perdono, ma non ci fu verso. I soldati più anziani di Partu si avvicinarono ad un soldato che stava osservando in silenzio.






“Non pensare di tentare la fuga. Almeno la nostra Partu sta trattando i soldati con ragionevolezza. Dovresti esserne sempre grato.”






“Temo che se proverai a scappare, finirai per morire come loro. Se vuoi vivere, rimani fino alla fine.”






“Non sei molto più felice ora che puoi mangiare del pane secco piuttosto che quando vivevi per strada al freddo?”






“Soldato semplice Ars. Ricevuto.”






Lo sguardo di Ars era fisso sulla tenda del Duca Lucilliv.






‘Il Duca non si è mosso, quindi non c’è apertura fra le sue guardie.’






Le guardie del Duca Lucilliv erano di poco inferiori di grado ai Cavalieri Neri dell’impero, ma ce n’erano troppe. Più di ogni altra cosa, il problema maggiore erano gli altri nobili attorno al duca. Potevano vantare una potenza considerevole e Ars non poteva saltargli nel mezzo alla cieca.






‘Aspetterò la prossima occasione.’






L’incidente accaduto quel giorno fu abbastanza per instillare saldamente paura ed insicurezza nei cuori dei soldati. Il loro morale era ampiamente diminuito. Ars si aspettava che molte più persone avrebbero cercato di disertare il giorno dopo.






***






Bairan si trovava in uno stato di grande crisi.






L’avanzata delle forze nemiche era visibile da tutti i cancelli. Le frecce lanciate dei membri di Overgeared non erano più veloci e potenti come all’inizio.






“I vostri genitori stanno soffrendo di bassa circolazione! Tornate a casa e riscaldali!”






Le urla di Huroi non avevano più l’effetto di disturbare il nemico. Ridotto a 10.000 soldati, Eternal non aveva più alcun posto dove ritirarsi ed era riuscito a danneggiare i cancelli e le mura di Bairan.






“La situazione è grave.”






<em>Kuuong! Kung!</em>






Sotto i costanti colpi delle armi d’assedio nemiche al cancello, la tenuta di quest’ultimo stava rapidamente diminuendo. Yura si fece prendere dall’ansia non appena terminò il tempo limite di connessione scadde ed entrò nel gioco.






“Nel momento in cui permetteremo al nemico di entrare, sarà la fine.”






Yura e i membri di Overgeared dovevano affrontare migliaia di nemici tutti in una volta? Avrebbero massacrato i membri della gilda, calpestando tutto ciò che si trovava a Bairan.






“Merda...Voglio uscire e spezzare il momentum dei nemici. Tuttavia, entrerebbero se aprissi ora i cancelli.”






Pon serrò la mascella. La sua stamina si trovava già per azzerarsi, e non sarebbe più stato in grado di utilizzare qualsiasi abilità se avesse lasciato il castello. In questa situazione disperata, a Yura e Pon arrivò un sussurro si Lauel.






<em>- </em>Guidate le truppe rimaste e ritiratevi a Patrian.






Pon reagì negativamente a quell’ordine.






- E le persone?






- Alla fine, gli abitanti di Bairan sono comunque abitanti di Eternal. Perché il nemico si prenderebbe la briga di uccidere persone che non hanno causato problemi? Ritiratevi in sicurezza.






- Sono persone che hanno servito il ribelle Grid. Sei davvero certo che non verranno uccise?






- Saranno occupati in saccheggi ed assalti, presi dall’eccitazione per la vittoria. Ma cosa possiamo fare? Non possiamo perdere i soldati che abbiamo educato con tanto lavoro e fatica.






- Tu...! Riesci ad abbandonare così facilmente le persone che hanno creduto e servito Grid?






In origine, Bairan era un territorio della Gilda Tzedakah, e Pon e i membri della gilda erano stati in compagnia dei suoi abitanti per molto tempo. Non era semplice abbandonarli. Lauel lo capiva, ma al momento erano in guerra. Per lui non era possibile guardare alla situazione con gli occhi del singolo.






<em>- E’ possibile perdere le decine di migliaia di abitanti di Reidan soltanto perché tu vuoi proteggere migliaia di persone? Non dovresti essere più calmo?</em>






<em>- Kuack!</em>






Pon digrignò i denti. Comprendeva perfettamente le parole di Lauel ma rimaneva spiacevole. Alla fine, sputò parole che non avrebbe dovuto dire.






<em>- Innanzitutto, questo è perché sei un incompetente! Cosa dici? Che alla fine riusciremo a sopportare l’offensiva nemica? Che non riusciranno al lungo ad organizzare un esercito di 100.000 soldati? Smettila di dire stupidaggini! Tutto ciò che hai detto era sbagliato! Tu, razza di incompetente...!</em>






La voce agitata di Pon si fece più fioca. Si rese conto troppo tardi del suo sbaglio. Chi era Lauel?






Era qualcuno che aveva lavorato più di chiunque altro per Overgeared. Portava sulle sue spalle da solo una grande responsabilità, un peso che loro gli avevano addossato. Non lo avevano aiutato abbastanza. E ora Pon stava cercando di affidare quella responsabilità su di lui quando la situazione non era buona?






- ...Mi dispiace.






Pon si scusò sinceramente con Lauel. Si sentiva davvero in colpa proprio perché si trattava di lui.






- No, sono io che dovrei scusarmi. Infatti vi ho ingannato.






- ...?






- Devo imbrogliare i miei alleati per imbrogliare i miei nemici. Vi ho segretamente tenuto nascosto un piano, nella speranza che avreste combattuto intensamente.






Di che cosa stava parlando Lauel? Pon non capiva e il suo interlocutore si spiegò.






- In questo momento, mi sto dirigendo a Reinhardt.






- Cosa...!






Adesso che la maggior parte delle truppe erano via, Lauel stava conducendo il suo esercito proprio a Reinhardt, capitale del Regno di Eternal.






- La guerra finirà presto.






Nello stesso momento, in un luogo misterioso, Sticks – pallido in volto – stava tossendo sangue mentre Grid lo osservava preoccupato.






‘Proprio adesso doveva venirgli un attacco di cuore.’






Dozzine di minuti prima, a Patrian era stato attivato il Teletrasporto di Massa. La maledizione del drago gourmet Raiders aveva travolto Sticks, che non era riuscito a gestire il suo mana. Il Teletrasporto di Massa ne venne influenzato e Grid l’elfo erano finiti in un luogo sconosciuto.






‘In questo posto non è possibile inviare sussurri.’






Erano finiti in un posto strano, un dungeon istantaneo dove non si vedeva nulla. Cosa stava succedendo a Bairan? A Yura e ai suoi compagni? Grid era agitato e preoccupato, ma non poteva esprimere il suo dispiacere a Sticks. Aspettò in silenzio che l’elfo prendesse la sua medicina e si riprendesse.






‘Questa è la sfortuna che mi tocca per aver creato un arco di classificazione mitica?’






Grid voleva prendere duramente a pugni nello stomaco il drago gourmet.




Traduzione di MoonRoro 29


Editing di Libusemumei


                                


                                



