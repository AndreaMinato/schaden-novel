---
title: Volume 1 - Capitolo 56
pubDate: 2025-03-10T08:59:29.201Z
tags:
    - overgeared
---


“Non lo so. L’ho incontrata solamente quando abbiamo gareggiato durante la sfida, quindi come potrei sapere molto di lei?”


“Non hai collaborato col tuo successore per partecipare alla gara? Neanche lui ha notato nulla di Erina?”


“No.”


Questi tizi non immaginavano nemmeno che fossi io il successore di Khan. Forse questo perché sembravo un novellino, e nessuno avrebbe mai pensato che il successore del prestigioso fabbro Khan sarebbe stato un principiante.


“...Sheesh.” Che fosse per l’irritazione per non essere riusciti ad ottenere nessuna informazione o perché era un PNG, gli uomini se ne andarono senza salutare Khan.


Tirai fuori del sale dal mio inventario e lo sparsi all’entrata della fucina.


“Phew, bastardi disgraziati. Non tornate mai più.”


Khan si grattò la testa mentre mi guardava. “Non dovresti spargere del sale grosso?”


“...Ah, davvero? Hum hum, torniamo al lavoro.”


Una volta ritornato alla fornace, Khan chiese, “Oggi lavorerai senza riposarti?”


“Certamente.”


“Più ti guardo, più provo ammirazione. Hai già delle abilità eccellenti, eppure non sei soddisfatto e continui a lavorare duramente...”


Abilità eccellenti... Se le mie abilità fossero state davvero eccellenti, avrei creato almeno un oggetto di classe Unica e Leggendaria tra i 73 che avevo prodotto. Non solo non era venuto fuori un classe Unica, ma avevo creato solamente tre oggetti di classe Epica.


Avevo ancora delle lacune. Avevo bisogno di portare le mie abilità ad un livello superiore. Avrei guadagnato molti soldi e lo avrei mostrato ai miei genitori.


‘Devo essere accettato in fretta dai miei genitori...’


Il fatto che avessi meno tempo per giocare era un grosso problema.


<em>Ttang! Ttang!</em>


Mentre io ero concentrato nella produzione degli oggetti, Khan sedeva al bancone e vendeva le mie creazioni ai clienti. Era un sistema molto vantaggioso; altri utenti sarebbero diventati verdi per l’invidia se lo avessero visto.


Per quale motivo? C’erano tre modi con cui gli utenti ordinari potevano vendere oggetti ad altri utenti:


Primo, potevano aprire una bancarella e venderli direttamente agli utenti;


Secondo, potevano vendere oggetti al sito d’aste;


Terzo, potevano pubblicare gli articoli da vendere su un sito di transazione in contanti.


Nel primo caso, si perderebbe molto tempo aspettando che arrivino dei clienti. Inoltre, era frequente negoziare con i clienti e poteva essere stressante. Con la seconda e la terza opzione si risparmiava tempo, ma erano presenti tasse elevate.


In altre parole, ciò significava che ad un utente normale servivano tempo e denaro per vendere gli oggetti. Ma per me era diverso. Khan vendeva gli oggetti per conto mio, facendomi risparmiare tempo. Inoltre non mi faceva pagare alcuna commissione di vendita.


Dovevo solo creare oggetti, mentre Khan li vendeva e mi dava gli incassi. Se guadagnassi soldi regolarmente producendo più di due oggetti al giorno, un giorno sicuramente diventerei ricco...


“...Sto ancora aspettando! Questo fa schifo. No, merda. Ha senso? Sono un classe leggendaria, ma allora perché non riesco a produrre un oggetto leggendario?”


Quel giorno, il team operativo della sede centrale del Gruppo S.A. ricevette una mail.


Oggetto: Osservate e vedrete.


Contenuto: Osservando le mie informazioni, potrete vedere che sono un fabbro leggendario. Allora perché non riesco a creare nessun oggetto leggendario? Se fossi un fabbro leggendario, non dovrebbe essere normale per me riuscire a creare un oggetto di quella categoria? Ma no, non ho fatto nient’altro per un mese e ho creato 73 oggetti, eppure tra questi non ce n’è nemmeno uno leggendario. Visto? Non ho creato un singolo oggetto unico, solo tre di classe epica, quindi questo non è un raggiro? Sì? State probabilmente manipolando la cosa, vero? Eh? Vero? Ah, guardate. Questo è davvero X. Volete che perda la testa? Dovrei venire lì? Eh? I materiali e il metodo di produzione vanno bene, perciò questo non è un raggiro, #~!$@.


Gli impiegati che controllarono la mail pensarono che fosse assurda.


“Ma quale raggiro... Prima di tutto dovrebbe aumentare il proprio livello...”


Utenti di livello 10 e utenti di livello 100. Presumendo che entrambi abbiano la stessa statistica di Destrezza e lo stesso livello di abilità, è più probabile che sia un utente di livello 100 a produrre un oggetto di classe più alta rispetto ad un utente di livello 10.


In altre parole, più è alto il livello dell’artigiano e migliore è l’oggetto. Questa era una cosa risaputa fra gli utenti della classe dei produttori. Tuttavia, l’utente che aveva ottenuto la classe leggendaria non ne era a conoscenza.


Gli impiegati sospirarono in coro.


“È doloroso vedere quella classe importante...”


Poi qualcuno disse. “Se il contenuto della mail non è falso, è davvero una persona sfortunata. Con l’Abilità Maestria del Fabbro Leggendario ha creato solo 3 oggetti epici su 73? Gli oggetti unici e leggendari sono rari perché la probabilità che vengano generati è bassa, ma ce n’è anche una fissa che permette la creazione di un oggetto epico. Tenendolo presente, non sembra quasi che lui sia maledetto?”


Tutti i dipendenti empatizzarono con Grid.


“Ha davvero una pessima fortuna...”


“Non mi meraviglia che abbia dei dubbi...”


“Se fosse possibile intervenire, mi piacerebbe aumentare le sue probabilità di creare oggetti di classe più alta.”


Da quel giorno in poi, Grid divenne famoso fra gli operatori del gioco per la sua sfortuna.










***










I 73 oggetti che avevo creato erano armi e armature utilizzabili fino al livello 60. Il totale delle vendite era di 1590 monete d’oro, con un netto profitto di 1079. Questa quota convertita in denaro equivaleva a 1.294.800 Won.


Il gioco, per il quale impiegavo 5/6 ore al giorno, mi faceva guadagnare 1.3 milioni di Won al mese. Se smettessi di andare in ufficio, riuscirei a fare il triplo di quei soldi. Inoltre, se fossi abbastanza fortunato da creare un oggetto unico o leggendario, potrei guadagnare decine di milioni di Won.


Tuttavia, i miei genitori non erano d’accordo, sapendo che il numero di persone che guadagnava attraverso il gioco era molto basso. Oltretutto, giocavo ormai da più di anno ma ancora non ero riuscito ad estinguere il mio debito.


Esatto. Sia nella società che in casa mia ero trattato come qualcuno dalla cattiva reputazione. I miei genitori avevano questa cosa in comune con la prima e la seconda istituzione finanziaria che mi avevano rifiutato.


‘Dovrei vendere il Pugnale Perfetto? No, no. Non è ancora il momento.’


Avrei potuto vendere il Pugnale Perfetto come modo per provare ai miei genitori che posso guadagnare attraverso Satisfy. Ma non l’avrei fatto. La ragione sta nelle sue condizioni d’uso.


Per rispettare le condizioni d’uso del Pugnale Perfetto, c’era bisogno dell’abilità passiva chiamata Padronanza del Pugnale di Livello Avanzato. Ma al momento tutti quelli al primo posto di ogni classifica avevano solo abilità di livello intermedio.


Se mettessi il Pugnale Perfetto sul sito per le vendite in questa situazione, si radunerebbero solo commercianti che pensano a futuri profitti. Di conseguenza, è molto probabile che presentino offerte dal prezzo più basso possibile e che il pugnale verrebbe venduto ad un prezzo inaccettabile. Avrei dovuto tenere ancora con me il Pugnale Perfetto.


Erano le quattro di mattina. Raggiunsi il limite al pensiero di dover andare in ufficio.


“Dovrò vivere così per sempre...”


Le quattro di mattina era l’ora in cui le persone si trovavano ancora immerse nei sogni, ma io avrei dovuto lavorare fino alle sei del pomeriggio per soli 90.000 Won al giorno e soffrendo fisicamente. Avrei potuto sopportare se fosse stato il mio unico modo per fare soldi come un tempo, ma adesso era diverso!


Ero in grado di guadagnare più denaro attraverso il gioco piuttosto che affaticandomi col lavoro, perciò andare in ufficio era solo una perdita di tempo!


“Cavolo... Voglio un oggetto unico o leggendario. Oppure se creassi molti oggetti epici, questo aiuterebbe a convincere i miei genitori che sto ricevendo profitti... Urgh, dannazione. Ho appena aperto gli occhi e mi sento arrabbiato. Non ci si può far nulla. Dovrei prendere una boccata d’aria fresca. Huh? Questo...”


Mentre stavo uscendo dalla porta d’ingresso per fare una passeggiata nei dintorni, visi un volantino che fuoriusciva dal quotidiano.






[10 settembre! L’attesa apertura!


Il miglior albergo capsulare<a href="#_ftn1" name="_ftnref1">[1]</a> è aperto!


Ci sono 150 capsule di alta qualità!


Dotato di servizi di caffetteria.


Cibo delizioso cucinato da uno chef di un hotel a 5 stelle.


Una miriade di bellezze e affascinanti dipendenti!


* Vi preghiamo di non chiedere il numero di telefono ai dipendenti.


Il 10 settembre, solo per un giorno! Tutti i clienti che si iscriveranno riceveranno uno sconto del 30% sulla tariffa di una capsula per tutta la vita!]






Heok... Uno sconto per tutta la vita su una capsula? La stanza a capsula costava 6.000 Won all’ora, se lo sconto era del 30%...


“Ho deciso!” Mi era venuta una bella idea.


“Okay!”


Ritornai in camera mia. Mi misi i miei abiti da lavoro e aprii la porta.


“Huh? I tuoi abiti da lavoro? Stai già andando in ufficio? Non sono solo le 4.10?” Mia madre chiese disorientata, e io annuì energicamente.


“Esatto! Sto andando a lavoro! Hahahahaha!”


“...Perché sei già così pieno di energia al mattino?”


“Puhahaha! Ovvio! Sono giovane e pieno di energia. Allora mamma, papà! Sto andando a lavoro prima, oggi! Puhahahaha!”


“Youngwoo, sei malato o cosa...?”


“S’... Sono preoccupato...”


I miei genitori erano in pensiero quando uscii di casa. Oggi era il 10 settembre! Cercai il nuovo hotel a capsule. Degli striscioni colorati erano appesi fuori l’edificio per annunciarne l’apertura.


“A partire da oggi questo sarà il mio lavoro. Puhahahaha!”


Esatto, mi sarei licenziato dal mio posto di lavoro. Adesso avrei potuto giocare a Satisfy dal momento in cui mi sarei svegliato fino a quando non mi sarei addormentato. Avrei passato le mattine e i pomeriggi nella capsula, e poi sarei tornato a casa di notte per giocare.


“Ora posso dedicarmi di più alla produzione di oggetti. Puhahaha!”










***










Di recente, la fucina di Khan rappresentava una grande fonte di interesse per gli utenti.


Fra gli oggetti venduti nella sua fucina, c’erano degli equipaggiamenti di livello 60 fatti da un artigiano dal grande talento e potenziale, ma che mancava di esperienza e reputazione. I suoi equipaggiamenti avevano una prestazione quasi del 20% migliore degli oggetti normali. Allo stesso livello anche gli oggetti di classe normale erano paragonabili a equipaggiamenti di classe rara.


Gli utenti le definivano ‘le Serie dell’Artigiano Sconosciuto’, ed era molto popolare. Le prestazioni erano buone ma il prezzo era abbastanza caro. Tuttavia, i soldi non erano un problema. Non potevano vivere senza equipaggiamento.


Gli utenti entravano nella fucina di Khan quotidianamente.


“L’artigiano sconosciuto ha creato altri oggetti?”


“Comprerò qualsiasi oggetto abbia creato! Vi pagherò qualunque prezzo vorrete, perciò vendetemeli!”


“Ditemi il suo nome, voglio chiedergli personalmente di crearmi un oggetto. Che dite? Dove posso incontrarlo?”


Gli utenti volevano gli oggetti prodotti dall’artigiano sconosciuto, oppure erano curiosi della sua identità.


Ma Khan non rispondeva mai.


Grid produceva sempre un numero limitato di oggetti a causa del tempo che aveva a disposizione, e non voleva che altri conoscessero la sua identità.


Ttang! Ttang!


La folla al bancone non avrebbe mai immaginato che l’utente principiante che martellava alla fornace dietro Khan fosse la persona che stavano cercando.


[1] Albergo capsulare: chiamato anche ‘hotel a capsule’, è un sistema di hotel in cui lo spazio per gli ospiti è ridotto alla dimensione di un blocco modulare (capsula) in plastica o in fibra di vetro di circa 2x1 m e alto 1,25 m, fornendo un minimo spazio che consente di dormire e poco più; spesso queste strutture includono un televisore ed altre apparecchiature per l'intrattenimento elettronico. Questo stile d'accomodazione alberghiera venne sviluppato in Giappone e si sta progressivamente diffondendo anche in Australia, Francia, Russia e Sudafrica. Sono famosi per essere molto economici.




                                



