---
title: Capitolo 567
pubDate: 2025-03-17T08:49:02.571Z
tags:
    - overgeared
---


Che capitolo ragazzi!




I 33 grandi demoni che governavano l’inferno. C’erano infiniti libri e documenti che parlavano del loro immenso potere. Si diceva che ogni volta che un grande demone faceva la sua comparsa sulla terra, innumerevoli regni venissero distrutti e l’umanità vivesse una grave crisi.






Il Re Aslan era ben consapevole di quanto i grandi demoni fossero pericolosi. Ma non aveva altra scelta. Voleva il trono per avere la possibilità di rianimare il regno, ma avrebbe potuto finire per distruggerlo. Non doveva succedere.






‘Proverò troppa vergogna quando mi toccherà fronteggiare mio fratello nell’aldilà.’






Non poteva lasciare che il regno gli venisse portato via. Piuttosto si sarebbe affidato ad un grande demone. Il Re Aslan stava propendendo per quell’idea, quando udì una voce bizzarra nelle orecchie.






“Il tuo egoismo, l’ansia, il rimorso, la disperazione, la paura e la rabbia. Mi piacciono tutti questi sentimenti. Dammi sangue puro. Invitami sulla terra. In cambio, ascolterò un tuo desiderio.”






‘Grande demone…!’






Un vecchio pettine molto comune. La voce veniva dallo strumento di evocazione del grande demone che il Principe Benoit gli aveva dato. Non riusciva a dire se si trattasse di un maschio o di una femmina, di un giovane o di un vecchio. Anche il solo sentirla gli fece tremare le gambe e gli diede le vertigini.






Re Aslan era spaventato. Quando udì il grande demone sussurrargli nelle orecchie, la sua vita gli parve come una corda marcia. Avrebbe potuto rompersi in ogni momento. Tuttavia, nella mente del Re Aslan dominava una forte tentazione, proporzionale all’intensa paura che provava.






In cambio, il grande demone avrebbe ascoltato un desiderio.






‘Il mio desiderio verrà realizzato?’






Le ultime parole del grande demone continuavano a risuonargli nelle orecchie. Re Aslan deglutì e chiese conferma.






“Esaudirai… Esaudirai davvero il mio desiderio?”






“Sono uno dei 33 governatori supremi dell’inferno. Ho un onore da tutelare. Le mie promesse saranno assolutamente mantenute e realizzate in futuro. Ora, dimmi. Che cosa vuoi? Giovinezza eterna? Infinite ricchezze? Affascinanti bellezze?”






Era tutto sbagliato. Il Re Aslan non voleva giovinezza, ricchezze o donne. Aveva un solo desiderio.






“Rendi il mio regno il più potente del continente! Non voglio che i miei discendenti vivano la stessa disgrazia che ho passato io! Voglio che la mia stirpe venga riconosciuta come la migliore del continente!”






“…Un senso di profonda inferiorità produce sempre risultati interessanti. Uhuh, bene. Accetto il tuo desiderio.”






Adesso doveva pagare il prezzo. Il sacrificio di 9.999 vergini, per portare il grande demone sulla terra! Re Aslan prese una ferma decisione.






“Portate le vergini!”






[La missione Evocazione del Grande Demone (Parte Finale) sarà presto completata.]






“Eheheh.”






Il Mago Nero Rose stava seguendo la missione in tempo reale ed era molto eccitata.






***






“Non è stato un breve lasso di tempo. In termini di reincarnazione, è un’eternità.”






Lauel aveva seguito Grid per due anni. Nel tempo di Satisfy, erano passati sei lunghi anni. Nel frattempo, Lauel aveva fatto molte cose. Aveva condotto Grid ad assorbire la Gilda Tzedakah e aveva costruito delle fondamenta stabili per la Gilda Overgeared. Poi si era assunto la responsabilità di tutta l’operazione della Gilda Overgeared al fine di espandere le loro forze fino allo stato attuale.






Se non fosse stato per Lauel, l’attuale Grid e la Gilda Overgeared non sarebbero esistiti. Lauel era profondamente commosso.






‘Sono fortunato a poter servire il lord del mio destino.’






Lauel aveva deciso di servire Grid per via delle sue abilità nell’arte del fabbro. Grid sarebbe riuscito a sviluppare molti talenti, a costruire una grandiosa gilda e a ricavare grandi profitti dalle sue abilità di fabbro. Ma in realtà era andato anche oltre le aspettative di Lauel. Il suo talento era unico. Non solo era migliorato nell’arte del fabbro, ma aveva mostrato una crescita eccellente in tutti gli aspetti.






Grazie a ciò, la Gilda Overgeared era diventata forte molto più velocemente di quanto Lauel si aspettasse. Era abbastanza per prefissarsi come obiettivo quello di costruire un regno!






‘Adesso rimane un solo passo.’






Conquistare Reinhardt, che si stagliava dinanzi a lui. Era all’incirca 1,5 volte più grande di Reidan e la popolazione ammontava a 800.000 persone! Era circondata da innumerevoli mura e fossati. La qualità del territorio era diversa. La struttura era tale da poter bloccare anche un milione di truppe nemiche. Ma Lauel non si tirò indietro. Sapeva che all’interno Reinhardt era vuota. La maggior parte delle truppe erano state inviate ad invadere i territori di Overgeared.






‘Ci sono meno di 10.000 truppe stazionate a Reinhardt al momento.’






Stimava che ci fossero all’incirca 8000 truppe, aggiungendo le guardie di sicurezza e i cavalieri reali. Dall’altro lato, lui era a capo di soltanto 3000 truppe d’élite e indossava il set di Grid prodotto in serie. C’erano Lauel, Faker, Ibellin, altri grandi talenti di Overgeared, e Jude armato con Dainsleif. Inoltre, c’era ‘il più grande potere di guerra’, il Grande Mago Ashur e suo figlio Bland.






Era tutto?






“I rinforzi da Siren sono arrivati!”






“I-Il Re Maxong del Clan dell’Acqua è venuto di persona!”






“Sono venuto a ripagarti per la tua grazia.”






Maxong era apparso estremamente forte, quando aveva combattuto con Grid, nonostante non fosse in perfetto stato. Adesso si era ripreso mentalmente e aveva condotto personalmente 500 guerrieri ad unirsi all’esercito di Lauel.






“Piaro è tornato!”






“Ho sviluppato un fagiolo che cresce nel mare, ma non ha alcun sapore… Il Clan dell’Acqua non lo mangia.”






Un contadino leggendario. Anche la figura più importante dopo Grid era tornata. Non era finita.






“Sono arrivati i rinforzi dalla Chiesa di Rebecca!”






“R-Rinforzi!”






“Sua Santità in persona!”






“Salve a tutti.”






“Dov’è Grid?”






Damian si era unito ai ranghi dei migliori giocatori. Aveva un certo numero di utili potenziamenti su larga scala e si unì insieme ad Isabel, una delle Figlie di Rebecca. Avrebbero messo le ali alle truppe d’élite di Overgeared.






“È arrivato un esercito da Pedro!”






“È il Conte Chris con i suoi sottoposti!”






“Se vi aiutiamo a costruire il regno di Grid, potremo commissionare degli oggetti? Allora non c’è ragione per non aiutare.”






C’erano Damian e Chris, il leader di una delle Sette Gilde. I migliori giocatori si erano riuniti. Lauel li guardò e fu convinto.






“Adesso posso facilmente conquistare Reinhardt, anche se non libero il mio potere sigillato.”






Ogni membro di Overgeared aveva avuto un ruolo attivo in un’area diversa. Peak Sword sull’Isola di Cork, Yura e Pon a Bairan, Katz a Borneo e Jishuka a Patrian. Ognuno di loro aveva giocato un ruolo più grande di quanto Lauel si aspettasse. Grazie a ciò, Eternal aveva perso truppe e Reinhardt era vuota.






‘Sono tutti fantastici.’






Lauel si sentiva orgoglioso e grato. C’era solo un aspetto spiacevole. Il ritorno di Grid nel Continente Ovest era stato accelerato. Voleva dimostrare di potercela fare senza Grid, ma alla fine aveva finito per affidarsi a lui.






‘Sembra che Grid si trovi in una situazione pericolosa al momento.’






Grid aveva chiesto qual era la situazione a Bairan. Da allora era già passato un giorno senza alcuna notizia. Era probabile che avvertisse un senso di responsabilità e avesse deciso di invadere Bairan da solo.






‘C’è un’elevata possibilità che sia circondato da 100.000 truppe al momento.’






Erano troppi nemici, anche per Grid. Era pericoloso. Doveva fare in fretta. Doveva conquistare Reinhardt e poi dirigersi a Bairan. Lauel provò un forte senso di responsabilità e gridò, “Assalto totale!”






“Jude. Va. Mura della città. Distrugge.”






“Questa è un’ottima terra da coltivare.”






“Mangiamoci questa patata calda prima che diventi fredda.”






“Perché non vedo Grid?”






“La piccola Isabel è bellissima, anche se non riesce a togliersi dalla testa il suo primo amore.”






“…Come hanno fatto tutte queste persone a riunirsi?”






Chris pensava che non ci fossero molte persone normali lì. Ma erano alcuni dei giocatori più forti sul continente. Il loro impatto poteva sfondare anche il cielo.






<em>Kung! Kung! Kung!</em>






La forza travolgente dei grossi animali di Nyangmong si abbatté sui cancelli di Reinhardt.






“Dobbiamo uccidere quelli che resistono.”






Il Conte Ashur usò una magia ad ampio raggio che impedì agli arcieri di tirare le loro frecce.






“2° Stile di Coltivazione Libera, Crescita Rapida.”






<em>Kwarururung!</em>






Piaro purificò i campi e piantò dei semi. Cominciò a crescere un gran numero di piante rampicanti, che salirono su per le mura.






<em>Sususuk.</em>






Mentre le piante crescevano, Ibellin e i soldati di Overgeared si arrampicarono rapidamente su di esse e travolsero i nemici sulle mura.






“Jude. Uccide. Tanto.”






“Prendi questo spadone!”






Jude e Chris rotearono i loro grossi spadoni come pale di un mulino. Papa Damian rinforzò tutti con i suoi potenziamenti. Il Re Maxong e i suoi guerrieri si infiltrarono nella città immergendosi nei fossati e assassinando i leader nemici.






<em>-Che cosa sto guardando? La Gilda Overgeared è una gilda di giocatori, giusto? Cos’è questo?</em>






<em>-Persino i soldati…</em>






<em>-Mi dispiace infrangere quest’atmosfera di ammirazione, ma che sta facendo quel PNG? Perché si è messo a coltivare sul campo di battaglia?</em>






<em>-Il re del Clan dell’Acqua è pazzesco. Non ha perso una singola goccia di sangue, non importa quanti soldati affronti…</em>






<em>-La voce che diceva che Overgeared avesse acquisito Siren è vera…</em>






<em>-Il Conte Ashur è troppo forte. Riesce a causare la morte anche con un solo gesto della mano.</em>






<em>-Non per niente è uno dei 10 grandi maghi del continente. Ma come ha fatto Grid ad ottenere così tanti PNG?</em>






<em>-Non pensare ai PNG. Chris sta aiutando Overgeared per qualche motivo.</em>






<em>-Ma Chris non ha la stessa arma di Grid? Sono sicuro che ci sia un qualche accordo tra loro.</em>






<em>-Damian sta inneggiando al Dio Grid oggi.</em>






<em>-Il papa è un po’…</em>






<em>-La Figlia di Rebecca è così carina. È la più carina di tutte, dopo Yura e Jishuka.</em>






<em>-Isabel-chan…</em>






“Perfetto! È perfetto!”






Lauel si arrampicò sulle mura occupate e contemplò il campo di battaglia. Era emozionato mentre ammirava la potente Gilda Overgeared. Tuttavia, presto si accorse di qualcosa di sinistro.






“Cos’è?”






10.000 giovani donne erano in fila davanti al palazzo. I membri di Overgeared, che stavano cercando di entrarvi per uccidere il Re Aslan, si bloccarono tutti sul posto. Le donne piangevano e i loro corpi tremavano per l’ansia e la paura.






Tutti si fermarono, tranne Jude.






“Jude. Re. Cattura.”






<em>Step.</em>






Jude si avvicinò di un altro passo al palazzo, stringendo il suo spadone zuppo di sangue. Il Re Aslan, che aveva continuato ad esitare, alla fine chiuse gli occhi e gridò.






“Fuoco!”






In quello stesso momento, i cavalieri, sempre leali al re in ogni circostanza, lanciarono delle torce contro le 10.000 donne terrorizzate.






<em>Hwaruruk!</em>






Le fiamme si sollevarono all’istante. Le 10.000 donne ricoperte d’olio cominciarono a bruciare. Urla terribili riempirono Reinhardt.






“Pazzo…!”






I membri di Overgeared non riuscivano a credere a quello spettacolo crudele. Le loro facce sbiancarono.






[È apparso il 32° grande demone, Belial.]






[Sei stato ammaliato dal bellissimo aspetto di Belial.]






[La resistenza alle condizioni di stato è scesa del 50%!]






[Il tempo di utilizzo delle abilità e del lancio degli incantesimi è raddoppiato e la velocità d’attacco si è ridotta del 20%.]






[Belial è la regina del fuoco. Le fiamme che l’avvolgono sono molto calde. Subirai un danno da bruciatura di 2000 punti al secondo se ti avvicini a lei.]






[La resistenza al fuoco è allo 0%.]






[Il calore intenso causerà un danno da bruciatura di 500 punti al secondo. Non è possibile resistere.]






[Belial è la regina dell’oscurità. L’energia demoniaca che emette seduce la tua mente e stimola il tuo desiderio di uccidere. Quando attacchi Belial, c’è un’elevata possibilità di cadere in uno stato confusionale e di attaccare i tuoi alleati.]






[La resistenza alla magia nera è allo 0%.]






[L’uso della magia nera è bloccato.]






“…!”






L’avvento di un’esistenza incredibile! La Gilda Overgeared e il mondo intero erano attoniti.






***






Un’antica torre di guardia ai margini di Reinhardt.






Il Principe Benoit se ne stava in un punto che nessuno aveva notato. Controllò l’aspetto del grande demone e si accigliò.






‘È un fallimento.’






Non era quello che voleva. Non si aspettava che il grande demone che desiderava, tra i 33 grandi demoni, si manifestasse subito. Tuttavia, non poteva fare a meno di sentirsi deluso. Si scrollò via quella sensazione persistente e lasciò Reinhardt.






La sua destinazione era Kesan Canyon. Si vociferava che fosse il nascondiglio dell’ex-capitano dei Cavalieri Rossi, Piaro.






‘Ho bisogno dello Scudo di Ametista.’






Nello stesso momento, a Seoul, in Corea del Sud.






“Kan jajang… È tantissimo…”






Shin Youngwoo si godeva un sapore delizioso dopo molto tempo. La sua fatica se n’era completamente andata.






Mancavano due ore prima che la sua restrizione d’accesso terminasse. 






















Traduzione di Martina Procida


Editing di Libusemumei


                                


                                



