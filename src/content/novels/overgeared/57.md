---
title: Volume 1 - Capitolo 57
pubDate: 2025-03-10T08:59:29.201Z
tags:
    - overgeared
---


Quando ancora lavoravo in ufficio, giocavo a Satisfy per circa cinque o sei ore al giorno. Questo è cambiato da quando ho deciso di stabilirmi nell’alloggio dell’albergo capsulare. La mia durata di gioco è aumentata di circa 10 ore, e adesso rimanevo connesso a Satisfy per più di 15 ore al giorno.


Grazie a questo, potevo creare ogni giorno il doppio degli oggetti.






[Il Respiro del Fabbro Leggendario ha aumentato l’efficacia degli oggetti prodotti.]






[Respiro del Fabbro Leggendario]


Livello 2


Quando sei concentrato nella creazione di un oggetto, il volere del Discendente di Pagma pervaderà l’oggetto prodotto.


Tutte le statistiche di un oggetto prodotto aumenteranno del 7%.


C’è una rara opportunità di donare una caratteristica speciale agli oggetti creati.






“Ti prego, fa' che sia leggendario stavolta...”


Al momento stavo creando un’armatura a placche con un livello limite di 120, basata su un metodo di produzione appena imparato. Il valore dei materiali usato ammontava a 483 monete d’oro, e rappresentava un quinto di tutti i miei beni! Era l’oggetto più caro che avessi prodotto fino ad allora.


Ci avevo investito molto denaro, ma mi preoccupava il fatto che sarebbe potuto essere un oggetto normale, perciò impiegai solo 20 ore nella produzione.


“...Già, onestamente non spero in un oggetto di classe leggendaria, ma almeno unica, per favore...”


Ero un fabbro leggendario, quindi avevo bisogno di qualche speranza! Unii insieme gli ultimi due fogli di ferro con devozione. L’armatura fu completata.






[Armatura a Placche Molto Delicata]


Classificazione: Epica


Tenuta: 272/272          Difesa: 303         Velocità di Movimento: -6%


* C’è una piccola probabilità di riuscire a difendersi completamente dagli attacchi super efficaci.


Un’armatura creata da un artigiano dalle enormi potenzialità e abilità, ma che pecca di esperienza e reputazione.


Applicando due strati di lastre d’acciaio sottili e raffinate, la difesa e il movimento sono aumentati.


Restrizioni dell’Utilizzatore: Livello 120 o superiore. Più di 380 di forza.


Più di 400 di stamina. Padronanza Intermedia delle Armature Pesanti.






[È stato prodotto un oggetto di classe epica, perciò tutte le statistiche sono salite permanentemente di +4, e la reputazione all’interno del continente è aumentata di +80.]






“Maledizione!”


Era un oggetto di classe epica. Ero contento che non fosse uno normale o raro, ma non era soddisfacente, considerando il tempo e gli sforzi investiti. Pensando al valore delle materie prime e alla tariffa della capsula, non c’era stato molto profitto.


Khan non sapeva quello che stavo pensando e mi lodò.


“Hai davvero creato questa armatura utilizzando il metodo che ti ho insegnato? Perché è uscita fuori così diversa nonostante hai usato lo stesso metodo? Sei veramente incredibile!”


“Phew... Quanto posso guadagnare con questa?”


Lo chiesi senza aspettarmi molto, ma Khan disse qualcosa di sbalorditivo. “Hmmm...onestamente, è difficile valutarne il prezzo esatto, ma una cosa è chiara. Puoi ottenere un prezzo più alto mettendola all’asta per i cavalieri piuttosto che vendendola alla fucina.”


“Eh?”


Venderla all’asta ai cavalieri? Il fatto che i cavalieri PNG comprassero oggetti alle aste era sorprendente. Ma ero spiazzato dall’idea di vendere un’armatura di livello 120 a dei cavalieri di almeno livello 180.


Khan si spiegò.


“Un mese fa ho osservato e ammirato le armature dei cavalieri alla cerimonia per la nomina della nuova Signora. Ho potuto constatare che c’era un ottimo fabbro alla Frontiera. Adesso che, però, ho visto il tuo lavoro, posso dire che è di gran lunga migliore di quel fabbro. Haha, ed è naturale, dato che sei il Discendente di Pagma.”


Oh... La prestazione della mia armatura era abbastanza buona da risultare interessante per i cavalieri oltre il livello 180? Certo, avevo l’abilità Maestria del Fabbro Leggendario e il Respiro del Fabbro Leggendario, che aumentavano le statistiche degli oggetti rispettivamente del 12% e del 7%. Potrebbe anche essere un oggetto di classe epica, ma la prestazione di questa Armatura a Placche Molto Delicata equivaleva a quella di un’armatura di livello 180 normale o di una rara.


‘C’è anche un’opzione aggiuntiva grazie all’abilità del respiro.’


Domandai la cosa più importante. “Se il mio oggetto viene comprato all’asta, che tassa dovrò pagare?”


“I profitti dell’asta dei cavalieri provengono dal castello, in quanto organizzata in nome della Signora. I nobili hanno un forte orgoglio, perciò non mirano ad un guadagno personale. Non c’è alcuna tassa.”


Decisi immediatamente. “Okay, la metterò all’asta.”


“Ottima decisione. L’asta avrà luogo tra due giorni, quindi ci andrò al momento.”


“No. Ci andrò io.”


“Huh? Ne sei sicuro?”


“Sì. Sono rimasto chiuso qui per un mese, perciò voglio uscire un po’.”


“Ah, giusto. Allora porta questo con te, proverà la tua identità in modo da poter accedere all’asta senza altre procedure extra.”






[Hai ottenuto il segno di riconoscimento ‘Successore della Fucina’.]






A quanto potrei vendere questa armatura? Se seguissi i consigli di Khan, ci guadagnerei molto...?


‘No, non devo aspettarmi troppo. Se le mie aspettative sono basse, non rimarrò deluso’.


Ero una persona priva di fortuna. Avevo provato delusione più di una volta o due, per cui ho cercato di controllare le mie emozioni.


Khan suggerì, “Perché non punti a creare un’armatura migliore di questa nei prossimi due giorni? Non sarebbe meglio mostrare diversi lavori dato che partecipi all’asta?”


“Hai ragione.”


Nei due giorni che seguirono, investì 20 ore al giorno nella produzione, creando due oggetti. Sfortunatamente, il risultato fu un oggetto normale ed uno epico.


‘No, come ho potuto creare un oggetto normale dopo averci passato 20 ore? Dovrebbe essere almeno raro.’


Aveva senso? Non importava quanto ci pensassi, era tutta colpa del Gruppo S.A. Avevano timore che la mia classe leggendaria avesse potuto rompere gli equilibri, perciò mi hanno dato le peggiori probabilità nella produzione di oggetti.


Se non fosse per questo, potrei essere più sfortunato di quanto credessi...








<p style="text-align: center">***</p>








C’erano due ragioni per cui il signore di un territorio ospitava regolarmente delle aste per i cavalieri. Primo, per aiutare i cavalieri ad ottenere i migliori equipaggiamenti. Secondo, come opportunità per cercare persone abili.


Per quale motivo? Per fare affari. Le persone che producevano gli oggetti più eccezionali per l’asta avevano il permesso di consegnare merci al signore del posto. Era una porta aperta per nuove opportunità.


<em>Buzz, buzz.</em>


Atrio della dépendance del Castello di Winston.


Dozzine di persone venute per presentare i propri oggetti all’asta erano riunite tutte con un’espressione nervosa in viso. C’erano sia utenti che PNG, e anche diversi fabbri.


Guardai questi ultimi e pensai.


‘Se ci fosse un fabbro eccezionale vorrei ingaggiarlo nella fucina.’


Potrei reclutare dei nuovi fabbri per fargli fare ogni genere di commissione, e ottenerne una vendendo gli oggetti da loro creati.


‘Una volta che Khan si sarà dimesso e io ne diventerò il proprietario, manderò avanti la fucina con l’intento di ingaggiare nuovi fabbri.’


Il banditore dell’asta fece il suo ingresso mentre stavo pensando ad un progetto stile schiavitù.


“L’asta comincerà fra 20 minuti. Durerà tre ore e potrete rimanere nella sala d’attesa mentre è in corso.”


Spuntò una finestra di notifica.






[Stai partecipando all’asta tenuta dalla Signora. Per favore, consegna gli oggetti che vuoi siano messi in lista e il loro prezzo minimo di partenza.]






Aprii il mio inventario. Poi controllai un’ultima volta i dettagli degli oggetti che sarebbero apparsi nell’asta.






[Armatura a Placche Molto Delicata]


Classificazione: Epica


Tenuta: 272/272          Difesa: 303         Velocità di Movimento: -6%


* C’è una piccola probabilità di riuscire a difendersi completamente dagli attacchi super efficaci.


Un’armatura creata da un artigiano dalle enormi potenzialità e abilità, ma che pecca di esperienza e reputazione.


Applicando due strati di lastre d’acciaio sottili e raffinate, la difesa e il movimento sono aumentati.


Restrizioni dell’Utilizzatore: Livello 120 o superiore. Più di 380 di forza. Più di 400 di stamina.


Padronanza Intermedia delle Armature Pesanti.






[Guanti in Metallo Apparentemente Ordinari]


Classificazione: Epica


Tenuta: 83/83               Difesa: 29


Velocità di Attacco: +4%                            Precisione: +8%


Guanti in metallo creati da un artigiano dalle enormi potenzialità e abilità, ma che pecca di esperienza e reputazione.


L’esterno non sembra niente di speciale, ma funzionano sorprendentemente bene una volta indossati.


Restrizioni dell’Utilizzatore: Livello 120 o superiore. Più di 1000 di agilità.






“Come avevo deciso, questi due...”


Decisi di registrare questi due oggetti all’asta.






[Si prega di impostare un prezzo di offerta minimo per l’Armatura a Placche Molto Delicata.]






[Si prega di impostare un prezzo di offerta minimo per i Guanti in Metallo Apparentemente Ordinari.]






‘Hmmm... Che prezzo dovrei impostare?’


Di solito producevo equipaggiamenti di livello 60. Questa era la prima volta che ne producevo uno di livello 120, e non ero sicuro del suo valore.


‘Mi piacerebbe alzare il più possibile il prezzo considerando il costo dei materiali e del lavoro... Ma se fosse troppo costoso, potrebbe non esserci un grande...”


Mentre ero in difficoltà, mi si avvicinò un ragazzo dai capelli bianchi.


“Signore~ c’è qualche problema?”


“E tu sei...?”


“Salve, mi chiamo Steng. Appartengo alla classe dei fabbri, ti stavo guardando e anche tu sembri un fabbro. Pare essere la tua prima asta, perciò ho pensato di aiutarti.”


Il ragazzo sorrise quando disse il suo nome. Aveva qualcosa di familiare.


‘Chi è Steng...?’


Era un nome che chiaramente conoscevo, ma non ricordavo perché mi suonava familiare. Non sapevo se non riuscivo a ricordarlo a causa della mia pessima memoria o perché non era importante.


Gli spiegai la situazione. “Sono preoccupato perché non riesco a decidere il prezzo degli oggetti che andranno all’asta.”


Steng sbattè le palpebre sorpreso. “Il tuo insegnante non ha impostato un prezzo di partenza?”


“Insegnante?”


“L’insegnante che ti ha affidato questa missione. Non stai portando gli oggetti fatti da lui all’asta?”


Di cosa stava parlando? Ero confuso mentre Steng estraeva una spada dal brillante fodero.


“Questa è l’arma speciale che il mio maestro ha creato per quest’asta. Non è fantastica? È un oggetto di classe rara con un livello limite di 190.”


Tradotto da MoonRoro29
                                


                                



