---
title: Capitolo 578
pubDate: 2025-03-17T08:49:02.573Z
tags:
    - overgeared
---




Scusate la lunga assenza. Overgeared riprenderà regolarmente. Una buona lettura e segnalate eventuali errori/orrori




(Ultim’ora) Il Grande Demone Belial è stato distrutto!






(Ultim’ora) La Gilda Ovegeared ha avuto successo nell’assalto al grande demone! Il loro potere salirà alle stelle!






(Ultim’ora) La classe segreta di Kraugel è stata identificata. È il Maestro di Spada!






(Rubrica) In futuro, la composizione delle forze dovrebbe essere organizzata attorno a Overgeared.






(Rubrica) La Chiesa di Rebecca è definitivamente un alleato di Overgeared? Qual è la posizione dell’Impero Saharan?






(Rubrica) Analizziamo il potenziale di Kraugel, basandoci sul precedente Maestro di Spada.






(Rubrica) Il 32° Grande Demone Belial.






(Rubrica) Guardate Piaro e Isabel. Dobbiamo interessarci di più ai PNG.






“I migliori ranker sono diversi da noi.”






“Sono d’accordo. Chi avrebbe mai immaginato che avrebbero avuto successo nell’assalto a un grande demone?”






“È stato grazie ai grandiosi interventi dei PNG, Piaro e Isabel.”






“Esatto. È un miracolo che ci siano riusciti, perché hanno avuto l’agilità di tener testa a Belial e una sufficiente capacità di tanking.”






“In particolare, Piaro…”






“E che ne dici del controllo divino di Kraugel?”






“Kraugel si merita davvero la fama che ha. Ogni volta che Piaro e Isabel erano in difficoltà, cercava di attirare l’attenzione di Belial.”






“I movimenti di Kraugel erano fantastici. Non c’è dubbio che sia un Maestro di Spada.”






“Esatto. È giusto che venga definito il migliore. Non sarei stato convinto se un qualunque altro ranker fosse diventato un Maestro di Spada, ma è giusto nel caso di Kraugel.”






“Ma Lim Cheolho non ha dichiarato che il Maestro di Spada è la più potente classe leggendaria di combattimento? Grid sembra molto più forte di lui.”






“Grid è una truffa in ogni aspetto. Sembra che il Discendente di Pagma abbia il potenziale migliore, come creatore di oggetti leggendari.”






“Si dice che il tuo livello venga azzerato quando diventi una leggenda… Forse il livello di Kraugel è ancora basso?”






“Un azzeramento del livello è solo un’assurda stupidaggine. Pensaci. Potrà anche essere una classe leggendaria, ma chi vorrebbe continuare a giocare se il suo livello venisse azzerato?”






“In effetti, sarebbe una penalità ridicola per i migliori ranker.”






“A proposito, come ha fatto Grid ad ottenere il contadino più forte?”






“La sua lealtà è straordinaria. Non ha donato tutte le ricompense dell’assalto a Grid?”






“È la prima volta che vedo un PNG cedere a un giocatore un oggetto che non sia la ricompensa di una missione.”






“Kuk… Sono invidioso di Grid. Come si sentirà quando vedrà che il più forte PNG del gioco gli è così leale?”






“A cominciare da oggi, sarò molto amichevole con i PNG. Chi lo sa? Forse uno di loro diventerà il mio Piaro.”






“Sono più curioso riguardo ad un’altra cosa. Quali sono le ricompense per coloro che hanno avuto successo nell’assalto? Un grande demone dovrebbe lasciare ottimi titoli e oggetti.”






Il mondo tremava. L’influenza esercitata dall’assalto al grande demone era perfino maggiore di quella della Competizione Nazionale. Quanto più forti sarebbero diventati Overgeared, Kraugel e Damian dopo aver ucciso Belial e aver ottenuto il bottino? Come avrebbe reagito l’inferno alla distruzione di un grande demone? Che cosa avrebbero dovuto fare per avere PNG come Piaro e Isabel?






Mentre le persone di tutto il mondo si facevano queste domande, nel luogo dell’assalto a Belial c’era un’atmosfera festiva.






***






[Salvatore del Mondo]






Un eroe che ha salvato l’umanità dal Grande Demone Belial.






I menestrelli del continente canteranno le tue gesta.






*Tutte le statistiche +200.






*Se ascolti la canzone epica che parla di te, cantata da un menestrello, riceverai un potenziamento che dura tre ore.






“Hyah!”






“Kya! È morta!”






Per ogni avanzamento di livello venivano assegnati 10 punti statistica. Ciò significava che un giocatore con 10 tipi di statistiche avrebbe dovuto guadagnare 200 livelli per far salire tutte le 10 statistiche di 200 punti. Il titolo Salvatore del Mondo aveva davvero un valore astronomico. I membri di Overgeared che avevano partecipato all’assalto di Belial avevano in media otto statistiche. Tutti avevano ottenuto una crescita esponenziale.






‘La crescita di Overgeared va oltre ogni immaginazione.’






Mentre osservava i membri di Overgeared in giubilo, sul viso di Kraugel c’era un sorriso. Li riconosceva come suoi pari. I membri di Overgeared erano compagni di Grid. Kraugel era contento che fossero diventati più forti. Grid rise quando vide il sorriso sul volto di Kraugel. Era contento perché Kraugel era contento. Voleva congratularsi con lui per il suo miglioramento.






“Congratulazioni Kraugel. Diventerai molto più forte in futuro.”






“Mi congratulo anch’io con te. Forse quelli che hanno ottenuto i maggiori vantaggi siamo noi due.”






Al momento, Kraugel aveva 15 tipi di statistiche. Questo lo metteva alla pari con il numero di statistiche che possedeva Grid. L’aumento nel potenziale di combattimento dei due uomini non era paragonabile a quello degli altri, dato che le loro 15 statistiche avevano guadagnato 200 punti in un colpo solo. Grid era soddisfatto.






“Sai? In effetti, ho anche il titolo di Eroe del Regno. Incrementa tutte le mie statistiche di 120 punti. Ottengo 320 punti in più su tutte le mie statistiche grazie a miei titoli.”






Kraugel sbuffò.






“Anch’io ho diversi titoli che aumentano le mie statistiche. Sono al punto che tutte le mie statistiche vengono incrementate di 350 punti solo grazie ai miei titoli. Perciò, ho vinto io.”






“I-Io ho più titoli che aumentano la mia forza o la mia intelligenza separatamente, quindi penso che siamo allo stesso livello.”






“Anch’io ne ho molti di quel tipo.”






“Cosa…?”






Grid provò un senso di sconfitta. Aveva continuato ad affrontare missioni e assalti, eppure si sentiva ancora indietro con i titoli?






Kraugel fece spallucce davanti alla frustrazione di Grid. “Lo so che ti senti frustrato, ma… Onestamente è inaspettato che non ci sia una grossa differenza tra noi, dato che ho dominato su tutti i contenuti sin da quando Satisfy è stato inaugurato.”






“…Non perdere tempo a confortarmi.”






Borbottò Grid, ma dentro di sé la pensava diversamente. Il suo cuore si era scaldato. Ripensando al passato, non era mai stato all’altezza di Kraugel fino a che non era diventato il Discendente di Pagma. Prima di rendersene conto, era arrivato spalla a spalla con Kraugel.






‘Quella presenza nel cielo che prima non riuscivo neanche a scorgere, adesso è diventata un mio amico…’






Tutte le persone avevano un destino naturale e, in passato, Grid non ne aveva mai dubitato. Un lombrico sulla terra non sarebbe mai stato in grado di volare. Ma qual era la realtà? Era possibile aprire la strada al destino. Grid aveva lavorato sodo e aveva superato i limiti naturali del lombrico. Voleva che tutti lo sapessero.






‘Provaci.’






La luce poteva essere raggiunta con l’impegno. Una persona infelice nel momento presente avrebbe potuto sorridere in futuro.






***






[Gioiello Nero di Belial (C)]






Un bellissimo gioiello che può essere fuso per ottenere un materiale utile per realizzare accessori. I nobili compreranno questa gemma gigante del grande demone ad un prezzo molto elevato.






Quando produci degli accessori con questo materiale, c’è una bassa probabilità di ottenere un’opzione che incrementa l’intelligenza o la resistenza alle ombre.






Peso: 2






[Gioiello Rosso di Belial (C)]






…






…






Quando produci degli accessori con questo materiale, c’è una bassa probabilità di ottenere un’opzione che incrementa l’intelligenza o la resistenza alle fiamme.






Peso: 2






[Pelle Dura di Belial]






Può essere usata per realizzare armi o armature.






Quando produci delle armi con questo materiale, c’è una probabilità media di ottenere un’opzione che incrementa l’intelligenza, il danno inflitto o la velocità d’attacco.






Quando produci un’armatura con questo materiale, c’è una probabilità media di ottenere un’opzione che incrementa la resistenza magica o la velocità di movimento.






Queste erano le ricompense ottenute da tutti quelli che avevano partecipato all’assalto di Belial. C’erano cinque gioielli di grado C e dieci pelli dure. Quelle dieci pelli da sole sarebbero state sufficienti per realizzare un oggetto? Grid rispose alle domande dei membri di Overgeared.






“Posso produrre un’armatura o un’arma. Controllate l’equipaggiamento che vi manca e mandatemi una richiesta di produzione.”






“Ohhhh!”






“Grazie Grid!”






I volti dei membri di Overgeared brillavano luminosi. Erano contenti che il fabbro leggendario fosse il loro capo. Immediatamente chiesero a Grid.






“Che ricompense hai ottenuto?”






“Anch’io sono curioso riguardo al 1° premio che Piaro ti ha ceduto.”






“Io…”






Grid controllò il bottino. Le ricompense del 5° classificato non erano molto diverse da quelle ricevute dagli altri membri di Overgeared. C’erano cinque gemme di Belial nere e rosse di grado B e altre dieci squame.






‘Un gioiello di grado B sembra una cosa grandiosa.’






Tuttavia, era poco in confronto al premio del primo classificato. Il petto di Grid sobbalzò quando controllò il bottino donatogli da Piaro.






[Gioiello Nero di Belial (S)]






Un bellissimo gioiello che può essere fuso per ottenere un materiale utile per realizzare accessori. Il valore di questa gemma, che non può essere ottenuta in altro modo, è al livello del prezzo d’acquisto di una città.






Quando produci degli accessori con questo materiale, puoi ottenere opzioni che incrementano l’intelligenza o la resistenza alle ombre. Inoltre, c’è la possibilità che venga allegata un’abilità passiva, che dipenderà dalle abilità del creatore dell’accessorio.






Tuttavia, sarà difficile trovare qualcuno che sappia maneggiare questo gioiello, quasi quanto cogliere una stella dal cielo.






[Gioiello Rosso di Belial (S)]






…






…






Quando produci degli accessori con questo materiale, c’è la probabilità di ottenere oggetti che incrementano l’intelligenza o la resistenza alle fiamme. Inoltre, c’è la possibilità che venga allegata un’abilità passiva, che dipenderà dalle abilità del creatore dell’accessorio.






Tuttavia, sarà difficile trovare qualcuno che sappia maneggiare questo gioiello, quasi quanto cogliere una stella dal cielo.






[Corno di Belial]






Un materiale per armi che contiene il potere magico di Belial.






Quando produci delle armi con questo materiale, saranno aggiunte varie opzioni.






Tuttavia, sarà difficile trovare un fabbro che sappia maneggiare questo corno, quasi quanto cogliere una stella dal cielo.






[Bastone di Belial]






Classificazione: Mitica






Tenuta: 509/703  Potere d’Attacco Magico: 2640






*L’intelligenza aumenterà del 30%.






*La velocità di lancio degli incantesimi aumenterà del 30%.






*Puoi lanciare tre tipi di magia allo stesso tempo. Tuttavia, è richiesta una competenza adeguata.






*Quando un incantesimo di fuoco e un incantesimo oscuro vengono lanciati contemporaneamente, entrambi gli incantesimi avranno un potere aumentato del 200%.






*Ogni volta che un incantesimo viene lanciato, verrà creato automaticamente uno scudo che assorbe 5000 punti di danno. I bersagli che colpiscono lo scudo saranno soggetti a paura e stati rallentati.






*La probabilità di lanciare incantesimi critici aumenterà del 20%.






*Il danno critico inflitto dagli incantesimi aumenterà del 150%.






*È stata generata l’abilità passiva ‘Potere di Belial’.






Un bastone usato dal 32° Grande Demone Belial.






Un bastone che contiene la benedizione del Dio Yatan; è difficile per gli umani comuni sopportare il suo potere.






Condizioni d’Uso: Mago Nero primo in classifica. O Grande Mago Nero.






Peso: 530






[Potere di Belial]






Tipo: Passivo






Aumenta del 200% la rigenerazione del Mana.






All’inferno, tutti i tempi di ricarica delle magie sono ridotti del 30%.






“…”






Grid era senza parole. Non avrebbe mai immaginato che un nemico potesse lasciare un’arma di classificazione Mitica. Braham sussurrò a Grid, che si sentiva elettrizzato.






‘Questo è mio.’






Era una voce da cui traspariva l’intento di non lasciare il bastone a nessun altro, al contrario di ciò che era accaduto con l’Arco della Fenice Rossa. Grid lo comprese.






“Mmm… Sì.”






Non era qualcosa da affidare a qualcun altro. Era diverso dall’Arco della Fenice Rossa. Grid era in grado di acquisire nuovi incantesimi leggendari ogni volta che la sua intelligenza aumentava.






‘Un aumento del 30% in Intelligenza… Ok, diventerò un mago leggendario.’






Il fabbro leggendario rinnovò il suo impegno a diventare un mago leggendario…






Chiunque altro avrebbe pensato che fosse assurdo, ma Grid aveva l’anima di Braham. Era fattibile. Grid strinse i pugni quando, improvvisamente, scopri che gli attrezzi agricoli di Piaro si erano rotti.






‘Credo che sia una buona idea usare il Corno di Belial per Piaro.’






I migliori attrezzi agricoli per l’umano più potente… Era naturale creare un’arma per lui. Ne sarebbe valsa la pena. La forza di Piaro avrebbe giovato a Overgeared. Era già stato dimostrato nell’assalto a Belial.






“La cosa più urgente è reclutare un creatore di accessori.”






Aveva bisogno di un abile artigiano per lavorare con i gioielli di Belial. Grid scosse il capo, mentre Jishuka esaminava i gioielli di grado B.






“No, c’è qualcosa di più urgente al momento.”






La ragione.






“Costruire un paese.”






I migliori talenti si sarebbero riuniti insieme naturalmente. Grid volse lo sguardo verso l’entrata del palazzo. Apparve il Re Aslan.




Traduzione di Sakuya 


Editing di Libusemumei


                                


                                



