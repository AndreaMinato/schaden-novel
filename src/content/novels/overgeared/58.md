---
title: Volume 1 - Capitolo 58
pubDate: 2025-03-10T08:59:29.201Z
tags:
    - overgeared
---


Un oggetto di classificazione rara non sembrava così fantastico, ma annuii semplicemente perché non volevo essere pedante. Steng rise, mise a posto la spada, e sospirò.


“Hah~ quando potremo noi utenti mettere all’asta ospitata dalla Signora gli oggetti creati da noi stessi?”


Lo avevo capito dall’inizio, ma c’era qualcosa di strano in questa conversazione. Dovetti chiedere a Steng, in modo da correggere la conversazione.


“Quindi... Il motivo per cui sei qui adesso non è mettere all’asta un oggetto creato da te? Hai come missione mettere all’asta un oggetto del tuo maestro?”


Steng sorrise e rispose. “Certo. Anche il fabbro numero uno, Panmir, non può creare oggetti che possano essere mostrati durante le aste, quindi come potrei io?”


“...Puoi condividere le informazioni della missione?”


“Huh? Perché?”


“No, volevo solo controllare.”


“Certo. Non è un segreto, perciò te le mostrerò.”






[Il giocatore Steng vuole condividere le informazioni della missione. Vuoi accettare?]






Accettai e comparvero le informazioni.






[Commissione del Maestro]


Difficoltà: C


Questa è la prima asta che viene tenuta dopo la nomina della nuova Signora di Winston.


Il fabbro Razvan userà l’asta come opportunità per mostrare le sue abilità alla Signora di Winston e ottenere l’entrata al castello.


Per questo motivo ha dato a te, suo discepolo, una commissione.


Condizioni di Superamento Missione: Registra l’oggetto di Razvan all’asta della Signora di Winston.


Ricompensa Missione: 20 monete d’oro.


* Se l’oggetto di Razvan verrà venduto con successo all’asta, ti darà un nuovo metodo di produzione...


Me ne ero dimenticato, ma in genere gli utenti fabbri avevano spesso dei fabbri PNG come maestri. Portando avanti regolarmente le missioni da loro assegnate, potevano aumentare il livello delle loro abilità artigianali e ottenere nuovi metodi di produzione.


Ero fortunato che Khan me ne avesse dati senza nessuna condizione.


‘Dopo aver visto le informazioni di questa missione ne sono sicuro.’


Gli utenti non venivano qui per portare all’asta degli oggetti creati da loro. Facevano commissioni per i loro maestri, proprio come Steng. Come aveva detto lui, era impossibile per gli utenti di classi artigiane presenti al momento, produrre oggetti eccezionali che avrebbero soddisfatto la Signora e i cavalieri di Winston.


La potevo vedere chiaramente. La differenza fra me e un utente comune era enorme. Non sentivo molta ispirazione quando creavo un oggetto di classificazione epica, ma gli utenti ordinari erano contenti anche solo creando oggetti di grado raro. Mi sentii disperatamente felice realizzando la magnificenza di una professione leggendaria.


“Se non ti dispiace, posso vedere l’oggetto del tuo maestro?” Mi chiese Steng con sguardo appassionato.


Rifiutai. Sentivo come se sarebbe potuto accadere qualcosa di problematico. “Non voglio fartelo vedere.”


Steng si dispiacque. “Capisco, peccato. Comunque è fantastico che il tuo maestro non abbia stabilito un prezzo di partenza...”


“Sì. Per caso sai il prezzo medio per un’armatura e dei guanti in metallo con un livello minimo di 120?”


“Anche se gli oggetti hanno lo stesso livello, le opzioni sono diverse. Beh, per un’armatura normale è 300 pezzi di oro, e per i guanti 100.”


“Di classificazione epica?”


“Wow! Il tuo maestro ha creato degli oggetti di classe epica? Crearne di questo rango è davvero inusuale!” Steng ammirò prima di darmi una risposta. “Il prezzo degli oggetti epici varia in base alle opzioni, ma l’armatura non dovrebbe partire con un minino di 1800 pezzi di oro e i guanti di 600?”


“...Cosa?”


100 monete di oro equivalevano a 120.000 Won. In altre parole, se l’Armatura a Placche Molto Delicata e i Guanti in Metallo Apparentemente Ordinari venissero venduti rispettivamente a 1800 e 600 pezzi di oro, guadagnerei 2.88 milioni di Won. Soltanto sette giorni dopo aver cominciato a lavorare nella stanza a capsula, un’norme somma di denaro mi entrava in tasca.


‘No, no. Se sottraessi il costo dei materiali e la tariffa per la capsula, il profitto netto ammonta a circa 2 milioni di Won.’


Ad ogni modo, ero soddisfatto. Ma sì, non aggrappiamoci a oggetti unici o leggendari. Se producessi due oggetti di classe epica alla settimana, potrei guadagnare 8 milioni di Won in un mese!


‘Presto potrò estinguere il debito!’


Avevo un debito totale di 10 milioni di Won. Dopo aver ottenuto una classe leggendaria a Satisfy, sembrava che questo debito non fosse così enorme, nonostante fosse stato un grosso peso un paio di mesi fa. Dovevo anche pagare gli interessi per il prestito, quindi non c’era nulla da ridurre per ripagarlo. In qualche modo ero riuscito ad arrangiare con lavoretti vari, ma adesso...


Comunque! Sarei finalmente riuscito a vivere una vita priva di debiti. La mia paura nei confronti dei dipendenti di Cuore di Madre Felice sarebbe scomparsa.


“Kukukuku...”


Una vita senza debiti! Immaginai una vita dignitosa e non potei sopprimere le risa. Poi, incrociai improvvisamente lo sguardo di Steng. Il suo colorito divenne bluastro una volta osservatomi ridere.


...Avevo provato una cosa simile in passato, il mio sorriso era davvero il peggiore.


I bambini piangevano quando sorridevo. Le persone cominciavano a bestemmiare all’istante quando sorridevo. Alcuni prendevano soldi dalle mie tasche quando sorridevo. Altri mi compravano le sigarette quando sorridevo. Le donne erano infelici quando sorridevo.


‘Dopo aver pagato il mio debito dovrei farmi una chirurgia plastica...’


Questa cosa mi stressava seriamente mentre impostavo il prezzo minimo di partenza basandomi sui prezzi dettati da Steng.






[Hai impostato il prezzo di partenza minimo per l’Armatura a Placche Molto Delicata su 1800 pezzi di oro. Confermi?]






“Sì.”






[Hai impostato il prezzo di partenza minimo per i Guanti in Metallo Apparentemente Ordinari su 600 pezzi di oro. Confermi?]






“Sì.”






[Gli oggetti sono stati registrati con successo all’asta.]






Tutti finirono di registrare i loro oggetti. Il banditore lo confermò e ci indirizzò alla sala d’attesa. C’era un enorme tappetto di pelle di tigre sul pavimento e decorazioni fatte d’oro e d’argento sugli scaffali. Il lampadario luccicava. Era un posto incredibilmente di lusso per le persone comuni come me.


‘Quanto potrebbe essere stravagante la stanza della Signora?’


Mentre ero sbalordito dalle ricchezze possedute dai nobili, Steng mi si avvicinò e disse.


“Non puoi prendere quegli ornamenti. Ho partecipato a molte aste facendo commissioni per il mio maestro, e ci sono sempre state persone che hanno provato a rubare cose dal castello. Sono stati scoperti e puniti...Grid, dovresti fare attenzione.”


“Sì, capisco... Non lo farò. Hey, aspetta! Pensi che sia un ladro? Chiunque sarebbe dispiaciuto nel sentirselo dire.”


“S-scusa.” Steng si scusò rapidamente e si allontanò da me. Tuttavia, continuò a lanciarmi delle occhiate. Sembrava sospettare che potessi rubare qualcosa. Mi ero fatto vedere mentre ridevo, e sono stato etichettato come criminale.


‘Sigh, quel bastardo. Ha un occhio attento.’


Dovevo abbandonare l’idea di rubare. Volevo solamente prendere un candeliere, ma non c’era nulla da fare se c’era lui a guardarmi. Mi sedetti sul divano, in attesa che fra tre ore i risultati venissero mostrati, e decisi di schiacciare un pisolino.








<p style="text-align: center">***</p>








Irene era la nuova signora di Winston e l’unica figlia del Conte Steim. Al momento aveva solo il titolo di Contessa, ma lo sarebbe diventata di fatto più in là. In altre parole, era la prossima erede del Conte Steim e colei che sarebbe stata la figura di punta del nord.


Pertanto, i suoi cavalieri provavano un senso di onere e responsabilità che nessuno poteva immaginare.


‘Dobbiamo essere i migliori cavalieri per Lady Irene.’


I cavalieri di Irene non trascuravano l’allenamento del corpo e della mente. Ma c’era un limite per il corpo e per il talento. Per questo motivo bramavano equipaggiamenti potenti che avrebbero provveduto a qualsiasi cosa mancasse.


L’asta tenuta oggi a Winston era molto deludente.


“Non c’è nulla di decente.”


Winston era diventata una grande città a causa delle svolte avvenuto nel nord. Tuttavia, aveva ancora molte lacune se messa a confronto con Frontier. La stessa cosa valeva per le abilità tecniche. Gli accessori, i vestiti e le armatura mostrate all’asta erano tutte inferiori. Alcuni artigiani avevano inviato dei buoni oggetti, ma non erano abbastanza per i cavalieri.


Erano passate due ore dall’inizio dell’asta, ma non c’era stata una singola offerta per nessuno degli oggetti mostrati finora. In un atmosfera così deludente, il banditore sorrise ampiamente.


“Dovreste prestare attenzione a questi oggetti.”


“Oh...!”


Mentre venivano mostrati l’armatura e i guanti di metallo, i cavalieri dall’aria assonnata scoppiarono per l’eccitazione.


“Fantastico!”


“È difficile trovare un’armatura del genere a Frontiera.”


I cavalieri esaminarono da vicino l’armatura e i guanti in metallo prima di chiedere al banditore.


“Chi è stato il fabbro che li ha creati? È quel Khan di cui si vocifera?”


Khan era un fabbro che era in qualche modo rinomato a Frontier, ed era per quello che i cavalieri avevano pensato che fosse stato lui. Ma il banditore gli diede una risposta interessante.


“Non esattamente. Sono stati creati dal successore di Khan. È stimato dagli abitanti di Winston ed è uno dei tre eroi.”


“Oh...il vociferato fabbro virtuoso?”


“Proprio così.”


I cavalieri sorrisero calorosamente.


“C’è qualcuno di così incredibile qui a Winston. Una personalità esemplare e con delle eccellenti abilità... Un giorno lui sarà una delle persone di talento a lavorare per Irene.”


“Il suo valore è molto più alto. Offro 2000 monete d’oro.”


“Ne stai offrendo solo 2000? Non hai occhio! Io ne offro 2500!”


“2800!”


“Perché stai cercando di accaparrarti qualcosa che ho visto io per primo? Offro 3000 monete d’oro, perciò arrendetevi tutti!”


Il Conte Steim era considerato uno dei nobili più ricchi del Regno di Eternal, ragion per cui i cavalieri della famiglia venivano pagati profumatamente. I cavalieri erano pieni di soldi, perciò i prezzi di partenza dell’armatura e dei guanti in metallo salirono alle stelle.








<p style="text-align: center">***</p>








“Signor Grid. Signor Grid.”


Uhh... Cosa? Era già ora di andare in ufficio? Avevo dormito senza sapere nulla del mondo e mi svegliai a causa di qualcuno che mi stava scuotendo.


“Signor Grid, l’asta si è conclusa.”


“Ah...”


Giusto. Questo posto non era casa mia.


‘Già...È già una settimana che ho smesso di lavorare, ma sono ancora preoccupato di doverci andare...’


Volevo rapidamente scappare dal trauma del lavoro, perciò lasciai velocemente la sala d’attesa con Steng. Poi mi diressi nell’atrio dove il banditore dell’asta stava aspettando. Il manager dell’asta confermò il numero dei presenti e disse.


“Ci sono stati un totale di sei oggetti venduti durante l’asta.”


Il pubblico era scosso.


“Solo sei? Soltanto io ne avevo messi sette...”


“Non ce n’erano più di 100? Soltanto sei sono stati comprati?”


Questo era un brutto segno.


‘E se i miei oggetti non sono stati venduti? Ho impostato un prezzo minimo di partenza troppo alto? Se lo avessi saputo, avrei scelto un prezzo più basso.’


Mentre mi preoccupavo di questo, il banditore elencò la lista degli oggetti che erano stati comprati.














Tradotto da MoonRoro29
                                


                                



