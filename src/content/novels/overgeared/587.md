---
title: Capitolo 587
pubDate: 2025-03-17T08:49:02.575Z
tags:
    - overgeared
---




<em>Swaaaaaah.</em>


Gli sguardi di Kasim e di White si incontrarono, mentre Black diventava grigia. Per White era difficile capire.






Il Re delle Ombre, Kasim. Perché l’assassino più forte del continente serviva Grid? Si sentiva disorientata.






‘Ha qualche punto debole?’






White era curiosa, ma non ebbe modo di trovare una risposta alla sua domanda. Kasim stava volando verso di lei.






<em>Kakakang!</em>






“Ugh…!”






Era come essere circondata da centinaia di nemici. L’abilità di Kasim nell’usare le ombre, ovunque si trovassero, era una vera e propria truffa.






“…!”






White bloccò il coltello ombra che le volava contro, poi spalancò gli occhi. Kasim si mosse attraverso le ombre dietro di lei e la pugnalò col suo coltello.






‘Troppo!’






<em>Chaaeng!</em>






Nello stesso momento, White mosse il pugno con tutta la sua forza contro il coltello. Fu un contrattacco eccitante, ma non riuscì a raggiungere Kasim. Questi si spostò di nuovo grazie alle ombre per evitare l’attacco. Tuttavia, White non si rammaricò. Era già sufficiente essere riuscita ad aumentare la distanza tra loro. Guadagnò un posto sicuro e cominciò a masticare un pezzo di carne, per accumulare un po’ di grasso.






‘Che succede a Reidan?’






C’erano ancora dei mostri, nonostante la forza principale di Overgeared fosse via. Il potere di Overgeared era forse più grande di quanto lei avesse immaginato.






‘Che, devo tenere Kasim occupato fino a che Black non riesce ad uccidere Irene.’






Poteva farcela? Era un PNG identificato che aveva fatto parlare di sé dovunque sul continente. L’approccio di White fu molto cauto, mentre calcolava le probabilità di vittoria.






‘Ero al livello 230 quando le voci sull’assassino ombra hanno cominciato a diffondersi.’






Ciò significava che Kasim aveva già ottenuto la sua classe di terzo avanzamento quando lei era ancora alla seconda. White, al momento, era al livello 370. Considerando l’esperienza necessaria per avanzare di livello e il tasso di crescita dei PNG identificati, era probabile che il livello di Kasim fosse intorno a 450. Era una fortuna che tra loro non ci fosse una differenza di più di 100 livelli.






‘Una differenza di 60 livelli o giù di lì può essere superata grazie ai titoli e all’effetto rune. Sarebbe una storia diversa se Kasim avesse raggiunto la classe di quarto avanzamento, ma è difficile dirlo.’






Il problema più ovvio erano le ombre di Kasim. Un assassino ombra aveva un’elevata difesa e un gran numero di vantaggi, al contrario di un normale assassino. Non aveva alcuna debolezza evidente. White era una semplice specialista d’arti marziali e aveva grandi difficoltà ad affrontare Kasim. Ma c’era una speranza.






‘Un assassino ombra ha uno scarso potere d’attacco.’






Un assassino normale aveva un potere d’attacco elevato e un corpo debole, mentre un assassino ombra era molto più stabile, ma aveva un basso potere d’attacco. Black era stata uccisa facilmente da Kasim a causa delle caratteristiche della sua classe e perché il suo clone era un mago.






‘È possibile resistere fino a che Black non uccide Irene.’






Mentre rifletteva, White ridusse la sua massa muscolare, incrementando il grasso per aumentare la sua difesa, in cambio della riduzione del suo potere d’attacco e della sua agilità.






<em>Pepeng!</em>






<em>Pepepepepeng!</em>






White non crollò, nonostante i ripetuti e violenti attacchi di Kasim. Strinse i denti e resistette. Kasim verificò che il pugnale ombra non aveva ucciso White e schioccò la lingua.






‘Troppo debole. Il potere d’attacco è dimezzato.’






Non esisteva una panacea. White non lo sapeva, ma Kasim aveva un punto debole. Le sue abilità consumavano troppo Mana. In altre parole, Kasim non era debole solo nel potere d’attacco, ma anche nella durata del combattimento. Non sarebbe stato un bene per lui battersi a lungo con White.






Ma Kasim non si affrettò. No, per essere precisi, non poteva avere fretta, perché aveva scoperto i muscoli nascosti in profondità nella carne di White.






‘Una donna forte. Nel momento in cui mostrerò la minima debolezza, attaccherà.’






Doveva stare attento. In primo luogo, non c’era bisogno di essere frettolosi. Quello era il territorio del suo signore. Erano tutti alleati, ad eccezione di White, lì davanti a lui. Kasim controllò il battito del suo cuore e organizzò il suo mana. Poi, lentamente, cominciò a mettere pressione a White. Non poteva sapere che la sua avversaria era ben contenta della sua scelta.






‘Kasim, è più facile guadagnare tempo grazie alla tua cautela.’






White si trattenne a malapena dal ridere. Non aveva dubbi che sarebbero arrivate delle buone notizie da Black e avrebbero ottenuto il risultato ideale.






Dall’altro lato, Lord stava osservando i movimenti di Kasim. Voleva imparare dal combattimento del suo maestro e diventare più forte. Perché? Si era reso conto che aveva bisogno di forza per difendere la sua preziosa gente. Gli occhi di Lord brillavano come fiaccole mentre guardava Kasim combattere. I contadini di Reidan ammiravano il profilo del bambino.






‘Quello è il figlio di Grid…’






‘È un PNG di alto grado? Non è incredibilmente dotato?’






‘Già… Se è un mostro già adesso, non oso immaginare come sarà in futuro.’






‘…Dovremmo stare dalla sua parte?’






‘Eh? Ci sono troppi talenti in Overgeared e non riusciremo a tenergli testa.’






‘Non dovremmo unirci a Overgeared. Dovremmo solo servire Lord. Guardate al futuro. Se serviamo Lord, che in futuro diventerà un personaggio importante, non diventeremo famosi anche noi?’






‘Oh, è una buona idea, sai?’






Il supremo talento continentale che aveva ammaliato persino la mente di un utente. Sarebbero diventati il sostegno di Lord in futuro. Si sarebbero fatti valere e avrebbero costruito un potere indipendente. Fu la nascita dell’unità speciale di Overgeared.






***






[L’illusione evocata è stata danneggiata ed è svanita.]






[Hai perso il 20% di esperienza.]






“Che.”






Le prestazioni dell’illusionista, che era capace di rendere reali le illusioni, erano così grandiosa da poter essere definite Overpower. Naturalmente, c’erano anche delle penalità. Ogni volta che si creava un’illusione, veniva consumata una piccola quantità di esperienza e quando l’illusione veniva distrutta dal nemico, una grossa quantità di esperienza andava persa. Inoltre, l’abilità dell’illusionista crollava in modo significativo. Si trattava di una classe con ovvi limiti nell’avanzamento di livello.






‘Non posso neanche sognarmi di raggiungere il livello 400.’






Black controllò la sua barra dell’esperienza, che era diminuita drasticamente. Era riuscita ad entrare a Reidan. La maggior parte delle truppe era dispiegata altrove, il che lasciava Reidan vuota e poco sicura. Per le guardie era molto difficile trovare Black, che aveva un’illusione attorno a sé.






‘Dov’è la stanza di Irene?’






Black si sentiva frustrata mentre si spostava all’interno del castello il più segretamente possibile. Era preoccupata per sua sorella White, non sapeva quanto potesse resistere contro quel mostro di Kasim.






‘Eh?’






Black stava cercando di trovare rapidamente Irene, quando il suo visò arrossì. Aveva trovato una donna dai capelli d’argento nel giardino della terrazza.






“…È molto carina.”






La donna dai capelli d’argento era così bella da lasciare Black sotto shock. La donna non alzò lo sguardo, fisso sul bellissimo giardino pieno di fiori. Il suo nome era Irene. Era la bellezza innocente che aveva fatto innamorare molti giocatori, fino a che era diventata la moglie di Grid.






‘Che sorriso splendente.’






Una donna bella come lei aveva sicuramente una vita diversa da quella di Black. Sicuramente era sempre stata amata e si era goduta la sua felicità.






‘Non ci sono ombre nel suo cuore.’






<em>Swaaaaah.</em>






Il vento scompigliò i capelli di Black mentre se ne stava sulla terrazza ad osservare Irene. Il suo viso esile si riempì d’odio.






‘Ha senso che un PNG sia più felice di me?’






<em>Kwaduduk!</em>






Black era stata abbandonata in un orfanotrofio con sua sorella White. Non era mai stata amata da nessuno da quando era nata. Era sempre stata oggetto di derisione e di pietà. Perciò odiava Irene. Non poteva accettare un’esistenza così radiosa. Si sentiva privata di qualcosa quando vedeva persone così felici. Voleva togliere loro la felicità che provavano.






“La ucciderò.”






Uccidere. Uccidere. Uccidere. Gli occhi di Black erano folli, mentre guardava Irene. Rise come un’invasata, immaginando se stessa con dei capelli d’argento brillante. Si stava preparando a Manifestazione dell’Illusione.






In quel momento…






“Non infettarla con la tua miseria.”






Black udì la voce di un estraneo. Era una voce maschile. Era intrisa di un gelo che sembrò penetrarle fin nelle ossa.






“C-Chi?”






Black ne fu sorpresa e si girò a guardare l’oscuro corridoio.






<em>Step. Step.</em>






Dei passi si avvicinavano, dalla direzione da cui sembrava provenire la voce. Dopo un momento. Black riconobbe l’uomo che emerse dall’oscurità.






“F-Faker? Dovresti essere a Reinhardt!”






La stima per Faker era molto elevata. Nonostante fosse un utente con una classe normale, aveva un’ottima reputazione. Naturalmente, anche le sorelle White e Black lo apprezzavano. Le sue abilità di controllo e la sua abilità nell’utilizzare perfettamente le caratteristiche della sua classe facevano pensare a Kraugel.






Per essere più precisi, lui era una versione inferiore di Kraugel. Se le statistiche di Kraugel erano considerate di grado S, quelle di Faker erano A+. Faker era ben consapevole di quella differenza. Era un top ranker, ma non era uno dei migliori. Aveva sempre creduto che fosse un problema di talento, che non poteva essere superato con l’impegno.






Ma aveva abbandonato quella credenza, adesso. Se n'era reso conto durante l’assalto a Belial. Se non si fosse deciso ad essere più avido, avrebbe continuato ad essere una persona insignificante.






“Black. Una giocatrice di livello sole.”






Lo stesso livello di Grid e Kraugel. Uno spirito combattivo si accese negli occhi di Faker, mentre guardava Black.






“Oltrepasserò i miei limiti e ti sconfiggerò.”






Avrebbe scalato quello scoglio e prima o poi avrebbe sfondato anche il cielo. Doveva appropriarsi di una pagina nel libro di Grid. Non poteva arrendersi. Perciò, dichiarò.






“Anch’io mirerò a raggiungere il cielo.”






<em>Chwaruruk!</em>






L’abito di Faker si mosse, attirando l’attenzione di Black per un momento. Faker non si lasciò sfuggire quell’apertura. Lanciò immediatamente un pugnale, mentre accorciava la distanza con Black.






<em>Chaaeng!</em>






‘È veloce!’






Black si affrettò ad evocare un clone di tipo guerriero e sospirò di sollievo quando quello bloccò l’attacco di Faker. Al contrario dei ranker di alto livello, Faker aveva una classe normale, ma il suo attacco era sorprendentemente potente.






‘Non ha senso! Che razza di statistiche ha?’






Faker aveva avuto molto tempo, quando si era occupato di guardare le spalle ai suoi compagni sui terreni di caccia. Faceva del suo meglio nella sua posizione. Restando nell’ombra, agitò la spada un migliaio di volte per essere sicuro di andare a segno.






<em>Chaaeng!</em>






<em>Chaeeeeeeeng!</em>






Una luce d’argento brillò nell’oscurità mentre il clone di Black si metteva sulla difensiva.






Rinascita. Una leggenda su una classe normale stava per essere scritta. 






Traduzione di Martina Procida


Editing di Libusemumei


                                


                                



