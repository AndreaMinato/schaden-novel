---
title: Capitolo 589
pubDate: 2025-03-17T08:49:02.575Z
tags:
    - overgeared
---




‘È molto più forte di quanto mi aspettassi.’






Quando White morì, Kasim respirava a fatica. Era spaventato perché White aveva dimostrato di avere un’energia senza limiti, persino mentre era bloccata da Avidità. Kasim era preoccupato. Come anche Grid sapeva, anche i suoi nemici miglioravano. Era preoccupato per Grid, che un giorno avrebbe sofferto enormemente.






‘Sono particolarmente preoccupato per i cavalieri solitari.’






I Cavalieri Rossi dell’Impero Saharan erano di gran lunga le migliori forze armate sul continente. In particolare, si stimava che i cavalieri solitari avessero il potere di distruggere un castello in una sola notte. Ma tutta quella considerazione era mal riposta. Prima di incontrare Grid, Kasim aveva spiato l’impero per ottenere vendetta e aveva scoperto la verità.






I cavalieri solitari. In particolare, i cavalieri dal 1° al 7° erano abbastanza potenti da poter rovesciare un regno. Innanzitutto, erano stati scelti come sostituti di Piaro. I loro talenti innati e l’ambiente di in cui venivano addestrati erano diversi da quelli dei cavalieri ordinari. Potevano essere considerati come la classe Piaro.






Persino Kasim, il Re delle Ombre, appariva debole davanti a loro.






‘L’impero è una montagna insormontabile.’






Grid doveva diventare più forte più velocemente. Kasim ci credeva. Un giorno Grid avrebbe scalato quella montagna che era l’impero. No, l’avrebbe completamente distrutta. Non si trattava di una vaga credenza, ma di una convinzione basata sul potenziale di Grid. Fino ad allora, il ruolo di Kasim era stato di proteggere tutto ciò che apparteneva a Grid. Ora era tempo di aiutarlo a migliorare.






‘Per farlo, devo essere più forte.’






La difficoltà era altissima, ma sembrava fosse arrivato il momento di mettersi alla prova con la classe di quarto avanzamento, che per molto tempo aveva messo da parte.






“Uh? Cos’è quello?”






Mentre Kasim era preso dai suoi pensieri, Lord osservava con interesse la collana lasciata da White.






Kasim rise e spiegò, “Dopo aver sconfitto dei nemici o dei mostri, di tanto in tanto troverai un bottino. È la ricompensa per il vincitore.”






“Eh…”






Gli occhi di Lord si accesero. Kasim gli porse volentieri la collana lasciata da White.






“Questo manufatto riduce il tasso di dispiegamento delle abilità. È un tesoro raro, che verrebbe considerato prezioso nell’impero. Conservalo con cura e usalo quando ne avrai bisogno.”






Lord rifiutò.






“N-No! Il Maestro ha lottato contro quelle sorelle cattive! Non Lord, ma il Maestro!”






“Non ti stai comportando come un bambino.” Kasim provò sia ammirazione che dispiacere davanti all’evidenza che Lord stesse crescendo molto più in fretta dei suoi coetanei. “Ti prego, prendilo. È una ricompensa per il tuo impegno costante nello studio.”






“Uh! Sono così felice.”






Quel bambino era così puro. Kasim si sentì in colpa quando vide le lacrime di gioia di Lord.






‘Dovrò fargli più regali in modo che si abitui a riceverli.’






A pensarci, Lord non aveva mai ricevuto neanche una torta di compleanno. Era stato inevitabile, dato che Grid era sempre assente. Quant’era grande la disattenzione di suo padre? Kasim giurò di diventare l’insegnante che avrebbe riempito quell’assenza e sorrise.






“Darò questa collana a Papà. Spero che possa proteggerlo sempre.”






“Tu… sei molto speciale.”






Se il Clan Nero non fosse stato distrutto dall’impero… Avrebbe avuto una vita normale e sarebbe diventato padre di un bambino come Lord?






‘Adesso che ci penso…’






C’era troppo sangue sulle sue mani. Aveva inflitto disperazione a troppe persone e non meritava neanche di sognarla la felicità. Kasim chinò il capo con espressione tetra. Lord afferrò la sua mano ruvida e la poggiò sulla sua guancia.






“Calda.”






“…”






***






[La Santa Ruby ha ottenuto delle ricompense straordinarie per aver annientato l’anima del grande demone!]






[La classe Santa è crescita fino alla classificazione Unica. I livelli di tutte le abilità aumenteranno di due. Otterrai due nuove abilità quando raggiungerai il livello 300.]






[L’arma privata della Santa, il Bastone di Legno, è cresciuto fino alla classificazione Unica. Il valore di potenziamento è stato resettato.]






[Hai ottenuto il titolo ‘Rifiuto’.]






[Rifiuto]






Il tuo potere divino non deriva dal credere negli dei. È un potere unico che cresce grazie alla devozione della gente.






In questo mondo creato dagli dei, solo tu puoi rifiutare dio.






*Quando combatti contro creature create dagli dei (grandi demoni, creature divine, semidei, ecc.) tutte le tue statistiche aumenteranno e il potere delle tue abilità aumenterà. Puoi concedere loro il riposo eterno.






*Le tue guarigioni non si sommeranno alle guarigioni di sacerdoti di altre religioni. Quando avrete entrambi lo stesso bersaglio, solo la tua guarigione verrà applicata.






Questo era il contenuto della ricompensa speciale ottenuta dopo il successo della Santa Ruby nell’assalto al grande demone. Era molto incoraggiante che la classificazione della sua classe fosse cresciuta, ma c’era qualche ambiguità riguardo l’effetto del titolo. Ruby non aveva una grande conoscenza del gioco e chiese delucidazione a suo fratello Grid.






“Questo titolo è una buona cosa, giusto?”






“Mmm… Aumenta le statistiche della Santa e le sue abilità offensive, che usa raramente… Ma è meglio di niente. L’aumento dell’abilità di guarigione aumenterà il tasso di sopravvivenza negli assalti.”






Grid pensò che fosse in qualche modo carente per essere una ricompensa speciale ottenuta dalla distruzione di un grande demone. In particolare, la penalità era dannosa. Le guarigioni di Ruby non si sarebbero più sommate alle guarigioni di altri sacerdoti. Era una sfortuna, dato che i piani di Overgeared per il futuro includevamo un’ampia presenza della Chiesa di Rebecca.






‘Devo abbandonare il mio piano di rendere Sehee capo del gruppo di guaritori.’






Questo era accaduto solo alcune ore prima. Grid non riusciva a vedere il vero valore del titolo ‘Rifiuto’. Tuttavia, i suoi pensieri cambiarono dopo che ebbe ideato un piano per ricostruire la Lancia di Lifael.






‘Posso usare il potere di Sehee per reprimere il potere divino della Dea Rebecca?’






Il problema era che il potere della Dea Rebecca era troppo forte. Abbastanza da consumare la Salute dell’utente. Se quell’intenso potere divino poteva essere represso da Sehee, il potere della Trasformazione Bianca sarebbe stato dimezzato e avrebbe protetto l’utente.






‘Ci proverò.’






Grid, determinato, invitò immediatamente Sehee.






***






“Un successo!”






“Bene!”






Era come Grid si era aspettato.






Una volta che Sehee aveva purificato i capelli della dea, il potere divino si era fortemente indebolito.






[Soffici Capelli della Dea]






Bellissimi capelli appartenuti a Rebecca, dea della luce.






Contengono un potere divino che non può essere tollerato dagli umani, ma esso è stato dimezzato dalla Santa.






Peso: 0






‘Dato che il potere divino è stato indebolito, anche la forza della Lancia di Lifael si indebolirà.’






Quello era un problema che Grid doveva risolvere con qualche tecnica.






“Sigh.”






Grid fece un grosso sospiro e focalizzò il suo spirito. Pensò a tutti gli oggetti che aveva realizzato da quando era diventato il Discendente di Pagma.






‘Le abilità e l’esperienza che ho accumulato non sono da poco. Adesso sono in grado di dare alla Lancia di Lifael una forma più potente e ideale.’






<em>Flash!</em>






Grid affinò la sua concentrazione. Era convinto di potercela fare e desiderava aiutare Isabel. Tirò fuori il legno di fosforo bianco. Finalmente, iniziò la produzione su larga scala. Il cuore di Isabel batteva forte mentre lo guardava.






‘È particolarmente affascinante e virile quando lavora davanti alla fornace.’






“…”






Isabel guardava Grid come una donna timida. L’espressione di Damian si rabbuiò quando lo vide. Il cuore puro di Isabel, che non riusciva a dimenticare il suo primo amore, era dolce e amaro al tempo stesso. Quando si sarebbe accorta di lui?






‘Forse quel giorno non arriverà mai…’






Si rassegnò a quel pensiero. Damian sorrise amaramente e chinò il capo, per poi sorprendersi. Improvvisamente Isabel afferrò la sua mano.






“P-Piccola Isabel…?”






Le mani calde e tremanti di Isabel facevano battere il cuore di Damian all’impazzata. Isabel arrossì e si rivolse a Damian, che era esterrefatto.






“Se… Se Grid riesce a liberarmi dalla Trasformazione Bianca…”






“…?”






“Quando accadrà, voglio accettare il cuore di Sua Santità.”






“Piccola… Isabel…”






In realtà, Isabel aveva sempre visto Damian come un uomo senza interesse o considerazione. Non gli importava della posizione degli altri e continuava ad esprimersi con noncuranza. Era una vecchia storia. Isabel aveva compreso che, nonostante la facilità con cui Damian esprimeva il suo affetto, quell’affetto non era da poco.






Aveva visto ciò che Damian aveva fatto per lei e com’era diretto e sicuro di sé quando pensava a lei. Isabel aveva sviluppato un grande apprezzamento per lui nel corso di quella realizzazione. Era un amore che andava oltre il desiderio che provava per Grid. Il sentimento che provava per Damian era vero amore.






Ma ora.






“Ok, iniziamo?”






<em>Ttang! Ttang!</em>






C’era una persona che sudava per lei, Grid. Da quando si erano incontrati l’aveva salvata molte volte. Poteva salvarla di nuovo questa volta?






<em>Kuok.</em>






Isabel strinse la presa sulla mano di Damian. Desiderava ardentemente non perdere quell’opportunità.






‘Ti prego… Ti prego, aiutami.’






Voleva sentire la felicità come una persona normale. La preghiera appassionata di Isabel raggiunse Grid.






[La Figlia di Rebecca Isabel ti sta deificando. La fede che ripone in te è persino più potente e disperata della fede che ha nella Dea Rebecca. Non si tratta di una fede distorta. È una cosa naturale che la Dea Rebecca può capire. Hai evitato l’ira della Dea Rebecca.]






[Se hai esperienza nel creare oggetti con classificazione Mitica, meriti di essere deificato.]






[Il titolo Colui che ha Intravisto il Mito è stato aggiornato.]






[Colui che ha Intravisto il Mito]






Il requisito minimo per aumentare la classificazione della tua classe a ‘Mito’.






[Hai ottenuto la statistica speciale ‘Divinità’!]






[Divinità]






Una dignità sacra che non può essere tollerata.






Ogni volta che questa statistica guadagna 10 punti, puoi ottenere un nuovo potere. Il potere acquisito dipenderà dalla tua personalità.






“…”






Cos’era quello? Grid era confuso e smise di martellare. Poi vide Isabel e le rivolse un caldo sorriso. Damian e Isabel avevano appoggiato il capo l’uno all’altra, mentre si stringevano forte le mani: sembravano una dolce coppia di innamorati.






‘Gli sforzi di Damian hanno dato i loro frutti.’






Grid sapeva quanto Damian amasse Isabel. Per di più, Grid aveva sposato Irene e aveva avuto un bambino. Era diverso da quelli che consideravano l’amicizia o l’amore tra PNG e utenti solo come un’opportunità. Sosteneva davvero l’affetto tra Damian e Isabel.






‘Se avrete una bambina, mandatela dal mio Lord.’






Le radici di Satisfy. Le radici dei legami creati da Grid si stavano espandendo. Il Presidente Lim Cheolho aveva detto, “Spero che Satisfy diventi come un mondo alternativo, piuttosto che un semplice gioco.”






[Hai ricevuto la ★Missione Nascosta★ ‘Per Amore di Isabel’.]






Traduzione di Martina Procida


Editing di Libusemumei


                                


                                



