---
title: Capitolo 591
pubDate: 2025-03-17T08:49:02.576Z
tags:
    - overgeared
---




Periferia di Innsbruck, Austria.






Se si percorresse il sentiero di montagna, si sarebbe potuto scorgere un vecchio castello. Presso un lago dalle acque trasparenti, era talmente bello da catturare anche lo sguardo degli uccelli che passavano di lì. Ma perché aveva un’aria così cupa?






<em>Swaaah.</em>






Il vento soffiava nei campi. Non c’era alcun segno di vita.






***






In una stanza da 100 pyeong (*) non c’erano mobili o decorazioni, soltanto una capsula.






“Luna...”






L’uomo che vi dormiva all’interno sembrava stesse avendo un terribile incubo. I capelli tinti di verde erano umidi a causa delle lacrime, e il volto smunto era distorto dal dolore e dalla tristezza.






“Luna...!”






L’uomo agitato che stava ripetutamente chiamando il nome di una persona non era altri che Agnus. Urlò, e scattò a sedere.






“Pant...pant...”






Non poteva vedere la sua amata, non importava quanto la cercasse nel desolato castello. La terribile realtà schiarì la mente e il sangue freddo dell’uomo.






“Luna...”






Agnus si alzò e si spostò alla finestra. Gli occhi dorati fissavano il lago, su cui si rifletteva il paesaggio circostante. Si sentiva sempre bene quando osservava quello scenario con lei, ma adesso era diverso.






“...Il paesaggio che volevi vedere ogni mattina.”






Aveva accumulato ricchezze, talmente immense da avergli permesso di comprare un interno castello, ma adesso era solo. Non c’era nessuno se non lui in quell’enorme dimora.






<em>Kkuok.</em>






Agnus tratteneva a malapena le lacrime. La sua amata Luna era incorsa in una terribile fine a causa della sua incompetenza. Ogni volta che ripensava al passato Agnus voleva uccidersi, non sopportando il non poter riavvolgere il tempo.






“Voglio...Voglio vederti di nuovo.”






<em>Barcoll.</em>






Con passo svogliato, Agnus tornò alla capsula per poi connettersi ad un altro mondo; Satisfy. Voleva far avverare un desiderio impossibile da realizzare nella realtà.






***






“Merda! Dannazione!”






“...”






Black e White avevano attaccato Reidan per poi morire, subendo ingenti perdite. Una volta riunite al punto di resurrezione, entrambe col dente avvelenato, White bestemmiò mentre Black urlò dentro di sé. La loro furia nei confronti di Overgeared lacerò il cielo.






‘Che tipo di persona è Grid? Come ha fatto ad ottenere così tanti PNG eccellenti?’






‘Faker...Un classe normale che osa...’






White voleva subito correre di nuovo a Reidan, ma questa volta avrebbe fatto avverare il suo desiderio. Sfortunatamente, l’avversario era troppo forte e non poteva sognare una vendetta. Tutto ciò aveva senso? Avrebbero dovuto provare paura combattendo Kraugel o Grid, non i subordinati di quest’ultimo!






Una voce gentile risuonò nelle orecchie delle scosse sorelle.






“Sarà difficile per voi affrontare Overgeared con la forza che avete. Si può affermare con sicurezza che l’attuale potenza di Overgeared è allo stesso livello dell’esercito di Ares.”






“...!”






Chi c’era al punto di resurrezione? Gli sguardi delle sorelle si fecero più attenti mentre osservavano con cautela la direzione da cui proveniva la voce. Furono sorprese nello scoprirne il proprietario, un uomo dai capelli bianchi abbastanza bello da sembrare una donna, Veradin.






“Il capitano delle iene? Perché ti trovi qui?”






Iena, un termine dispregiativo per i negromanti, stregoni in grado di manipolare i cadaveri altrui. Venivano definiti così poiché avevano l’abitudine di cercare i corpi dei caduti sul campo di battaglia. Il motivo per cui le sorelle chiamavano Veradin ‘capitano delle iene’ era semplice:






Veradin era il negromante al primo posto in classifica.






‘Colui che era stato definito il miglior genio fra i 10 Esordienti insieme a Lauel.’






‘A differenza di Lauel, sta agendo silenziosamente. Perché si è avvicinato a noi?’






Ci deve essere qualcosa di grosso in ballo. Veradin tese una mano alle due giovani.






“Se desiderate vendicarvi di Overgeared, perché non vi unite a noi?”






“Hah...!”






White rise. Era ridicolo.






“Unirci alla Gilda Lupo Bianco? Vuoi che ci uniamo ad una gilda guidata da qualcuno di più debole? Non ti rendi conto di chi hai davanti? Innanzitutto, come potresti aiutarci?”






Fu una reazione violenta, ma Veradin non ne rimase offeso. Lupo Bianco era una gilda fra le prime 200 in classifica, tuttavia il negromante si rendeva conto che non era abbastanza per reclutare delle persone così importanti come le sorelle White e Black.






“Per favore, non fraintendete. Sto cercando di reclutarvi per Immortal, non per la mia gilda.”






“Immortal?”






Era un nome importante.






“L’organizzazione dei negromanti?”






Le sorelle risero, ma Veradin disse qualcosa di incredibile.






“Immortal è un’organizzazione segreta che serve Agnus.”






“A-Agnus?”






Il peso che aveva il nome di Agnus era enorme. Insieme a Kraugel ed Ares, possedeva una forza potente e una follia peculiare. Anche il peggior gruppo di giocatori oscuri, Blood Carnival, lo evitava. Nessuno voleva provocarlo, e facevano sempre attenzione.






Fino ad ora, però, Agnus non aveva esercitato molta influenza sulla struttura del potere. Questo perché era sempre da solo, proprio come Kraugel. Adesso Veradin affermava l’opposto, facendo intendere che avesse qualcuno alle sue spalle.






“Aspetta un minuto. Non è troppo pericoloso dare del potere a quel pazzo?”






“Distrugge una città ogni volta che è annoiato...”






“...”






Veradin ci rimase male sapendo che anche le sorelle – che non venivano etichettate come ‘normali’ – percepivano Agnus essere il più grande dei folli. Il negromante rise e scosse il capo. “Contrariamente a ciò che pensate, Agnus ha una mente sorprendentemente fredda. Non si cimenta in omicidi di massa a meno che i suoi sentimenti non vengono scossi.”






“...”






In altre parole, commetterebbe un omicidio di massa se fosse di cattivo umore. Veradin avanzò ancora una volta la sua offerta.






“Venite ad Immortal. Se starete con Agnus non dovrete temere Overgeared.”






“...”






Aveva molto senso, d’altronde la presenza di Agnus era davvero importante. In particolare c’era la sua trasformazione in Cavaliere Infernale, che poteva essere temporanea, ma lo rendeva il più potente cavaliere non morto privo di timore della morte.






‘Se ci alleassimo ad una persona simile...’






‘...avremo le ali ai piedi.’






Tuttavia, era difficile cambiare schieramento così facilmente. Dovevano sentire le condizioni.






“Qual è lo scopo di Immortal?”






“Rendere Agnus il re dei vivi e dei morti. L’obiettivo è dominare in futuro l’intero continente, fondando un regno dove i non morti e gli utenti coesistano.”






“...Interessante. Sarebbe incredibilmente forte se riusciste a creare un esercito di non morti al livello di un regno.”






“Ma non ci saranno attività fastidiose se ci uniremo? Facciamo parte di Blood Carnival perché ci viene garantita libertà.”






“Certamente anche voi avrete la vostra libertà ad Immortal. Tuttavia, siate consapevoli che Overgeared e l’esercito di Ares sono nostri nemici. Se ci sarà un conflitto armato con queste due forze, dovrete combattere.”






“...”






Le condizioni non erano pessime per White e Black. Non soltanto veniva garantita loro la libertà, a loro piaceva anche il fatto che fossero decisamente opposti ad Overgeared.






‘Sono sospettosa riguardo l’ostilità verso Ares, ma...’






‘...non saremo invincibili se la nostra forza si combinasse con l’esercito di non morti di Agnus?’






Le loro preoccupazioni non durarono al lungo. Si sentirono rassicurate pensando ad Agnus.






“Okay. Allora usciremo da Blood Carnival.”






Veradin scosse il capo a quell’affermazione.






“No, come facciata, dovrete rimanere in Blood Carnival, proprio come io sto ancora in Lupo Bianco.”






“Ancora non annuncerai al mondo l’esistenza di un’organizzazione che si chiama Immortal?”






“Esatto, più di ogni altra cosa, sono curioso. Chi è il capo dietro Blood Carnival? Qual è la sua identità?”






“Ha, anche noi vogliamo saperlo.”






Le sorelle White e Black lo schernirono, ma non espressero alcuna lamentala. Anche loro erano curiose di quale fosse l’identità del capo.






***






Nella fortezza di Blood Carnival, situata nelle profondità dei Monti Dravian, una persona passava la maggior parte del suo tempo nel precedente nido del drago di luce Nevartan; si trattava del capo di Blood Carnival, alias ‘Dark’. Solamente i tre membri fondatori del gruppo conoscevano l’identità del capo nascosto.






‘E’ irritante che le sorelle White e Black non dicano nulla.’






Le sorelle avevano attaccato Reidan, e fallito. Basandosi sulla loro natura, non sarebbe strano se stessero correndo da lui proprio ora. I membri di Blood Carnival si radunavano per i benefici dei singoli, per cui era impossibile per lui mandare dei rinforzi.






Tuttavia, rimanevano in silenzio e ciò non lo tranquillizzava. Ci pensò e inviò un sussurro a Viola, una dei membri fondatori di Blood Carnival.






<em>- Hai trovato qualche PNG nominativo al livello di Piaro?</em>






<em>- Ho setacciato diversi regni con i ragazzi, ma non ho visto nessun PNG talentuoso. E’ la prima volta che ho scoperto un PNG indipendente così prezioso.</em>






<em>- Tutti sono avidi di talenti. Hmm...Forse è più saggio allearne uno noi stessi.</em>






<em>- Allenare un PNG definito? Come?</em>






<em>- Viola, hai visto il video della guerra di Bairan? Un soldato aiutava Grid di nascosto sul campo di battaglia. Forse sin dall’inizio Grid non ha cercato quel tipo di PNG. Potrebbe aver sistematicamente allenato un PNG ordinario che si è evoluto in uno con un nome.</em>






<em>- Ed è possibile?</em>






<em>- Dobbiamo scoprire se sia possibile o meno. Se trovi un PNG grosso modo dotato, assicuratelo. Lo porteremo nel dungeon e ne aumenteremo il livello.</em>






<em>- R-ricevuto.</em>






Viola non ne era sicura, ma seguì l’ordine di Dark. La sua fiducia nei suoi confronti era molto profonda.






Dopo aver passato l’ordine alla donna...






“Dovrei lasciarlo fedele al proprietario.”






Dark fece un’espressione soddisfatta e si diresse verso un passaggio segreto nascosto dietro una tenda. Scese le scale e vide un complesso labirinto, il cui creatore era...?






“Facciamo del nostro meglio oggi.”






...Nient’altri che Dark.






<em>Kaaang! Kaaang!</em>






Un dungeon dalla difficoltà tremenda era stato creato da Dark, che aveva in mano un piccone. Era la comparsa di una nuova classe nascosta, Creatore di Dungeon.






Più tardi, questo sarebbe diventato un fantastico dono per Grid ed Overgeared...






* Pyeong: unità coreana di area e spazio.






Editing di Libusemumei


Traduzione di MoonRoro29




                                


                                



