---
title: Capitolo 592
pubDate: 2025-03-17T08:49:02.576Z
tags:
    - overgeared
---




Un Creatore di Dungeon era in grado di costruire dungeon sotterraneo, nelle grotte, all’interno di edifici, ecc.






La classificazione dei dungeon costruiti variava a seconda del luogo, del design e della grandezza. Più alta la classificazione del dungeon, più grande era il numero di trappole e mostri che era possibile piazzarvi dentro. Pertanto, la classificazione del dungeon era un fattore che contribuiva direttamente alla sua difficoltà.






[La terza sezione del dungeon ‘Attento ai Cani’ è stata completata.]






[La terza sezione è strutturalmente capace di piazzare 8 trappole e 193 mostri. Tuttavia, non sono inseribili mostri di tipo volante.]






[Questo è un dungeon di classificazione unica. Come bonus, l’esperienza aumenterà del 10% e tutte le statistiche andranno a +6.]






[Ogni volta che qualcuno distruggerà una trappola o caccerà un mostro, otterrai un po’ della loro esperienza. Potrai ottenere una certa quantità di oro e materiali da costruzione ogni volta che qualcuno otterrà degli oggetti. Se un esploratore del dungeon muore al suo interno, otterrai diverse ricompense speciali.]






Il dungeon ‘Attento ai Cani’, costruito da Dark all’interno dei Monti Dravian, era il suo capolavoro. Una struttura che bloccava completamente gli intrusi per proteggere ‘lui’, che un giorno ne sarebbe diventato il padrone. Ovviamente non sempre i dungeon costruiti da Dark venivano utilizzati a questo scopo.






I dungeon erano spazi altamente utilizzati, e delle volte Dark ne ideava alcuni per allenare i suoi alleati o facili da attaccare per beneficiarne lui stesso. Spesso creava dungeon speciali, come la casa infestata, che necessitavano un pagamento per potervi entrare, creando un’attrazione turistica.






In ogni caso, Dark non aveva dubbi che Attento ai Cani lo avrebbe protetto da qualsiasi cosa proprio come desiderava, ma mancava ancora molto prima di finirlo. Il tempo e il costo di produzione erano troppo alti, e c’era bisogno di molto denaro.






‘Dovrei aumentare il costo da pagare per assoldare la gilda?’






No, non doveva essere troppo avaro. Negli ultimi anni nell’industria erano aumentati i rivali, perciò doveva esserne agitato.






‘Ci sono troppe persone cattive nel mondo.’






Nei meandri oscuri del mondo, erano in grado di vederle tutte; quelle che facevano del male agli altri senza scrupoli, o quelle che uccidevano, ecc.






<em>Kaaang! Kaaang!</em>






<em>Puok! Puk.</em>






<em>Suksak.</em>






Abbatteva costantemente muri con il piccone, scavava con una pala e ne costruiva di nuovi con i mattoni. Dark era profondamente assorto nella creazione del dungeon, quando gli venne un dubbio.






‘Cos’è questa sensazione? Ho una classe nascosta, ma faccio lavori pesanti ogni giorno?’






Guardò il piccone e la palla che non aveva mai toccato nella realtà e inorridì.






“Sigh...Comunque sono contento, perché è una classe che mi può far guadagnare molte ricompense.”






Dark sospirò profondamente. Somigliava molto a qualcuno, e quel qualcuno naturalmente era...






“Missile Magico! Missile Magico! Missile Magico! Missile...Oh! Hey, #@!$%!”






Grid.






Il fabbro leggendario aveva usato per ore Missile Magico sulla minerale di ferro posto sull’incudine. Aveva già consumato diverse pozioni mana e chiese nuovamente a Braham una conferma.






“È la verità? Posso davvero apprendere il Metodo di Produzione per l’Equipaggiamento Magico da Battaglia ripetendo quest’azione?”






Braham rispose al disperato Grid.






‘Esatto. Dopo aver colpito 10.000 volte il minerale di ferro, dovrai colpire 10.000 volte la jaffa, e poi per altre 10.000 volte l’oricalco...Se continuerai questo procedimento, a un certo punto dovrai colpire l’adamantio e il diaspro sanguigno 10.000 volte e avrai i requisiti per apprendere il Metodo di Produzione per l’Equipaggiamento Magico da Battaglia.’






“Eh...??”






Non avrebbe dovuto colpire soltanto il minerale di ferro? Grid non credeva alle sue orecchie, ma non si dimenticò di utilizzare Missile Magico. Dopo ciò comparve una finestra di notifica.






[La tua intelligenza è aumentata di 1 punto.]






[La tua precisione magica è aumentata dello 0.01%.]






“Ohhh!”






Era stata una fortuna che le sue statistiche fossero aumentate grazie al lavoro, in particolar modo l’intelligenza.






‘...’






Poco fa stava bestemmiando, mentre adesso era felice come un bambino. Braham pensò che fosse assurdo.






‘Al mondo esiste un individuo così semplice?’






Non stava screditando quella semplicità, anzi, Braham pensava che il talento del fabbro provenisse proprio da quest’ultima caratteristica.






‘In modo particolare, la sua personalità semplice gioca un ruolo importante quando si concentra su lavori ripetitivi.’






Un enorme sorriso era nato sul volto di Grid alla vista dell’aumento della statistica dell’intelligenza, e Braham gli sussurrò.






‘Per favore, tieni a mente che puoi imparare nuove magie se la tua intelligenza aumenta un altro po’.’






“D-davvero? Okay! Missile Magico! Missile Magico!”






<em>Teong! Teong!</em>






[La tua intelligenza è aumentata di 1 punto.]






[La tua precisione magica è aumentata dello 0.01%.]






[Il livello di Maestria della Magia è passato da Livello 5 a Livello 6.]






Lavorare era sempre giusto. Non importava quanto fosse faticoso, veniva sempre ricompensato.






“Pant, pant! Missile Magico! Pant, pant! Missile Magico! Missile Magico!”






Il grado di soddisfazione e l’entusiasmo di Grid aumentarono alla vista delle statistiche in aumento, e continuò a colpire il minerale di ferro con Missile Magico. All’inizio il minerale veniva danneggiato o perforato dall’incantesimo del fabbro, ma adesso diventava ogni volta più solido. Faceva tutto parte del procedimento per allenare la sua magia.






***






Minor serviva Grid da quando era un ragazzino di 13 anni, e adesso il talentuoso giovane vigorosamente voluto da Grid a Bairan aveva compiuto 18 anni. Cosa aveva fatto durante quei 5 anni? Aveva esplorato tutto il continente, alla ricerca di minerali nuovi e dalla migliore qualità. Fu molto difficile, soprattutto durante la sua permanenza a Reidan.






Il potere dell’educazione, però, era tremendo! Le sue qualità erano sbocciate poiché Grid lo aveva obbligato a studiare e, in questo momento, aveva trovato dei nuovi minerali. I Monti Dravian erano noti per essere il nido del Drago di Luce Nevartan.






‘Questo è davvero...! Sento la presenza di un nuovo minerale!’






Adesso aveva delle buone notizie da riportare al Duca Grid.






‘No, lui non è un duca, ma un re.”






Inizialmente a Minor Grid non piaceva. Il giovane, essendo un vero genio, era molto orgoglioso e pensava fosse vergognoso essere al servizio di un semplice duca. Minor era convinto che soltanto l’imperatore dell’Impero Saharan avesse le qualità adatte per averlo come servitore.






Questi suoi pensieri, però, ultimamente erano cambiati. Nonostante fosse un uomo comune come lui, Grid era diventato un importante nobile, con anche le qualità adatte per diventare il re di una nazione. L'impressione che Minor aveva di lui era cambiata di molto.






‘Questo è un uomo che posso servire.’






Minor era determinato a servire Grid anche in futuro. Avrebbe lavorato egregiamente per lui, e imparato tanto.






‘Huhuhu...Così un giorno diventerò un nobile e poi un re.’






Da adesso in poi, il suo obiettivo sarebbe stato diventare il secondo Grid. Minor, sentendosi determinato, tirò fuori dalla sua borsa un piccone. Aveva intenzione di massimizzare i suoi risultati portando i minerali appena scoperti direttamente a Grid. Il capo di Overgeared sfruttava le capacità di Minor come detector di minerali, ma a lui piaceva di più scavare.






Il giovane geniale, avaro quanto Grid e sicuro di sé come Lauel, iniziò a scalare i Monti Dravian. Nel corso degli anni passati, aveva sviluppato grandi abilità di movimento e aumentato la sua forza, stamina e perseveranza, durante l’esplorazione del continente.






***






“Missile Magico! Missile Magico! Missile Magico!”






Il tempo medio di utilizzo di Missile Magico (Potenziato) Livello 3 era di 1.5 secondi. Il tempo di ricarica risultava essere meno di 1 secondo, ma questo calcolo si applicava soltanto quando veniva utilizzato ripetutamente, grazie al breve lasso di tempo di attivazione. Consumava 420 di mana l’uno e non era un problema, dato i 12.000 punti mana e i 1900 di intelligenza raggiunti con l’aiuto di vari titoli ed oggetti.






Facendo un semplice calcolo, la barra del mana di Grid si era svuotata dopo aver utilizzato ininterrottamente Missile Magico per 40 secondi. Anche se avesse bevuto una pozione mana, c’erano dei limiti, ovvero il tempo di attesa per il riutilizzo di una pozione. In altre parole, era teoricamente impossibile, per Grid, attivare Missile Magico per una dozzina di minuti.






Eppure, Grid lo aveva già utilizzato per più di 4 ore, grazie all’Anello dell’Assurdità che riduceva il consumo delle risorse del 50%.






‘Questo gioco si basa davvero sull’utilizzo degli oggetti.’






Grid realizzò quell’innegabile verità ancora una volta, e sorrise deliziato. Nel momento in cui il 10.000° Missile Magico colpì il minerale di ferro grezzo…






[Hai appreso il metodo di Allenamento Magico del Minerale di Ferro Grezzo.]






[In futuro, potrai allenare il minerale di ferro grezzo con diversi incantesimi offensivi. Il potere e l’abilità della magia che utilizzerai determinerà la velocità di allenamento del minerale di ferro grezzo.]






[I minerali temprati con l’uso della magia hanno una durabilità inferiore rispetto ai minerali temprati manualmente, ma c’è la possibilità che vi verranno collegate degli effetti magici speciali. Il tipi di effetto dipende dalla magia utilizzata per temprarli.]






“Oh...! Ohh!!”






La felicità di Grid andò alle stelle dopo aver ripetuto la stessa azione per 4 ore e 10 minuti. Braham lo sollecitò mentre il fabbro leggendario stava controllando le ricompense.






‘Non sarebbe meglio continuare ad utilizzare Missile Magico? Il prossimo minerale grezzo è la jaffa.’






Probabilmente Braham non era consapevole delle sue stesse emozioni, perché anche la sua voce risuonava euforica, e Grid rise.






‘Voglio vedere subito l’equipaggiamento magico da battaglia che sarai in grado di creare.’






Metallo di ferro grezzo, jaffa, mithril, oricalco, metallo di ferro nero grezzo, oricalco blu e infine adamantio e diaspro sanguigno. Grid doveva colpire almeno 19 tipi di metalli 10.000 volte, impiegandoci almeno una settimana. Ovviamente, questa stima includeva il tempo di recupero della stamina e il limite del tempo di connessione a Satisfy.






Lo stesso procedimento doveva necessariamente essere ripetuto per una settimana o più. Questo sarebbe terribile e disgustoso per qualcun altro, ma non rappresentava un grosso problema per Grid. Il capo di Overgeared non era frustrato perché ciò richiedeva pazienza e non talento, e la specialità di Grid era proprio il non arrendersi.






[L’utilizzo di magia a lungo termine ha rallentato la velocità di recupero della magia e la velocità di ricarica del mana.]






[Sei stanco. La stamina si consumerà più velocemente. Hai resistito.]






‘Potrebbero volerci 10 giorni invece di una settimana.’






Il sistema aveva cominciato ad interferire, ma l’espressione di Grid non cambiò minimamente. Si era perfettamente adattato a questo allenamento.






‘Isabel, aspetta un altro po’. Ti donerò sicuramente la migliore delle lance.’






Non c’era ansia. Il volto di Grid era calmo mentre cominciava a colpire la jaffa con Missile Magico. Soltanto chi lo osservava in disparte era nervoso.






‘Per quanto tempo dovrà ripetere la stessa cosa?’






‘Non è stufo? Sto morendo dalla noia solamente a guardarlo...’






‘Uhh, mi sento stanco soltanto standogli affianco. Sono indolenzito.’






‘Per favore vai via e riposati...’






I fabbri di Reinhardt cominciarono a temere l’ossessione di Grid. Al contrario, Damian e Isabel lo osservavano come se fosse un esempio da seguire, pensando che lo spirito del fabbro fosse qualcosa di inusuale nel loro mondo.






“Missile Magico!”






<em>Jeeeong!</em>






Lampi bianchi saettavano di notte nella fucina. Lauel, dalle lontane mura, sorrise a quella vista.






“Questa luce rappresenta il glorioso futuro che condurrà questo regno. Hut...!”






In quella piacevole notte, soffiava una brezza fresca.


Traduzione di MoonRoro29


Editing di Libusemumei


                                


                                



