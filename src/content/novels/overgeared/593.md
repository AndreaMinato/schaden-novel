---
title: Capitolo 593
pubDate: 2025-03-17T08:49:02.576Z
tags:
    - overgeared
---




Cari lettori, mi sono accorta che ho saltato un capitolo di pubblicazione. Rimedio subito!






Mentre Grid stava imparando il Metodo di Produzione dell’Assetto di Battaglia Magico.






I membri di Overgeared erano sparpagliati ovunque per svolgere i loro compiti. Incoraggiavano e aiutavano le persone maggiormente danneggiate dalla guerra e riparavano Reinhardt, Patrian e Bairan. La persona che giocò il ruolo più grande in questo processo non faceva parte dei classificati di alto livello come Jishuka, Yura, Regas o Pon. Con sorpresa si trattava della sorella di Grid, Ruby.






Il sorprendente potere curativo di Ruby di Ruby e lo spirito benevolo aiutarono a curare e incoraggiare i corpi e le menti feriti delle persone e dei soldati.






“Ti ringrazio! Lo apprezzo molto! I miei amici e la mia famiglia possono recuperare la propria salute grazie alla Santa Ruby!”






“Ho pensato che avrei trascorso il resto della mia vita in questo modo, ma sono in grado di camminare grazie a Santa. Ringrazierò Santa per il resto della mia vita e vivrò bene.”






“Ah! Santa Ruby è la sorella di Grid? Come possono esserci due fratelli così fantastici?”






L’amore delle persone e il rispetto verso Ruby crebbero ulteriormente. Come previsto, la sfera di influenza di Ruby si espanse naturalmente. Proprio sotto quella di Grid. Lauel se ne approfittò totalmente.






“Aumenteremo la velocità dell’operazione di recupero. Fate lavorare di più le persone e i soldati. Se Ruby andasse a predicare la necessità del lavoro, le persone desidereranno lavorare più duramente.”






“Le persone non stanno già lavorando tutto il tempo tranne quando mangiano e dormono? Impossibile. Crolleranno.”






“Ruby, non puoi curarli se cedono?”






Un perfetto potere infinito! Il valore dell’abilità di cura ad ampio raggio di Santa era incredibile. A Lauel piaceva davvero Ruby, che creava un ambiente dove le persone e i soldati potevano oberarsi di lavoro. A Ruby non piacquero le parole di Lauel.






“Una persona cattiva.”






“Puoi condannarmi, ma sono orgoglioso di me stesso. La mia decisione è unicamente per la crescita di Grid e di Overgeared. Non penso di sbagliare.”






“Hmph, non ho nulla da dirti.”






Ruby si girò, dirigendosi verso il popolo e i soldati per chiedere loro di lavorare più duramente. Anche Ruby era un membro di Overgeared e non poté disobbedire agli ordini di Lauel.






“Mi prenderò cura di voi in modo che non restiate feriti.”






Ruby fece questa promessa alla gente.






Un sorriso apparve sul volto di Lauel.






“A differenza di Grid, lei ha un lato dolce…”






Tu-tump!






I sentimenti, che aveva sigillato nel profondo del suo cuore, si mossero.






‘<em>Cosa? Cos’è questa calda fiamma che si muove nel mio cuore?</em>’






Lauel non lo sapeva, ma si trattava dell’amore. Il primo amore in ritardo del ventiduenne Lauel era iniziato.






***






“Cosa? Lauel ha ordinato alle truppe di riunirsi a Reidan?”






“Sì, perché è al confine dell’Impero di Saharan e deve essere protetta a fondo.”






“Perché ha preso una decisione simile? Non dovremmo fare attenzione ai resti del Regno di Eternal, piuttosto che l’Impero di Saharan? Dal canto loro, non possono perdonarci di aver ucciso il re e diviso il regno. E se radunassero le loro truppe e avanzassero a Bairan o a Reinhardt?”






Toban mise in discussione l’ordine di Lauel. Aveva servito come capo dello staff della Gilda di Tzedakah. dal suo punto di vista, sembrava che Lauel stesse facendo un grosso errore.






Euphemina e Vantner concordarono.






“Sì. Nella situazione attuale, i resti di Eternal non perderanno l’occasione.”






“Lauel ha fatto un errore perché è stanco?”






Nel momento in cui tutti iniziarono a non fidarsi del giudizio di Lauel.






“Lauel non ha ignorato la presenza del Marchese Steim.”






Disse la silenziosa Yura. Le sue labbra a pesca catturarono gli occhi di tutti.






“Dopo la morte di Re Aslan, i suoi malvagi semi sono stati messi in mostra al pubblico e il Marchese Steim non ha più nulla di cui preoccuparsi. Servirà incondizionatamente Youngwoo-ssi. Ma come può giungere da Youngwoo-sso a mani vuote dopo aver rifiutato il suo supporto durante la guerra?”






“Capisco!”






“C’è ancora il Marchese Steim!”






Vantner fece un’espressione confusa mentre Toban e Euphemina annuirono immediatamente.






“Prima o poi, il Marchese Steim giungerà con un regalo.”






“Il regalo sono i resti di coloro che sono contro Grid. Sul serio, Lauel è incredibile. Se lo aspettava e ha stanziato le truppe a Reidan.”






“Anche Yura è incredibile per averlo scoperto. Per Lauel non sarebbe più facile se Yura lo assistesse?”






“No. Yura deve avanzare di livello. è una delle potenze più forti della nostra gilda.”






“…”






La potenza più forte. Era davvero così? Yura non riusciva ad accettarlo.






‘<em>Sono debole.</em>’






Euphemina con la sua classe epica e Jishuka armata con l’Arco della Fenice Rossa erano paragonabili a Grid e Kraugel di classificazione leggendaria. Lei era debole, nonostante avesse una classe leggendaria.






‘<em>Questo è un problema. Devo dedicarmi a trovare i pezzi nascosti il prima possibile.</em>’






Era una questione di orgoglio. Anche Yura sognava di diventare la più forte di chiunque altro.






‘<em>La mia prossima destinazione è…</em>’






L’inferno. Lo stadio che massimizzava le abilità di un Cacciatore di Demoni. Una volta che lo stabilimento del Regno di Overgeared fosse stato completato e che il Regno di Overgeared avesse riguadagnato la stabilità, sarebbe accorsa all’inferno e si sarebbe concentrata sulla sua crescita. Yura era preparata.






***






Furono costruiti tre templi di Rebecca a Reinhardt. Gli anziani della Chiesa di Rebecca accettarono l’ordine di Papa Damian. Avrebbero fornito pieno supporto a Grid e a Overgeared, che avevano distrutto il grande demone Belial. I giocatori appartenenti alla Chiesa di Rebecca ricevettero una missione.






[È stata generata la missione ‘Costruzione del Tempio’.]






[Costruzione del Tempio]






Difficoltà: A






La Chiesa di Rebecca intende costruire tre templi a Reinhardt, il territorio del grande eroe Grid.






Aiuta la costruzione dei Templi di Rebecca.






Condizioni per completare la missione: Lavorare per almeno quattro giorni nel cantiere dei Templi di Rebecca.






Ricompensa per la missione: Hai il diritto di essere assegnato al nuovo tempio costruito. Potere Divino +20. La ricompensa differirà in base al contributo nella costruzione.






“Di quanta forza lavoro hanno bisogno per far partecipare i paladini e i preti nei cantieri?”






“Non è uso comune che i fondi e la forza lavoro richiesti per la costruzione del tempio vengano ricoperti dal signore del territorio in cui viene costruito il tempio?”






“Wow… È sicuro che non stiamo pagando il costo dei templi costruiti a Reinhardt?”






“Papa Damian sta abusando della sua autorità. È risaputo che è un fan di Grid.”






“Non riesco a credere che gli anziani abbiano accettato.”






Ai giocatori della Chiesa di Rebecca non piaceva la missione Costruzione del Tempio. Non riuscivano a capire il perché dovessero partecipare alla costruzione del tempio e si sentirono a disagio perché sembravano venire usati per gli affari privati di Damian. Tuttavia, ci furono davvero pochi giocatori che rifiutarono la missione. Le missioni di grado A non erano facili da ottenere e la ricompensa era piuttosto buona.






‘<em>Aumenta il potere divino di 20.</em>’






‘<em>Reinhardt è una delle poche città davvero grandi in tutto il continente. Se non riesco ad arrivare lì, posso fare grandi profitti completando ogni giorno numerose missioni.</em>’






‘<em>Non voglio perdere l’occasione di costruire un’amicizia con Overgeared.</em>’






‘<em>Seguire la tendenza per il futuro.</em>’






I talenti iniziarono a radunarsi a Reinhardt, che sarebbe diventata la capitale del Regno di Overgeared. Questo era il potere di Overgeared.






***






“Mi dispiace!”






I membri dei Cavalieri d’Argento, incluso Peak Sword, fecero ritorno. Si consideravano dei peccatori. Questo perché l’Isola di Cork era stata completamente distrutta. L’Isola di Cork che era fiorita in passato non poteva esistere di nuovo. Delle lacrime scesero lungo il volto di Peak Sword mentre ricordava la distrutta Isola di Cork.






“Se l’avessimo lasciata a Eternal quando me lo avevi detto…”






L’isola non sarebbe andata distrutta. Non sarebbe stata portata via, ma avrebbero potuto usarla in futuro. Invano avevano protetto l’Isola di Cork e portato risultati irreversibili. Lauel confortò Peak Sword, che non riusciva nemmeno a sollevare il capo.






“Non è colpa tua. È mia per non aver previsto l’attacco di Carnevale di Sangue.”






Non c’era stato modo di prevederlo, ma non trovò scuse. Lauel non aveva mai pensato che Peak Sword avrebbe protetto completamente l’Isola di Cork dalla marina di Eternal. Innanzitutto, non c’era ragione per Carnevale di Sangue di intervenire. Sfortunatamente, Peak Sword fu molto più eccezionale del previsto e il risultato che ne uscì fu questo.






‘<em>Ora che l’Isola di Cork è distrutta, il costo per ripristinare le strutture distrutte è troppo alto. È meglio rinunciare.</em>’






Non dovevano essere così ossessionati. All’inizio, l’Isola di Cork era la maggiore risorsa di entrate per Overgeared. Ma questo in futuro sarebbe cambiato. I territori appartenuti a Eternal, che sarebbero stati occupati da Overgeared, erano molto più preziosi dell’Isola di Cork.






Poi Lauel ricevette un nuovo rapporto.






“Katz è ritornato.”






Guerriero Sanguinario Katz. La sua forza era paragonabile a quella di Grid quando era sul campo di battaglia. No, forse era superiore a Grid. Lauel aveva grandi speranze per lui. Sperava che Borneo sarebbe stata protetta per dieci giorni. Lauel si apprestò a salutare Katz.






“Devi aver sofferto molto. Siamo riusciti a proteggere la nostra retroguardia grazie alle tue azioni.”






Sarebbe stato grandioso se fossero riusciti a far diventare Borneo completamente loro, ma c’erano solo mille truppe assegnate a Katz. Era impossibile proteggere completamente Borneo dal Regno di Gauss, che poteva spostare decine di centinaia di truppe. Fu un grande lavoro tenerla solo per dieci giorni.






Katz fece rapporto a Lauel. “L’esercito del Regno di Gauss ha rinunciato a occupare Borneo e si è ritirato. Penso sia meglio inviare dei rinforzi a Borneo in modo che il Regno di Gauss non ci provi di nuovo.”






“… Uh?”






L’esercito del Regno di Gauss aveva rinunciato ad occupare Borneo e si era ritirato? Il risultato fu incredibilmente sconvolgente.






“Come hai fatto a tenere Borneo?”






Katz formò un cerchio con le sue dita dopo aver sentito la domanda di Lauel.






“Soldi.”






“…”






Beh, avrebbe parlato con Grid. Lauel voleva dare a Katz e a Peak Sword delle buone armi per tutto il loro duro lavoro.






***






<em>Chaaeng! Chaaeng! Chaaeng!</em>






I giorni passarono. Continuò ad usare Missile Magico tranne quando dormiva.






<em>Chaaeng! Chaaeng! Chaaeng!</em>






“…”






Grid usò Missile Magico sui metalli senza sosta. I cerchi scuri sotto i suoi occhi ricordavano un uomo morto.






“Grid…”






Il bellissimo volto di Isabel era pieno di preoccupazione mentre guardava Grid nella fucina. Si sentiva dispiaciuta per Grid, che stava lottando per lei. Si chiedeva se lei potesse davvero abusare di Grid così tanto.






‘<em>Soffrire a causa mia… no. Non posso più sopportarlo.</em>’






Isabel si alzò in piedi. Non le importavano più le sue questioni. Sperava solo che Grid stesse bene.






“Grid…!”






Isabel stava per dire a Grid di fermarsi. Poi, l’adamantium venne colpito per la decimillesima volta da Missile Magico di Grid e brillò vivacemente, illuminando l’intera fucina. Grid si voltò verso una Isabel stupefatta e fece un sorriso luminoso.






“Sei pronta a goderti la tua felicità?” 




Traduzione di Blakriss


Editing di Libusemumei


                                


                                



