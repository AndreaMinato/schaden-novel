---
title: Capitolo 599
pubDate: 2025-03-17T08:49:02.577Z
tags:
    - overgeared
---


Buona lettura miei cari esploratori di mondi!




“Tutti i 15 regni, eccetto l’impero, hanno inviato un emissario?”


Avevano rifiutato l’invito alla cerimonia di fondazione, ma ora avevano inviato dei rappresentanti? I membri di Overgeared reagirono duramente quando udirono quella notizia.


“Perché si comportano come vogliono? Perché si comportano come se fossimo dei polli?”


“È una cosa odiosa, ma la situazione non è così male. Il fatto che abbiano mandato dei rappresentanti significa che sono disposti a trattare con noi.”


“Non è una cosa poco credibile? Quei bastardi stanno accettando il regno di Overgeared?”


“Perché hanno cambiato la loro posizione, improvvisamente?”


“Overgeared diventerà grande quanto l’impero in futuro e stanno cercando di leccarci i piedi! Puhuhuh!”


“Adesso si sono resi conto della dignità del Dio Grid! Puahahahah!”


Più la conversazione andava avanti, più l’atmosfera si faceva eccitata. L’energia positiva generata da Peak Sword e da Vantner fomentò una fiducia infondata.


Lauel sospirò e gettò acqua fredda sul loro entusiasmo. “È impossibile. Ci rifiuteranno fino alla fine.”


“Eh? Allora perché ci stanno mandando dei rappresentanti?”


“Uh, non è ovvio? La mia reincarnazione ha già rilevato il 100% delle loro intenzioni. Be’, non ci saranno troppi guai, indipendentemente da come agiamo. Uhuhuhuh, questa è davvero un’ottima opportunità.”


“…”


Lauel era molto felice. Era come un serpente che fissava la sua preda: i rappresentanti dei 15 regni.


***


Era passata un’ora da quando l’emissario del Regno di Gauss era arrivato. I restanti 14 rappresentanti erano riuniti a Reinhardt. Il Barone Cudan del Regno di Murray era sorpreso.


“C’è molta più gente di quanto pensassi?”


Il Palazzo di Reinhardt, dove avrebbe avuto luogo la cerimonia di fondazione, era gremito. Non importava dove girasse lo sguardo, vedeva solo persone. Perché era così affollato, nonostante si trattasse di un regno non ancora fondato? Era completamente inaspettato. Il rappresentante del Regno Ultana fece spallucce, davanti alla confusione del Barone Cudan.


“Non stanno solo facendo finta? Guardate le loro facce. Non c’è una sola personalità di rilievo.”


“Certamente…”


Non c’erano pezzi grossi in quella sala. La maggior parte di essi erano presentatori e membri degli staff delle compagnie televisive. C’erano anche utenti con reputazioni basse o medie. Agli occhi dei nobili PNG, erano solo moscerini.


“Dov’è il Barone Kons del Regno di Gauss, che è arrivato poco fa?”


Un cavaliere con indosso un’armatura nera si avvicinò ai delegati e spiegò. 


“Improvvisamente è andato alla toilette perché non si sentiva bene. Posso aiutarvi?”


“Um…? No, va tutto bene.”


L’equipaggiamento del cavaliere era insolito. L’armatura e le armi erano eccezionali.


“Pensavo non avessero tanto denaro, dato che dovevano investire nella cerimonia di fondazione…”


“Il Regno di Overgeared… Sorprendentemente ha un capitale significativo.”


“Come può essere? È solo spavalderia. I cavalieri indossano delle buone armature solo davanti agli ospiti.”


“Ma ci sono troppi cavalieri che indossano la stessa cosa…”


“…”


Gli sguardi dei rappresentanti si spostarono. Sembrava che il numero di cavalieri neri sparpagliati nella sala si aggirasse intorno a 1000. I rappresentanti erano sbalorditi.


‘Cosa? Nemmeno l’impero ha un tale numero di cavalieri?’


Un brivido percorse il gruppo dei delegati. Ci fu silenzio finché il Barone Briton del Regno di Arc disse, con voce tremula.


“Grid… È un uomo malvagio.”


“Che intendete dire?”


“Pensateci. Come può una nazione appena nata avere così tanti cavalieri, a meno che non stia sfruttando la gente? Questi 1000 cavalieri sono stati addestrati spremendo persino il sangue dai sudditi. Ciò dimostra che Grid tratta la sua gente peggio del bestiame.”


“Mmmmm…”


Trattare le persone peggio del bestiame? Alcuni delegati non erano d’accordo. Dall’altro lato, il Barone Cudan era furioso.


“Che demonio!”


Un uomo che aveva tradito il suo regno e il suo re. Un demone feroce. Un regno governato da una persona del genere? Non poteva succedere. Il Barone Cudan toccò il fodero della spada che aveva alla vita.


‘Per la pace del continente, non è meglio ucciderlo?’


Mentre ci pensava, il momento del Barone Cudan divenne spaventoso. Fu abbastanza da spingere le persone attorno a lui ad indietreggiare. Gli altri delegati lo ammirarono.


‘Che energia terribile. Il Leone di Murray non è solo un nome vuoto.’


Il Barone Cudan era famoso per aver combattuto in uno scontro due-contro-uno con i Cavalieri Neri dell’impero. Era una persona molto retta e ciò non gli aveva permesso di ottenere una posizione elevata. Ma l’abilità con la spada del Barone Cudan era conosciuta su tutto il continente. Non per niente era chiamato il Leone di Murray. In quel momento tutti si sentivano affascinati da lui.


“Placate l’energia della vostra spada.”


“…?”


Un soldato si avvicinò al Barone Cudan.


“Perché state emettendo energia dalla spada? Se siete un delegato, dovreste conoscere la basilare cortesia. Che avete da dire?”


Il soldato biondo avanzò di un passo. Indossava un’armatura consunta. Quando la grattò col dito, la vecchia armatura di pelle sembrò strapparsi. Il Regno di Overgeared. I soldati venivano trattati in modo così insignificante rispetto ai cavalieri d’élite?


‘Sono i soldati a stare in prima linea sul campo di battaglia, non i cavalieri… Grid sta solo bleffando.’


I rappresentanti risero di Grid. Dall’altro lato, il Barone Cudan era impallidito.


‘Chi è questo soldato?’


Il soldato biondo con l’armatura di pelle trasandata. Il soldato sembrava solo un soldato normale. Rispetto ai cavalieri in armatura nera che aveva visto poco prima, quel soldato sembrava irrilevante. Tuttavia, era difficile valutare il suo status, stando faccia a faccia con lui. L’energia della spada, di cui il Barone Cudan era tanto fiero, si attenuò davanti al soldato.


‘Eh… Come può un soldato modesto come lui sembrare così profondo?’


Il corpo del Barone si ricoprì di pelle d’oca. Se un singolo soldato era così forte, cosa doveva pensare dei 1000 cavalieri sparpagliati nella sala?


<i>Gulp!</i>


Il Barone Cudan rimase fermo come una statua di pietra e deglutì. 


“Come osi dire cose così ridicole?”


“Siamo soldati del grande Regno di Murray!”


I cavalieri del Barone Cudan erano furiosi ed estrassero le spade. Nel momento in cui stavano per colpire il soldato biondo, il Barone Cudan si affrettò a fermarli.


“F-Fermi!”


Se avessero attaccato in quel luogo, sarebbe stata la morte per tutti loro. E per mano di un soldato! Improvvisamente il Barone Cudan si tenne lo stomaco e cadde.


“U-Ugh! No? Perché all’improvviso ho male allo stomaco? Oh, cielo… Sto troppo male per muovermi?”


“M-Mio Signore?”


I cavalieri del Barone Cudan erano in imbarazzo. La Salute innata del Barone Cudan era talmente leggendaria che non poterono fare a meno di credere che il Barone stesse fingendo quel dolore allo stomaco. Il Barone intimò loro di non preoccuparsi più del soldato scortese.


“Dobbiamo tornare al regno. Andiamo. Oh, cielo, brucia. Dev’essere stata la carne di manzo che ho mangiato mentre venivo qui.”


“M-Ma la richiesta del re…”


“Brucia! Torniamo indietro!”


“Heok! Sì, sì!”


I cavalieri del Barone Cudan si affrettarono a portarlo via. Nel momento in cui videro che la delegazione del Regno di Murray stava lasciando Reinhardt…


“Guardi qui! Barone Cudan!”


“Ah… Che succede…?”


I rappresentanti erano sbalorditi. Il Barone se n’era andato prima di adempiere ai suoi doveri di rappresentante.


‘Questa non è la disciplina usuale del Regno di Murray.’


I delegati pensarono che fosse assurdo, mentre osservavano il Barone Cudan che se ne andava. Non riconoscevano più il Regno di Murray.


Dall’altro lato, il Barone Cudan assunse un’espressione risoluta mentre lasciava Reinhardt.


‘Devo dire al re di fare pace con il Regno di Overgeared.’


Come poteva quell’uomo chiamato Grid essere più feroce dell’imperatore? Poteva anche essere un ribelle, ma il suo potere sembrava trascendere persino l’immaginazione. 


***


“Cosa? Anche il rappresentante del Regno di Gauss se n’è andato?”


Due dei 15 rappresentanti se n’erano andati. I restanti 13 pensavano fosse ridicolo.


“Quale altro delegato se ne andrà prima di aver completato la missione?”


“Il Barone Kons e il Barone Cudan sono due incompetenti.”


“Questa è la prova che i loro regni non sono affatto dignitosi.”


Il Barone Vedika era il rappresentante del Regno di Ultana. Il suo soprannome era ‘barone vampiro’, perché cacciava i vampiri intermedi che spuntavano nel suo territorio e si teneva i loro anelli come bottino. Aveva una reputazione per la grande capacità di ripresa che mostrava in combattimento, dato che era in grado di rispristinare la sua Salute sottraendola al nemico. Si diceva che fosse quasi immortale quando combatteva. Era un uomo coraggioso e bollò il Barone Kons e il Barone Cudan, che se l’erano svignata, come codardi.


‘Sono scappati per paura, dopo aver visto i 1000 cavalieri.’


Credevano che sarebbero stati attaccati dai cavalieri, nel momento in cui avessero chiesto a Overgeared di pagare tributo ai loro regni.


‘Davvero patetici. Chiunque rappresenti il proprio regno dovrebbe mettere l’onore del regno al di sopra della propria paura. Tsk tsk tsk…’


Ad essere onesti, anche il Barone Vedika era teso. Avrebbe potuto guadagnarsi un grande onore completando la missione, ma avrebbe anche potuto essere giustiziato dai 1000 cavalieri che li circondavano. Tuttavia, aveva il potere di superare quella paura.


‘Ho l’anello del vampiro.’


L’aveva ottenuto cacciando i vampiri intermedi sul suo territorio, insieme ai suoi cavalieri. Il Barone Vedika credeva che con l’anello del vampiro sarebbe sopravvissuto anche in una lotta 1 contro 1000.


“Uhuhuhuh… Uh?”


Il Barone Vedika stava osservando l’anello che aveva al dito, quando improvvisamente inorridì.


“Ci saranno attività di gruppo dopo la cerimonia di fondazione? Di che tipo?”


“Verrà organizzato un gruppo per cacciare nelle città dei vampiri.”


“Ah, cosa? I vampiri sono troppo deboli per essere ancora divertenti e poi non danno molta esperienza.”


“Ma oggi non è la giornata perfetta? Potremo far aumentare di livello i membri della gilda nel secondo gruppo.”


“Be’… Sì, se devo proprio andare, allora dovrei fare del mio meglio.”


“Sarebbe divertente provare una città che non abbiamo ancora liberato.”


“…”


Organizzare un gruppo per cacciare nelle città dei vampiri? I vampiri sono troppo deboli?


‘Che stanno dicendo?’


Il Barone Vedika rise quando udì le parole del gruppo che passava. Credeva che stessero solo fingendo. Quel pensiero durò fino a che non individuò un anello sul dito di uno di loro.


“Pant… Pant?”


Il Barone non credette ai suoi occhi. Una dozzina di persone, incluso un uomo calvo, indossavano gli anelli dei vampiri sulle dita. Quegli anelli contenevano un potere magico persino migliore rispetto a quello che indossava lui. Il Barone assunse un’espressione incredula, prima di racimolare il suo coraggio e avvicinare l’uomo calvo.


“Se non sono scortese… Posso chiedervi cosa fate qui?”


<i>Gulp.</i>


Il Barone Vedika inghiottì la saliva, dopo che ebbe formulato a domanda. Poi l’uomo calvo rispose.


“Siamo i sottoposti del Re Grid. Perché lo chiede?”


“…U-Urgh? Perché d’improvviso mi sento svenire? Non è strano?”


Alla fine, anche il rappresentante del Regno di Ultana scappò via da Reinhardt. 


“…???”


I 12 delegati restanti non compresero la situazione e finalmente si prepararono ad assistere alla cerimonia di fondazione.


Traduzione di Sakuya


Editing di Libusemumei
                        

