---
title: Volume 1 - Capitolo 6
pubDate: 2025-02-27T07:44:20.588Z
tags:
    - overgeared
---


‘I maghi oscuri sono il problema adesso…’


Al momento ero al livello -1 e le statistiche di forza e stamina avevano solo un punto ciascuno. L’armatura di piastre di Mengel aggiungeva cinque alla forza, per un totale di sei punti. Addizionando tutte quante le statistiche, totalizzavo 34 miseri punti salute. Sarei riuscito a prenderne un paio a pugni prima di andare nell’altro mondo.


‘Posso andarmene?’


Il fallimento della missione era comunque preventivato. Volevo solo preservare la mia vita. No, dovevo sopravvivere. Se uno fosse morto due volte di seguito nella stessa giornata, non sarebbe stato in grado di fare l’accesso nelle seguenti 12 ore. Ok, quello era l’unico modo!


“Disconnetti!”


[Non puoi disconnetterti dal gioco qui.]


“’Fanculo! Me lo sarei dovuto aspettare!”


Si sapeva che era impossibile chiudere il gioco mentre era in corso una missione a tempo. C’era un modo per forzare la cosa, ma non volevo usarlo, poiché avrei ricevuto una grossa penalità. Dopo aver fallito a disconnettermi, cercai una via di fuga. Tuttavia, questa era la roccaforte del nemico.


Venni circondato da un numero sempre più crescente di seguaci. Non importava quanti calcoli facessi, non c’era alcuna via di fuga. Non c’era speranza fintanto che fossi rimasto lento come una tartaruga.


“Irrompiamo subito nelle segrete!”


Mentre pianificavo le mie azioni, Doran mi urlò contro prima di tirare fuori due pugnali e lanciarli contro di loro senza esitazione. I gesti della mano furono così rapidi che tutto accadde in un istante.


<em>Pepeok!</em>


“Kuaack!”


Il primo pugnale colpì l’occhio di una persona, mentre il secondo perforò il cuore di un’altra. Doran accorciò le distanze dai fedeli in agonia e brandì il suo pugnale.


“Fate largo”


I fedeli non riuscirono ad urlare poiché le loro gole erano state tagliate e scomparvero con una forte luce grigia. Non potei resistere nell’ammirarla. La mancanza di informazione significava che non conoscevo i livelli esatti dei fedeli di Yatan, ma i PNG del tempio generalmente erano di livello minimo sopra il 150. Doveva valere lo stesso per questi fedeli.


Doran si occupò di loro così facilmente che non riuscivo proprio ad immaginare il suo livello.


‘È forse un PNG importante?’


L’idea che mi ero fatto di Doran cambiò. Forse sarei riuscito a completare questa assurda missione se mi fossi affidato a lui. 3,000 monete d’oro! Una grande quantità pari a 3,600,000 won mi apparve davanti! Figlio del conte! Immaginai di avere tra le mani tutte le statistiche aumentate di 20 punti e una bellissima moglie! Sarei diventato un lord con una mia proprietà terriera, dove avrei potuto rubare con alte tasse dai giocatori e PNG!


‘Se diventassi un proprietario terriero, riuscirei a fare il rinnovo ogni mese.’


Che emozione!


Iniziai a fare il tifo per Doran. “Bene! Doran, combatti! Ti ammiro da così tanto tempo!”


“Eh? Da tanto tempo? Quando hai mai visto…”


“Ah! Pericolo! Laggiù! Devi prenderti cura del tuo corpo!”


“C- corpo…?”


Mentre Doran si stava sorprendendo del mio improvviso cambiamento, si concentrò sull’occuparsi dei nemici che aveva di fronte. Luci grigie apparvero in successione.


‘Davvero forte!’


Doran, con agilità, lanciò numerose armi nascoste, come se fossero state delle semplici estensioni delle sue carni. La persona al primo posto nella classifica degli assassini, ‘Vecchia Spada Demoniaca’, che vidi in una trasmissione due mesi prima, sembrava un bambino in confronto a Doran.


‘Non è tre volte più forte di Ashur? Devo farmelo amico e chiedergli di assassinare Ashur!’


I fedeli di Yatan mi ignorarono e attaccarono la minaccia rappresentata da Doran. Ma i loro sforzi non riuscivano a fermare l’avanzata di Doran. Quest’ultimo si concentrò su coloro che stavano cantilenando gli incantesimi, attaccandoli per bloccare la loro magia.


I maghi oscuri non riuscivano a lanciare alcun incantesimo, smettendo così di rappresentare un pericolo.


“Incredibile! Sei davvero incredibile! Doran, sei il mio dio!”


Sentii recitare un incantesimo ed esultai quando la bocca di un mago oscuro venne perforata da un pugnale di Doran.


Il migliore! Facendo affidamento sulla forza di un PNG, avrei potuto davvero completare la missione! Davvero una fantastica missione! Mi sembrò patetico il modo in cui avevo cercato così duramente di rifiutarla, solo pochi istanti prima!


A malapena riuscii a stare dietro a Doran con il mio passo lento, e solo perché di tanto in tanto si fermava.


“Mi stai aspettando? Che gentile. Eheh.”


Doran iniziò a guardarsi intorno con un’espressione terribile. “Questi tizi hanno iniziato ad usare la testa.”


“Uh?”


Mi guardai intorno come aveva fatto Doran e vidi che i maghi oscuri stavano cantilenando gli incantesimi nello stesso momento.


“Anime benedette che vi trovate sotto terra.”


“Sfruttate il vostro rancore e le paure per intrappolare il nemico.”


“Coloro che cadranno nella paura, vedranno le loro gambe bloccarsi.”


“Le loro menti verranno schiacciate e perderanno la loro forza di volontà.”


“Diventa una bambola con un’anima persa!”


I maghi oscuri che avessero pronunciando l’incantesimo da soli, sarebbero stati fermati da Doran prima di terminare. Perciò, il gruppo condivise l’incantesimo cantilenando le frasi una ad una. In questo modo, le frasi si sarebbero connesse per formare un unico incantesimo e la magia sarebbe stata lanciata.


“Preparati.”


Afferrai il colletto di Doran e dissi, “Preparati? Dovresti fare qualcosa!”


“È troppo tardi.”


“Dannazione!”


<em>Kuoooooh!!</em>


Una striscia di sangue segnò il viso di Doran ed energia oscura apparve come nebbia, ricoprendo Doran.


“N-No! Sono finito se tu muori!”


Ero salito sulla stessa barca di Doran e lui era il vogatore. Non potevo evitare il fallimento della missione se fossi rimasto solo sulla barca.


“Coff!”


Maledissi Doran e gli urlai contro, mentre lui tossiva sangue. “Cazzo! Se doveva andare così, non avresti dovuto farmi avere delle aspettative fin dall’inizio!”


In quell’istante, una luce verde sgorgò dall’anello indossato da Doran e lo circondò. Il suo aspetto, pian piano, tornò in salute.


‘C-Cosa?’


Doran attaccò i maghi oscuri sorpresi che stavano cantilenando nuovi incantesimi.


“Questo anello è speciale. Protegge chi lo indossa da maledizioni e veleni; tuttavia, la protezione non è perfetta. Il danno è cumulativo, perciò devo evitare più magia possibile.”


“Sì, giusto! Il grande Doran indossa addirittura un anello del genere!”


L’anello era chiaramente epico o di classificazione più alta. C’era un modo per ottenerlo? Mentre ci pensavo, Doran iniziò di nuovo a massacrare i nemici. Permise che alcune magie venissero lanciate ma alla fine riuscì ad aprirsi la strada.


Doran raggiunse l’ingresso delle scale che portavano alle segrete.


“Forza!”


“Sì!”


A differenza della mia vigorosa risposta, seguii Doran lungo le scale a passo lento. I maghi oscuri ci inseguirono con i loro incantesimi, ma non rappresentarono una minaccia dato che Doran lanciò i pugnali non appena li sentì cantilenare.


“Signorina!”


Doran ed io arrivammo nelle buie segrete. Trovò una bellissima donna legata ad un altare, al centro delle segrete e corse verso di lei. Ma c’era una folla a bloccarlo. C’erano dozzine di maghi oscuri.


Risi in faccia a loro. “Questi bastardi ridicoli! Hanno bisogno di più persone per essere nostri avversari! Ora, Doran! Liberati di loro!”


“Certo!”


Doran annuì e brandì i pugnali davanti a lui. Poteva essere stanco, ma il numero degli avversari era troppo basso. Ero eccitato mentre mi immaginavo i maghi oscuri diventare luce grigia. Il segnale per il completamento della missione era proprio dietro l’angolo.


“3.600.000 won e la figlia del conte, arrivo!”


<em>Tatatang!</em>


“…Eh?”


Ci fu un risultato inaspettato. Le armi nascoste che erano state lanciate da Doran improvvisamente si fermarono e caddero al suolo. Anche l’avanzata di Doran fu bloccata.


“Uno scudo?”


La difesa magica non poteva essere usata dai maghi oscuri. Era possibile solo dai maghi oscuri che avevano completato l’avanzamento della loro seconda classe. Mentre mi sentivo confuso, una giovane donna camminò fuori dal gruppo dei maghi. Si trattava di una donna che vantava della miglior bellezza, una bellezza unica che, in confronto, quella della giovane dama impallidiva.


In qualche modo sembrava familiare. Controllai il suo nome e rimasi scioccato.


‘La Strega Sanguinaria!!”


La Strega Sanguinaria. ID: Yura.


La giocatrice coreana che era numero uno nella classifica dei maghi oscuri e alla posizione cinque nella classifica mondiale. Era una persona famosa che appariva di frequente in televisione, per la sua bellezza e per le abilità eccezionali. Perché si trovava lì?


Yura guardò nella mia direzione e allungò una mano. “Mi dispiace, ma non posso permettere che tu porti via il sacrificio.”


<em>Peeng!</em>


Una spada di un fuoco rosso emerse dalla mano di Yura. L’impeto fu feroce. A differenza di un mago oscuro che non possedeva una forte magia d’attacco, lei era un’esperta in quello. Mi sentii intimidito mentre osservavo le fiamme.


‘Sono arrivato fin qui, solo per morire?’


Perché diavolo si trovava qui lei? Mentre la disperazione mi riempiva il corpo, comparve una finestra di notifica.


[Sei stato colpito da un soffio!]


[Una leggenda non muore facilmente. Puoi resistere a tutti gli attacchi per 5 secondi con la salute al minimo.]


Mi restava un solo punto salute. Per un attimo, me ne ero dimenticato, ma si era attivato l’attributo del mio titolo e avevo temporaneamente un corpo immortale. L’espressione di Yura fu perplessa quando vide che sopravvissi, nonostante fossi stato colpito dalla sua magia.


“Era stato chiaramente un attacco critico… In base all’equipaggiamento, dovresti essere solo intorno al livello 80. Quindi, come fai a star bene dopo essere stato colpito da quell’attacco?”


Yura lo chiese mentre si nascondeva dietro ai maghi oscuri, per preparasi al contrattacco di Doran. Aveva sempre un sorriso calmo in televisione, perciò probabilmente ero il solo ad aver visto l’espressione frustrata di Yura.


Iniziai a correre in avanti e urlai a Doran, “Veloce! Finiamola in cinque secondi! Userò il mio corpo per bloccare i loro attacchi, quindi Doran devi ucciderli! Io credo in te, Doran! Mio dio!”


Gli incantesimi di tutti i maghi oscuri, inclusa Yura, si concentrarono su di me. Questo significava che Doran poteva colpire liberamente. Lo sviluppo migliore.


‘Sì, colpitemi! Non importa come lo farete, io non morirò!’


Oggi sarebbe stato quel giorno dove un giocatore ordinario avrebbe superato un classificato.


Accorciai la distanza che mi separava da Yura, mentre mi veniva lanciato ogni tipo di maledizione e attacco magico e mentre Doran seguiva il percorso che stavo creando e provocava devastazione a tutti i maghi oscuri. Poi Doran poggiò un piede sulla mia schiena e saltò verso Yura.


Yura bloccò il suo attacco nonostante si trovasse in uno stato confusionale. Dall’altra parte, lo slancio di Doran aumentava.


‘Possiamo vincere!’


Ma fu quando Doran poggiò un piede sulla mia schiena?


[Sei morto.]


“…?”


Eh? Eeeh? Non volevo accettare quello che stava accadendo, ma la realtà era crudele. Una nuova finestra di notifica comparve mentre iniziavo a vedere tutto grigio.


[Missione fallita!]


[Il tuo livello è sceso di 2]


[Il tuo livello è ora -3.]


[Poiché sei morto due volte in 24 ore, non potrai collegarti al gioco per 12 ore.]


Ah, alla fine il risultato fu questo. Lo sguardo rimase fisso su Doran che combatteva… No, l’ultima cosa che vidi prima di chiudere gli occhi fu quella dannata Strega Sanguinaria.
                                


                                



