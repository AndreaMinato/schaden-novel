---
title: Volume 1 - Capitolo 60
pubDate: 2025-03-10T08:59:29.202Z
tags:
    - overgeared
---


Nei pochi mesi passati, il Conte Steim cercò minuziosamente e demolì quasi tutti i templi di Yatan localizzati al nord.


La Chiesa di Yatan stava venendo punita per aver rapito una vergine e averla sacrificata. Ma il Conte Steim era spaventato specialmente da quando sua figlia Irene era stata rapita. Era stato fortunato perché Irene era stata salvata, ma aveva perso la sua ombra più potente, Doran, nell’operazione.


Il Conte Steim aveva un forte desiderio di sbarazzarsi della Chiesa di Yatan. Ma gli anziani di Yatan erano distribuiti in grande numero per il continente. Non era facile uccidere quelli che si riproducevano senza sosta come le blatte. C’era persino un tempio di Yatan nelle periferie di Winston.


“Alla fine, non ci saranno più Templi di Yatan nel nord…”


L’odio di Irene era forte proprio come quello del padre. Non riusciva a tollerare l’esistenza della Chiesa di Yatan a Winston. Ancora non aveva dimenticato il terribile spavento che aveva provato dopo essere stata rapita dai credenti di Yatan. Tremava al pensiero di diventare di nuovo una vittima.


Pochi giorni prima, aveva inviato il suo esercito per distruggere il Tempio di Yatan. Ma a causa dell’elevata resistenza dei credenti, l’esercito era tornato indietro senza aver ottenuto alcun risultato. Il numero di perdite fu di 100 soldati e tre cavalieri seriamente feriti.


Irene proclamò. “Riorganizzate la spedizione al tempio. Questa volta, assicuratevi che il tempio che sia ridotto in cenere!”


Irene mostrò grande ambizione, investendo su altre truppe. Toccò l’anello blu che faceva da ciondolo alla sua collana, mentre guardava le truppe.


“Doran… Mi vendicherò, per te che hai sacrificato la tua vita per la mia.”








<p style="text-align: center">***</p>








[Ottavo Servo]






Livello di Difficoltà: SS


Sei diventato uno degli esseri benedetti dal Dio Yatan. Vai nella parte settentrionale del Regno di Eternal e salva i credenti che dovrebbero essere lì!


Se hai diffuso la grandezza del Dio Yatan ai pagani nel nord, raggiungerai la posizione di Ottavo Servo.


Condizioni di Completamento Missione: l’esercito del Conte Steim sta attaccando costantemente il Tempio di Yatan al nord. Salva almeno 300 credenti bloccati nel tempio.


Numero di seguaci salvati fino ad ora: 0/300.


Premio Completamento Missione: la posizione di ‘Ottavo Servo’.


* Ottavo Servo: l’abilità ‘Fede Infinita’ sarà creata. L’abilità ‘Insegnamento delle Dottrine’ (Teaching Doctrines) sarà generata. L’abilità ‘Punizione Divina’ sarà generata.


Fallimento Missione: Livello -5. Fede -1000




I soldati del nord del Regno di Eternal erano conosciuti per la loro forza. Ovviamente sarebbe stata una dura battaglia, ma Yura non aveva nemmeno esitato a procedere verso Winston.


‘Devo diventare più forte. ’


Non molto tempo prima, Yura aveva affrontato Agnus, che era settimo nella classifica globale. Allora si era resa conto della grandezza di una classe epica. Si era sentita debole, come quando aveva affrontato un uomo misterioso con l’ID di Grid.


Ora aveva ottenuto una missione di grado SS. Era un’occasione d’oro. Yura era determinata ad usare quella missione come primo passo verso l’obiettivo finale nella classifica.


***


Avevo ricevuto un metodo di creazione di spade di livello 160 da Khan<strong>.</strong> Ma era abbastanza gravoso. Sulla base della lista degli ingredienti richiesti, forgiare quella spada mi sarebbe costato 950 monete d’oro.


“Beh… è inevitabile.”


Al momento avevo 6.710 monete d’oro. Con quei soldi, avrei potuto fare solo sette spade. D’altro canto, in una settimana, avrei potuto fare solamente sette spade.


“Sette. Non è fantastico che tutto torni al sette?”


In Sud Corea, il numero sette era un simbolo di buona fortuna! Confidavo nei numeri fortunati.


“Ce la farò in un solo tentativo! Verrà un oggetto epico! Heheheheh!”


Ero di ottimo umore e canticchiai mentre spendevo quelle 20 ore necessarie al completamento della spada. E, a lavoro terminato…






[Spada Lunga Duratura]


Classificazione: Normale


Tenuta: 250/250         Potere di Attacco: 200


Una spada creata da un artigiano con grandi capacità e potenziale, ma che manca in esperienza e reputazione.


Non verrà danneggiata facilmente dopo essere stata temprata così a lungo per molto tempo.


Restrizione Utilizzatore: Livello 160 o superiore. Più di 950 di forza. Livello di Padronanza della Spada: Intermedio.


Peso: 600






“…Chi ha detto che sette è un numero fortunato? Urgh, voglio ucciderli.”


Il primo tentativo era fallito. Era normale aver voglia di imprecare. Comunque, l’importo dei materiali non poteva essere restituito. Mossi a malapena le mie gambe, che tremavano per la rabbia, e mi rivolsi a Khan.


“A quanto si potrebbe vendere?”


Khan guardò la spada per lungo tempo prima di replicare con cautela. “Intorno alle 800 monete d’oro.”


“C-Cosa?”


Quasi afferrai il bavero di Khan. I materiali che avevo usato valevano 950 monete d’oro, ma ne potevo recuperare solo 800? La sua stima era solo 800? Allora a cosa serviva?


“Un equipaggiamento del genere nelle sue condizioni originarie non avrebbe un gran valore commerciale. Ecco perché…”


Khan spiegò.


Ecco una breve sintesi:


Un oggetto di livello 160 dovrebbe avere performance di base migliori rispetto ad uno di 120. Oggetti di classificazione normale non possedevano opzioni mentre gli oggetti rari ne avevano una legata ad essi. A seconda di come le opzioni erano state impostate, un oggetto raro di livello 120 spesso superava uno normale di livello 160. Di conseguenza, i prezzi dei due oggetti non erano molto diversi<strong>. </strong>


Normalmente le persone con i soldi più probabilmente compravano l’oggetto raro al livello 120 piuttosto che quello normale al 160.


“In altre parole, si liberano degli oggetti normali…”


Khan mi confortò. “Ma il tuo equipaggiamento è buono anche se con una classificazione bassa, quindi non sarà una grande perdita. Per favore, sii confortato da questo.”


‘Confortato… Hah, è davvero fuori di testa. ’


In futuro, avrei potuto fare altre sei spade. Basandomi sui due terzi di probabilità di ottenere un oggetto epico, avevo una possibilità di completare la missione.


“Dannazione, questa volta funzionerà di sicuro!”


Mi concentrai al massimo. Quindi cercai di creare la migliore spada possibile.


20 ore dopo.


La seconda spada era completa.


[Spada Lunga Duratura]


Classificazione: Normale


Tenuta: 250/250         Potere di Attacco: 200


Una spada creata da un artigiano con grandi capacità e potenziale, ma che manca in esperienza e reputazione.


Non verrà danneggiata facilmente dopo essere stata temprata così a lungo per molto tempo.


Restrizione Utilizzatore: Livello 160 o superiore. Più di 950 di forza. Livello di Padronanza della Spada: Intermedio.


Peso: 600


“Hey, questo #@!$%! Gestori @#$:) Bastardi! State manipolando i dati $!@#! No, perché mi fate questo?”


Khan mi portò una tazza di thè caldo. “Fatti forza. Le tribolazioni capitano a tutte. Se superi questa prova…”


“Ah, non parlarmi! Sono troppo arrabbiato al momento.”


“…”


Scappai dalla fucina di Khan e urlai verso il cielo. “Questi dannati gestori! Se manipolate le possibilità, vi denuncerò al Centro Assistenza Clienti! Che #$@!#!!”


Avevo usato i materiali migliori. Avevo fatto del mio meglio durante la fabbricazione. Se i gestori avessero avuto un minuto di coscienza, non sarebbe venuto fuori un risultato normale. Così credevo e cominciai a fare la terza spada.


<em>Ttang! Ttang! Ttang! </em>


Dormii a malapena per i giorni seguenti mentre continuavo a martellare. Le mie spalle erano stanche ma non smisi di lavorare. Era una questione di orgoglio. Avevo il titolo di Fabbro Leggendario, quindi non potevo continuare a fabbricare oggetti che venivano classificati normali. Sarei riuscito a superare le manipolazioni dei gestori e sarei riuscito a creare un oggetto epico.


… Non molto tempo prima, il mio obiettivo era creare un oggetto unico o leggendario, ma ora, stavo puntando solo ad uno epico. Ma cosa potevo fare? La realtà non mi era favorevole quindi dovevo accontentarmi di un oggetto epico.


Era l’ora di cena. Non avevo appetito. Non sapevo se il riso entrava nella mia bocca o nel mio naso.


Mia mamma era preoccupata per me e chiese con un’espressione confusa. “Hey Youngwoo, è successo qualcosa di brutto? Mi sono dedicata a queste costolette brasate per molto tempo, perché stai succhiando un osso da cinque minuti?”


“Una persona patetica come me non merita di mangiare carne…”


Era passato un giorno e mezzo nella realtà, che corrispondevano a sei giorni in Satisfy. Nel frattempo, avevo creato sei spade e ne erano risultate tre normali, una rara e due spade epiche. Ora potevo fare ancora una spada prima che finisse il tempo, ma avevo solo due oggetti epici.


‘Sono rovinato… Rovinato…’


Quando investivo 20 ore per creare un oggetto, la probabilità di fare un oggetto epico era vicina ad un terzo. In altre parole, la possibilità che l’ultima spada che potevo fare fosse epica era molto bassa.


La mia missione ‘Affari con l’Amministratore’ sarebbe stata eliminata.


‘Ho una classe leggendaria ma non riesco neanche a fare un oggetto epico… Sono davvero una persona patetica che non merita cibo. ’


Un’avvilita Sehee mise una costoletta in cima alla mia ciotola di riso.


“Cosa succede? Oppa, non sei sempre stato così patetico? Perché devi apparire così debole ora? Non so che tipo di avversità Oppa stia affrontando questi giorni, ma l’unica cosa bella di te è che non sai quando arrenderti. Giusto? Quando Oppa era in prima media alla sua scuola, sei stato in grado di memorizzare tutti dalla prima elementare alla prima media, quindi non sentirti frustrato questa volta e sii paziente. Oppa sarà sicuramente in grado di superare queste difficoltà.”


“S-Sehee… hai mangiato qualcosa di cattivo?” avevo la pelle d’oca alle parole che Sehee normalmente non avrebbe detto e chiesi a mia madre. “Mamma, forse c’è qualcosa che non va in queste costolette brasate. Queste sono costolette di manzo? Questa carne di manzo ha la mucca pazza?”


“Sono costolette di maiale!”


<em>Ppack</em>!


Sehee prese il pezzo di costoletta che mi aveva dato e me lo tirò. La costoletta scivolò giù lungo il lato del mio viso, mentre mi era seriamente meravigliato. Perché venivo picchiato ogni volta che mi sedevo per mangiare? Perché venivo trattato peggio di un cane dai membri della mia famiglia?


Tradotto da Sakuya
                                


                                



