---
title: Capitolo 602
pubDate: 2025-03-17T08:49:02.578Z
tags:
    - overgeared
---


Nella sala della cerimonia di fondazione cadde immediatamente il silenzio. Spettatori da tutto il mondo percepirono la serietà della situazione. I 15 regni chiedevano un tributo. E se Grid avesse rifiutato? Avrebbero invaso il Regno di Overgeared, che alla fine sarebbe caduto in rovina.


<i>-Non accettare le loro richieste significa…</i>


<i>-Se dovranno pagare un tributo a 15 regni, si impoveriranno in poco tempo e finiranno per autodistruggersi.</i>


<i>-Cosa? Allora, indipendentemente da cosa faranno, il Regno di Overgeared è già morto?</i>


<i>-Il Regno di Overgeared è morto nel momento in cui gli altri 15 regni si sono uniti. Sembra sia troppo presto per un regno costruito interamente da un giocatore.</i>


<i>-Non avrei mai immaginato che i PNG potessero comportarsi in questo modo. È stato deciso dal sistema?</i>


<i>-Sembra di sì. Chi è a capo di un regno può accumulare infinite ricchezze. Satisfy è famoso per l’alto livello di difficoltà e non darebbe vantaggi troppo grandi ad un utente.</i>


<i>-Il Gruppo S.A. è davvero… I 60 milioni di Grid in monete d’oro finiranno in un baleno.</i>


<i>-È un peccato, ma gli sta bene. Grid stava andando così bene che cominciavo ad essere geloso…</i>


<i>-Ce ne sono parecchi al mondo che la pensano come te.</i>


Le persone ebbero reazioni molto diverse alla notizia che il primo regno costruito da un giocatore potesse essere distrutto. Alcuni si infuriarono, alcuni ne erano rattristati, altri felici. Tutti erano concentrati su Grid, in quel momento. Come avrebbe reagito il Re?


<i>-Prima di tutto, darà una risposta positiva ai delegati, lì manderà via e poi si inventerà una soluzione.</i>


<i>-Con la personalità che si ritrova, non è più probabile che li faccia fuori? Si lascerà schiacciare dopo aver assorbito la Gilda Giant e le forze del Marchese Steim? </i>


<i>-Credo che Grid sceglierà di combattere. Io farei così, lotterei contro 15 regni piuttosto che pagare loro un tributo.</i>


<i>-60 milioni in monete d’oro sono talmente tanto denaro che non si riesce neanche ad immaginarla, una somma del genere. 60 milioni in oro sono all’incirca 65 milioni di dollari. Sono abbastanza soldi per permettersi di vivere in una villa super lussuosa per il resto della vita, e comprarci anche qualche bella macchina. Grid e la Gilda Overgeared accetteranno di perdere una somma di denaro così astronomica? Assolutamente no. Grid non può fare altro che trovare un compromesso.</i>


<i>-In effetti… Ha già investito troppo denaro.</i>


La gente si convinse che Grid non avrebbe potuto fare del male ai delegati. E così la pensavano anche gli organi di stampa di ogni regno. Dalle loro analisi dedussero che Grid avrebbe stretto un compromesso con i rappresentanti e prepararono in anticipo gli articoli da poter mandare in stampa in ogni momento.


“Mmm.”


Sul palco di marmo, Grid indossava la Corona della Luce Sacra sul capo e finalmente reagì.


<i>Gulp!</i>


I membri di Overgeared, al massimo della tensione, deglutirono.


‘Grid! Ti prego, resisti!’


‘Non possiamo perdere 60 milioni in monete d’oro!’


Esatto. I membri di Overgeared avevano un diverso presentimento. Pensavano fosse altamente probabile che Grid avrebbe ucciso i delegati all’istante. Loro conoscevano bene la natura di Grid. Ma la sua reazione fu diversa da ciò che i suoi compagni si aspettavano. Piuttosto che prendersela con i delegati, cominciò a parlare con espressione perfettamente calma.


“Lasciate che vi chieda una cosa.”


“…?”


“Perché siete solo in 12 e non in 15, dato che rappresentate i 15 regni?”


“…!”


I delegati si sentirono in imbarazzo. Come potevano spiegargli che i rappresentanti dei regni di Gauss, di Ultana e di Murray se l’erano svignata usando delle scuse ridicole? Non era chiaro se la volontà dei tre regni fosse ancora la stessa di quando avevano stretto l’accordo.


Grid rise davanti alla loro incapacità di rispondere.


“Dodici delegati si presentano qui, in modo arrogante e volgare, per comunicarmi la volontà di quindici regni. Io vedo solo dei millantatori che affogano nelle loro bugie.”


“Ugh…!”


Le loro parole persero ogni valore. Non avevano modo di confutare ciò che Grid aveva detto.


“Dannata feccia.”, borbottò Grid a voce bassa prima di riaccomodarsi sul suo meraviglioso e imponente trono. Sembrava già un imperatore. Poi chiamò Huroi, che era in attesa sotto il palco.


“Huroi.”


“Sì, Vostra Maestà.”


“Da questo momento in poi, ripeti le mie parole.”


“Come comanda!”


Il potere nelle parole di Huroi era intenso. Poteva fare in modo che suonassero più sensate e riusciva a far sentire chiaramente la sua voce anche in un posto rumoroso. Sentiva una pulsione incontrollabile di convincere chiunque ad ascoltarlo. E inoltre, poteva camuffare le parole più rozze di Grid.


“Ehi, sentite un po’, bastardi.”


“Ascoltate, sciocchi e infidi rappresentanti.”


“Non ho violato nessuna legge morale del cazzo.”


“Non ho violato alcuna legge morale. Non sono un traditore. Piuttosto, ho onorato il mio voto di lealtà al Re Wiesbaden. Era l’unico che meritasse di essere seguito.”


Huroi, il primo oratore in classifica. La sua voce risuonava per tutta Reinhardt, diffondendo la volontà di Grid. Con la sua chiarezza catturò l’attenzione e i cuori della gente, che fino a quel momento era stata preda della paura.


“La ragione per cui ho preso il trono è stata quella di salvare coloro che soffrivano a causa della corrotta famiglia reale di Eternal. Si tratta di una nobile causa che meriterebbe di passare alla storia. Non potete distorcere la verità con le vostre menzogne.”


“Waaahhhhhhh!”


La famiglia reale di Eternal.


La gente di Reinhardt aveva sofferto a causa dei crimini commessi dal Re Aslan. Vedevano Grid come un salvatore e accettarono sinceramente il suo discorso. Ritrovarono coraggio dopo essersi lasciati spaventare dalle parole dei delegati ed acclamarono Grid a gran voce.


Lauel osservava la scena in silenzio, con un’espressione d’affetto sul volto.


‘Se la sta cavando proprio bene.’


Sarebbe potuta diventare una faccenda seria se Grid avesse usato la violenza contro i delegati. Non solo si sarebbero resi completamente ostili ai 15 regni, ma avrebbero anche perso la fiducia delle persone, gettandole in un clima di terrore. Ma Grid aveva tenuto sotto controllo la sua rabbia. Aveva usato le astute parole di Huroi per dipingere i delegati come dei corrotti. E grazie a quella mossa, ora i rappresentanti dei 15 regni erano in una posizione di svantaggio.


‘Maledizione, l’atmosfera è strana.’


‘Il nostro piano di creare un clima di terrore e di aizzare il popolo è stato distrutto.’


‘Ma la lealtà della gente nei confronti di Grid è aumentata, in realtà. Che succede? Non gli stiamo servendo ciò che vuole su un piatto d’argento?’


‘È tutta colpa di Kons e Cudan! Tutto questo non sarebbe successo se quegli sciocchi non fossero fuggiti come posseduti dagli spiriti!’


‘Calmatevi tutti. Il piano per sollevare il popolo è fallito, ma nulla è cambiato. Alla fine, dovrà pagare ciò che ci deve. E poi pagherà anche per la mancanza di rispetto di quest’oggi.’


‘Um…’


I delegati, imbarazzati dalla piega inaspettata che aveva preso la situazione, riacquistarono rapidamente la calma. Tutto ciò non cambiava il fatto che fossero in una posizione di vantaggio. Il Barone Biz del Regno di Violet approfittò del momento e gridò.


“Grid! Non importa quanto cerchi di nasconderle con la retorica, le tue azioni malvagie non possono essere cancellate! Il re è l’essere supremo! Non importa quale sia la ragione, l’assassinio del re non potrà essere mai perdonato… Heok?”


Il Barone Biz smise improvvisamente di parlare. Dozzine di persone attorno a Grid avevano estratto le armi, minacciose. Le sue gambe tremarono davanti a un tale istinto omicida.


“O-Osate minacciare un delegato…! Nessuno di voi ha un minimo di buonsenso! Fare del male ad un emissario equivale ad una dichiarazione di guerra contro il nostro regno!”


“Sta’ zitto.” Pon puntò la lancia contro il collo del Barone Biz. “Credi di poter continuare a vivere dopo aver parlato in quel modo al nostro re? L’hai detto tu stesso. Il re è l’essere supremo. Non è così?”


“U-Ugh…”


Non voleva ammettere che Grid fosse un re, ma la sua vita dipendeva dalle parole successive che avrebbe pronunciato. Era terrorizzato, perciò chiuse la bocca. Tardivamente, si era reso conto del suo errore.


‘Ero troppo eccitato!’


Si era lasciato trasportare dal momento e aveva parlato troppo. Non poteva accettare Grid come re, ma quella era solo la sua posizione. Non sarebbe stato strano per i sottoposti di Grid tagliargli la testa. In effetti, gli altri delegati non stavano cercando di salvarlo. Grid guardò in basso, verso il Barone Biz, che sentiva che la sua morte era vicina, ed ebbe un’idea.


“Ehi, tu.”


“…!”


Il Barone rimase sorpreso. Aveva una spada di Damocle che gli pendeva sulla testa. E ora Grid lo fissava con un infausto sorriso sul volto.


“Ti darò una possibilità.”


“U-Una possibilità…?”


“Sì, meriti di morire, ma sono una persona magnanima.”


“…?”


Che stava cercando di fare? Era difficile determinare le sue intenzioni. Mentre migliaia di occhi si concentravano su di lui, Grid si alzò dal suo trono.


“Questa è un’opportunità, per te di salvarti la vita e per me, di mostrare il potere del Regno di Overgeared. Aiutiamoci a vicenda.”


“C-Che genere di opportunità?”


Il Barone Biz ascoltò attentamente. Voleva cogliere quell’opportunità. Poi Grid parlò.


“Dalla forma del tuo corpo e dal fodero alla tua vita, deduco che conosci l’arte della spada?”


“E-Esatto.”


“Ok. Un guerriero dovrebbe essere in grado di difendersi. Ora, scegli.”


“In che senso… Scegli?”


“Un avversario contro cui combattere. Scegli qualcuno. Se vinci, ti perdonerò. Tuttavia, se muori durante lo scontro, sarà colpa tua. Il Regno di Overgeared non si assume nessuna responsabilità.”


“…!”


Il cuore del Barone Biz fece un balzo. Era naturale, dato che aveva ottenuto un’opportunità per salvarsi la vita. Tuttavia, gli altri delegati tremavano.


‘Grid sta usando la testa!’


‘Se il Barone Biz muore in questo modo, il Regno di Violet non potrà più ritenere Grid responsabile!’


Il Barone Briton del Regno di Arc gridò.


“Non si può certo chiamare opportunità, questa! Intendi fare del male al Barone Biz facendolo scontrare contro un avversario più forte, contro cui non potrà vincere!”


“Di che sciocchezze parla? Che razza di romanzo si sta scrivendo in testa?”


Grid fece schioccare la lingua e scrollò le spalle.


“Te l’ho detto. Puoi scegliere l’avversario contro cui combattere.”


“È vero?”


“Naturalmente. Non sono un bugiardo come voi.”


‘Posso vivere!’


Il Barone Biz era in visibilio. Nell’arte della spada era più forte di un cavaliere. Se poteva scegliere il suo avversario, allora poteva vincere al 100%. Si guardò intorno e sorrise malignamente. Aveva trovato il suo avversario. C’era un soldato biondo che indossava una vecchia armatura di pelle, al contrario dei 1000 cavalieri d’élite in armatura nera.


‘Guarda un po’ questo soldato insignificante! Il mio avversario sarai tu!’


Il Barone Biz indicò il soldato biondo.


“C-Combatterò con lui!”


La gente avrebbe potuto chiamarlo codardo per aver scelto un soldato, ma la sua vita era mille volte più importante del suo orgoglio. Il Barone si aspettava che Grid lo prendesse in giro per l’avversario che aveva scelto, invece accettò facilmente.


“Combatterai contro il soldato. Ok.”


Grid fece l’occhiolino al soldato. Poi questi si avvicinò al Barone, che sembrava molto più forte di lui. Il Barone era più alto e il suo equipaggiamento era migliore. No, prima di tutto, come poteva un soldato semplice essere un avversario all’altezza per un nobile che aveva imparato l’arte della spada?


Gli spettatori da tutto il mondo erano frustrati.


<i>-Sigh, che sta facendo Grid? Perché sta dando a quel bastardo l’opportunità di salvarsi la vita?</i>


<i>-Non va per niente bene.</i>


<i>-Quel povero soldato innocente… Ha commesso un errore col suo padrone e ora verrà ucciso.</i>


Tutti simpatizzavano per il soldato. Pensavano che fosse perseguitato da un padrone sconsiderato. Tuttavia, il soldato era contento. Fronteggiò il Barone Biz e si legò i capelli che gli fuoriuscivano dall’elmo. Il suo nome era Asmophel.




Traduzione di Martina Procida


Editing di Libusemumei
                                


                                



