---
title: Capitolo 605
pubDate: 2025-03-17T08:49:02.578Z
tags:
    - overgeared
---


Reidorn.


Era uno dei cavalieri a numero singolo che si consideravano aver superato Piaro, il pilastro dell’impero. Lui era il 6° cavaliere. Il suo potere era diverso da quello dell’8° e del 9° cavaliere. Era un essere micidiale che poteva distruggere una nazione.


Una delle persone più potenti si trovava ora sulla scena della creazione del Regno di Overgeared.


‘<i>Grid… Potrebbe essere più pericoloso del previsto.</i>’


Reidorn era per natura molto cauto. Durante il periodo in cui l’impero aveva sottovalutato Grid e pensato che il Regno Overgeared sarebbe stato naturalmente distrutto, Reidorn era rimasto in allerta nei confronti di Grid. C’erano molte cose da guardare. Aveva valutato oggettivamente le azioni di Grid. Grid aveva provocato molti miracoli in quanto discendente di una leggenda.


‘<i>Gira anche la voce che le sue forze e la Chiesa di Rebecca abbiano sigillato un grande demone.</i>’


All’inizio, aveva creduto che questa voce fosse una bugia creata da Grid per giustificare la presa del trono e per ingannare le persone. Ma questo era successo prima che la cerimonia di fondazione iniziasse. Reidorn osservò tutta Reinhardt e rimase affascinato da ciò che trovò. Tre templi di Rebecca erano stati costruiti a Reinhardt.


Questo significava che il Regno di Overgeared possedeva un favore assoluto con la Chiesa di Rebecca. C’erano poche città in cui tre o più templi di Rebecca venivano costruiti fuori la capitale dell’impero. La Chiesa di Rebecca non avrebbe fatto un favore del genere ad un nuovo regno a meno che non fosse stato sigillato un grande demone. Era molto probabile che le voci fossero vere.


‘<i>Il potere di un grande demone potrebbe essere molto più debole di quanto ci fossimo aspettati. Ma questo non significa che possiamo ignorare Grid.</i>’


Reidorn prese una decisione. Poiché era giunto oggi, doveva uccidere Grid e distruggere il regno. Non poteva ignorare alcuna variabile che potesse minacciare l’impero.


‘<i>Inizio.</i>’


Non esitò più. Non indossava l’armatura rossa per poter nascondere la sua identità, ma non aveva particolarmente paura. L’armatura? Non ne aveva bisogno. Era una persona di talento che poteva tagliare tutti i nemici con la sua spada prima che loro se ne rendessero conto.


<i>Passo passo.</i>


Reidorn si avvicinò lentamente dal punto in cui si era nascosto tra la folla.


“Piaro, vieni avanti.”


‘<i>Piaro!</i>’


Reidorn si fermò sul posto quando udì la voce di Grid chiamare il nome di un servo meritevole. Il precedente capo dei Cavalieri Rossi e il pilastro dell’impero, Piaro. Era andato via dopo aver tradito l’impero. Perché aveva udito il suo nome qui?


‘<i>Traditore…! Stava lavorando attivamente in questa zona…!</i>’


<i>Gulp!</i>


I primi sette cavalieri erano persone selezionate e addestrate per avere più talento di Piaro. Sì, Reidorn era superiore a Piaro. Ma il Piaro del passato era forte. Reidorn indietreggiò d’istinto e non riuscì più a muoversi. Era fiducioso del fatto che potesse distruggere la Gilda di Overgeared, incluso Grid. tuttavia, di fronte a Piaro fu come una statua di pietra.


‘<i>No?</i>’


Reidorn si nascose di nuovo tra la folla e la sua espressione cambiò quando guardò il palco. La persona chiamata Piaro camminò sul palco. Il grande spadaccino Piaro assomigliava ad un contadino.


‘<i>Una persona con lo stesso nome?</i>’


Dannazione, si era spaventato per nulla. Reidorn sospirò e iniziò a muoversi di nuovo. Ignorò il contadino che stava ripristinando la terra distrutta con la magia legata agli attrezzi da agricoltura e guardò Grid.


‘<i>Oggi distruggerò te e il tuo regno, per il bene dell’impero.</i>’


<i>Kkuok!</i>


Reidorn placò il suo cuore che si era spaventato dopo aver udito ‘Piaro’ e poggiò le sue mani sul suo fodero. Era l’anticipazione della tecnica Taglio del Sole che poteva dividere in due un castello. Era la tecnica di estrazione della spada più forte del Continente Ovest, che era passata di generazione in generazione attraverso la famiglia reale di una piccola nazione che l’impero aveva distrutto. Reidorn l’aveva appresa dopo essersi qualificato come 6° cavaliere.


Nel momento in cui la lama emerse dal fodero e l’aura brillare del sole stava per esplodere.


“Servite il Regno di Overgeared.”


“…!!”


Grid disse una cosa assurda ai rappresentanti. Reidorn era così confuso che smise di muoversi, mentre i rappresentanti dubitarono delle loro orecchie.


“Cos’è questa assurdità?”


Il Regno di Overgeared. Un regno creato solo oggi stava chiedendo che i 15 regni, ricchi di centinaia di anni di storia e tradizione , lo servissero? Suonava assurdo alle milioni di persone che stavano guardando, inclusi Reidorn e i rappresentanti.


Le parole erano così assurde che i rappresentanti non riuscirono ad arrabbiarsi. Poi, Grid disse con espressione sincera.


“Sarebbe meglio per voi servire me invece dell’impero, che chiede tributi extra che intralciano la crescita del regno. Non sono uno spregiudicato come l’imperatore.”


I rappresentanti non poterono più tollerarlo. I loro volti si fecero rossi e i loro occhi erano iniettati di sangue. Un regno senza radici. Questo era il re di un piccolo paese, dove non sarebbe stato strano se il regno fosse andato in rovina da un momento all’altro. Ma non volevano parlare in modo incauto e perdere le loro vite come i precedenti rappresentanti.


Il Barone Guy represse a malapena la sua rabbia e iniziò a parlare.


“I nostri 15 regni offrono un tributo all’Impero di Saharan perché l’impero ha una potenza poderosa. Una forza travolgente che può distruggere i nostri 15 regni in ogni momento. Dall’altra parte, il Regno di Overgeared? Ammetto che avete un grande potere. Ma da soli potete sopraffare e far sottomettere i nostri 15 regni?”


Il Barone Guy non attese una risposta di Grid. Lo avrebbe solo considerato presuntuoso se la risposta fosse stata un sì.


‘<i>Non è un uomo con cui vale la pena conversare.</i>’


In quel momento il Barone Guy inchinò la testa con disappunto e stava per andare via quando,


“Certo che no.”


“…?”


Il Barone Guy esitò quando Grid disse una cosa inaspettata. L’espressione di Grid era ancora piena di fiducia.


“Il Regno di Overgeared è ancora debole. Non può essere paragonato all’impero, che può sopraffare da solo il tuo regno. Ma questo riguarda solo il presente. Guarda.”


<i>Suuk.</i>


Grid lanciò un’occhiata a Noe.


“Miao.”


Era perché di recente non si era allenato o si trattava di un cambiamento naturale durante il processo dela sua crescita? Noe era più rotondo, raddoppiando ulteriormente il suo essere carino. Le guance paffute e l’ampia bocca facevano venire voglia a qualcuno di dargli dei pizzichi.


“Uhm, uhm.”


Grid ignorò la dolcezza di Noe per poter salvare la faccia e ricevere un oggetto da Noe.






[Fodero di Belial]


Resistenza: 916/916     Potere d’Attacco: 350


* Aumento del 50% nella velocità di estrazione della spada.


* Aumento del 60% nella velocità di recupero della spada.


* 150% di danno aggiuntivo per le abilità di estrazione della spada.


* Missile Magico (Incantato) causerà 4.000 danni fissi quando viene estratta una spada.


* Ogni bersaglio colpito da Missile Magico (Incantato) sarà soggetto a 1.500 danni da fuoco al secondo fino a 20 secondi. L’energia demoniaca ridurrà inoltre l’attacco e la difesa del 20%. Tuttavia, se il bersaglio possiede l’attributo oscuro, il loro attacco e la loro difesa saranno aumentati del 20%.


Un fodero creato incantando le ossa del grande demone Belial dal fabbro Grid, che sta entrando al livello mitologico.


Combina la magia di potenziamento del Grande Mago Braham con il fuoco e l’energia oscura provenienti dalle ossa di Belial. Questo fodero può essere usato come arma per la sua eccezionale resistenza e il potere d’attacco.


La struttura è stata ottimizzata per le tecniche di estrazione della spada.






Peak Sword condusse i suoi 300 Cavalieri d’Argento per unirsi a Overgeared. Aveva sempre lottato per Grid e Overgeared. Nella battaglia per l’Isola di Cork, aveva raggiunto grandi obiettivi, incluso portare la marina di Eternal sul punto di collassare. Era stato incluso nella lista dei servitori meritevoli e il fodero era stato creato per lui. Possedeva una compatibilità perfetta con Peak Sword.


Grid piazzò la Spada Fantasma +7 nel Fodero di Belia. Poi, assunse la posizione per estrarre la spada. Non aveva alcuna abilità collegata all’estrazione della spada, ma aveva statistiche e oggetti eccezionali. Grid voleva dimostrare ai rappresentanti il potere del suo assetto magico da battaglia e guadagnare la loro fiducia.


“Se servirete il Regno di Overgeared, io vi darò oggetti come questo e voi avrete il potere per lottare l’impero. Trascendenza.”


<i>Kuoooh!</i>


L’atmosfera vibrò. Per far sì che Grid mostrasse lo splendore del fodero, era necessario rafforzare il suo attacco base e convertirlo negli attacchi a distanza.


“Ira del Fabbro, Oscuramento.”


<i>Kuwaaaaang!</i>


Dopo aver usato un potenziamento, indossò gli Orecchini di Dark Bus e attivò l’Oscuramento più potente. Aumentò anche il potere della sua arte della spada formando un party con Kraugel. Nel momento in cui stava per rompere il cielo con la sua tecnica di estrazione della spada,


“Tu! Hai già scoperto la mia presenza e ora cerchi di provocarmi?”


“?????”


Qualcuno saltò inaspettatamente fuori dalla folla verso Grid.


“Come osi usare una tecnica di estrazione della spada di fronte a questo Reidorn? La tua arroganza perforerà per certo il cielo!”


“Reidorn?”


… Chi?


Grid e tutti i membri di Overgeared rimasero attoniti. Un PNG pazzo era saltato fuori dalla folla all’improvviso. Tuttavia, il Barone Guy sembrava aver visto un fantasma.


‘<i>U- Un cavaliere a numero singolo…! Non indossa l’armatura rossa, ma sono certo che sia un cavaliere a numero singolo!</i>’


Reidorn. Il più forte spadaccino ad estrazione rapida dell’Impero di Saharan. Il Barone Guy lo conosceva bene. Perché? Circa cinque anni prima, Reidorn fece visita al Regno di Fold, che stava cercando di costruire il proprio potere militare per scappare dall’impero. La dimostrazione di Reidorn di quella volta fu spaventosa. Il Barone Guy tremò quando ricordò quel momento.


‘<i>Dozzine di cavalieri e soldati cadevano ogni volta che estraeva la sua spada…</i>’


Non era un’esagerazione. I cavalieri di elite e i soldati di cui il Regno di Fold andava orgoglioso erano morti senza saperlo. La spada estratta di Reidorn fu come un lampo.


‘<i>Il fatto che lui si trovi qui…</i>’


Significava che il Regno di Overgeared sarebbe stato distrutto ora. Il Barone Guy era terrorizzato.


‘<i>Mi ha visto cercare di allearmi con il Regno di Overgeared!’</i>


Era la fine. Il Regno di Fold sarebbe stato distrutto.


‘<i>Questa è la fine!</i>’


Delle lacrime scesero dagli occhi di Barone Guy mentre tramava di paura. Aveva strappato la lettera del re per il bene del suo regno, ma ora era in pericolo di distruzione. Perciò, il senso di colpa lo travolse come uno tsunami.


“Cosa stai facendo?”


Grid fece un’espressione triste e strinse gli occhi. Non c’era alcun segno di nervosismo. Reidorn si inclinò in avanti e prese la posizione per l’estrazione della spada.


“Perché fingi di non sapere chi sono? Vuoi farmi arrabbiare di più? Bah! Stupido!”


<i>Supaak!</i>


Lo splendore del sole brillò dalla vita di Reidorn. Si trattava dell’utilizzo della tecnica di estrazione della spada più forte, Taglio del Sole. Non si poteva evitare. Nel momento in cui Grid si contrasse, le Mani di Dio, Randy e Noe volarono di fronte a lui.


“Kya!”


“Kyaaak!”


Noe e Randy non riuscirono a rispondere a Taglio del Sole. Il lampo attraversò i loro corpi prima che potessero usare qualche abilità. Lo stesso fu per le Mani di Dio. Nonostante fossero armati con una varietà di armi magiche che dovevano essere dati ai servitori, il lampo li passò e raggiunse Grid prima che riuscissero ad usare le abilità legate alle armi.


“Kuk!”


<i>Sakak!</i>


Nello stesso momento, dal petto di Grid fuoriuscì del sangue…


<i>Kuwaaaaang!</i>


Grid completo la sua tecnica di estrazione della spada. La Spada Fantasma +7 emerse dal Fodero di Belial e ruggì ferocemente.


“Cosa?”


Gli occhi di Reidorn si spalancarono quando ci fu un enorme lampo bianco e un’ondata di energia demoniaca e di fuoco. Accadde perché il potere sembrava molto più forte del sole.


“Questo non ha senso…!”


Tirò fuori di corsa la sua armatura rossa, ma era troppo tardi.


<i>Kwa kwa kwa kwang!</i>


Reidorn venne spazzato via dall’esplosione e tossì sangue quando i membri di Overgeared corsero verso di lui.


“Ugh! Keok! Eeh! Eeh!”


“Wow, non è morto. Questa armatura è resistente, ma lercia.”


“Non penso sia un semplice PNG noto… Mettetelo in prigione.”


“…”


Cavalieri a numero singolo. Il 6° cavaliere era stato dominato in un istante?


<i>Flop!</i>


Il Barone Guy si inchinò di fronte a Grid.


“Il Regno di Fold Servirà il Regno di Overgeared! Userò la mia vita ed il mio onore per convincere il re!”


“Eh? D- Davvero?”


Era stato così forte? Grid non si era aspettato che accadesse questo e si grattò la testa con espressione stupita. Gli altri rappresentanti pensarono che il Barone Guy si fosse rimbambito. La cerimonia di fondazione terminò dopo una serie di trambusti e incidenti.




Traduzione di Blakriss


Editing di Libusemumei
                                


                                



