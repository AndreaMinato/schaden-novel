---
title: Capitolo 606
pubDate: 2025-03-17T08:49:02.579Z
tags:
    - overgeared
---


- <i>Ho messo Reidorn in prigione.</i>


<i>- Ottimo lavoro Faker. Assicurati che sia protetto e controlla se è st</i>


<i>- Ricevuto.</i>


Grid era molto sospettoso nei confronti di Reidorn. Era inevitabile, dato che aveva perso metà della sua salute per il colpo di Reidorn. Questo nonostante Grid stesse indossando il Triplo Strato.


‘<i>Esiste un fattore di attacco proporzionale per la salute o la difesa?</i>’


L’equilibrio era un problema dato che era così concentrato sul potere d’attacco. Tuttavia, questa era stata la prima volta che un PNG aveva mostrato un potere d’attacco così travolgente dalla comparsa di Piaro. All’inizio, Grid aveva pensato che l’avversario fosse un semplice pazzo, ma in realtà era un PNG ben noto.


‘<i>Ci sono alcune forze che mi stanno alle calcagna, perciò è difficile dire chi ha inviato l’assassino…</i>’


Più era alta la posizione, più grande era il pericolo. Francamente, era spaventoso. Non pensava che ci sarebbe stato un tentativo di assassinio alla cerimonia di fondazione, dove sarebbero stati riuniti tutti i membri di Overgeared.


‘<i>Devo aumentare le difese intorno a Irene e Lord.</i>’


Grid si allarmò e si voltò verso Barone Guy. Tutti gli altri rappresentanti erano andati via, ma il barone Guy era rimasto sul posto dato che voleva servire il Regno di Overgeared.


‘<i>Solo un regno…</i>’


Aveva anche parlato del futuro mostrano il potere dell’assetto di battaglia magico. Lauel inviò un bisbiglio al deluso Grid.


- <i>Un regno non va bene? Non dimenticare che il Regno di Overgeared è stato fondato solo oggi. In realtà, pensavo che tutti i rappresentanti avrebbero rifiutato e sarebbero andati via.</i>


<i>- …</i>


<i>- Ad ogni modo, il Regno di Fold è povero perché la terra è desolata e possono ottenere poche risorse dal mare. Tuttavia, hanno 300.000 soldati addestrati che combattono costantemente contro i mostri. Se li riforniamo di cibo e di assetti da battaglia, diventeranno sicuramente un forte alleato.</i>


<i>- La terra è desolata e le risorse sono poche? Non possiamo rifornire il cibo per sempre. Non è un regno con un futuro buio? Non sarebbe uno spreco investirci molto tempo e denaro?</i>


<i>- No. Possiamo usarli per far allontanare gli sguardi degli altri 14 regni. E non abbiamo Piaro?</i>


<i>- Ah.</i>


Piaro era una persona che riusciva a far crescere le coltivazioni nella città desertica di Reidan e nella città marina di Siren. Non sarebbe stato difficile per lui trasformare la terra desolata del Regno di Fold in un terreno fertile.


‘<i>Ora che ci penso.</i>’


Grid provò emozione quando realizzò ancora una volta il valore astronomico di Piaro. Poi, gli tornarono all’improvviso alla mente le noci dorate e il legno di fosforo bianco. Erano delle specie provenienti dal Continente Est. Un contadino leggendario poteva farli crescere nel Continente Ovest?


‘<i>Sarebbe straordinario se si riuscisse a far crescere una piccola quantità.</i>’


Il valore della noce dorata, un elisir, e del legno di fosforo bianco, il migliore materiale di produzione, era incredibile. Se fossero cresciuti, sarebbe stata garantita una crescita rapida del potere nazionale di Overgeared.


‘<i>Va bene.</i>’


La cerimonia di fondazione era stata disturbata da un’improvvisa intrusione del nemico. Per non far sentire le persone in ansia, Grid si era coperto la ferita con un mantello e aveva nascosto l’atto di prendere una pozione. Non sapeva che queste piccole azioni sarebbero rimaste impresse in qualcuno.


“Barone Guy, andate dal vostro re e ditegli questo. Il Regno di Overgeared fornirà pieno supporto al Regno di Fold. Avete visto il contadino di prima?”


“Anf… State dicendo che ci aiuterete con il cibo così come con l’assetto da battaglia?”


“Certo. Fertilizzerò la terra impoverita del Regno di Fold. Avete visto il contadino di prima?”


“Ohh…! Ohh! Grazie! Sono così emozionato! Tornerò dal re e gli parlerò del Re Grid e del contadino… No, parlerò al mio re del marchese contadino!”


“Sì, andate.”


Il Barone Guy fece un inchino e lasciò di corsa la sua posizione. Aveva un sorriso in faccia come se avesse sognato di essere liberato dall’impero. Gli spettatori che videro la scena dall’inizio alla fine pensarono fosse assurdo.


- <i>Questa è una storia vera? Ottenere un regno vassallo il primo giorno del regno?</i>


<i>- Diventerà l’Impero di Overgeared? ;;</i>


<i>- È possibile.</i>


<i>- Quale impero? Io appartengo al Regno di Fold e non si discute. Qual è il punto di servire un regno povero come Overgeared?</i>


<i>- Esatto. Ad essere onesti, il Regno di Overgeared è troppo traballante. Guarda quello che è appena successo. C’erano 1.000 cavalieri, ma non sono riusciti a fermare l’assassino dall’attaccare Grid. sembra che il Regno di Overgeared non sia così capace come appare all’esterno.</i>


<i>- Hmm… Voglio provare ad assassinare Grid una volta. Penso che la mia fama aumenterà.</i>


<i>- Forse Grid verrà assassinato spesso per via dell’incidente di oggi.</i>


Gli spettatori non erano consapevoli del reale valore di Reidorn, che era apparso ed era stato soppresso in un istante. Gli spettatori iniziarono a farsi domande sul potere di Overgeared.


“Papa Damian e i 15 anziani della Chiesa di Rebecca sono giunti per celebrare la fondazione del Regno di Overgeared.”


- …!!


Alcune persone importanti erano apparse alla cerimonia di fondazione, creando scompiglio solo con la loro presenza. Era davvero una scena incredibile. Tutti sapevano che Damian adorava Grid, ma i 15 anziani non erano conosciuti per essere rigidi? Era impensabile che apparissero alla cerimonia di fondazione del Regno di Overgeared.


- <i>Si dice che gli anziani non vanno nemmeno a trovare l’imperatore dell’Impero di Saharan.</i>


<i>- Giusto. Di solito i re devono andare direttamente al Vaticano per poter incontrare gli anziani.</i>


<i>- Perché gli anziani sono apparsi alla cerimonia di fondazione del Regno di Overgeared…</i>


<i>- Tra l’altro, tutti i quindici…</i>


<i>- Damian deve aver ordinato loro di seguirlo in quanto papa.</i>


<i>- Ah, giusto. È una possibilità.</i>


<i>- Damian sta seriamente esagerando </i><i>ㅋㅋ</i><i>Usare l’autorità del papa per Grid.</i>


<i>- Sembra che verrà incriminato presto.</i>


Non c’era alcun problema con le parole degli spettatori. Era un giudizio sensato e curato. Ma la sensatezza non si applicava a Grid.


“È un onore incontrarti, Fratello Grid.”


“Non ho dubbi che Fratello Grid, che si batte sempre per la pace nel mondo, istituirà un regno basato sulla pace.”


“Noi, i 15 anziani, vogliamo che l’amicizia tra la Chiesa di Rebecca e il Regno di Overgeared duri per sempre.”


- …


“Il Maestro di Spada Kraugel è giunto per celebrare la fondazione del Regno di Overgeared.”


“Congratulazioni Grid. Sono convinto che accumulerai glorie infinite in futuro.”


- <i>Anche Hao e Alexander…</i>


<i>- Sono stanco di rimanere sorpreso.</i>


Quattro anni dopo l’apertura di Satisfy. Il primo regno creato da un giocatore aveva annunciato la propria nascita in un modo brillante. La reputazione del Re di Overgeared Grid si diffuse.


***


“Posso chiedere cosa accadrà con il Regno di Overgeared in futuro?”


Bunny Bunny era stato una volta il miglior BJ sui videogiochi. Le bugie involontarie di Grid lo aveva condotto a diventare il ragazzo di un pastore e da allora, la sua popolarità era andata in declino. Ora, aveva ottenuto un’intervista esclusiva con il Re di Overgeared Grid! Questa era l’occasione per Grid di ripagare Bunny Bunny. La coscienza di Grid era stata punta perché aveva quasi rovinato la vita di una persona.


“Il Regno di Overgeared si svilupperà basandosi sul consenso tra i giocatori. Identificheremo velocemente  cosa vogliono i giocatori e concentreremo i nostri sforzi per accontentarli.”


“Infatti… Un regno con un giocatore come re avrà dei vantaggi per i giocatori.”


“Esatto. Spero che molti giocatori si sposteranno nel Regno di Overgeared. Per gli immigrati, le tasse saranno abbassate del 50% per il primo mese…”


“…”


Bunny Bunny pensava sarebbe stata un’intervista per lui, ma finì con l’essere la pubblicità per il Regno di Overgeared. Bunny Bunny voleva imprecare, ma poteva vedere il numero di spettatori andare in rapida crescita.


Grid iniziò ogni sorta di promozione.


“Inoltre, il Regno di Overgeared sta puntando a crescere insieme ai giocatori e alla nostra forza militare. Fornirò costantemente ai giocatori un’opportunità di soggiogare i mostri con i soldati di Overgeared. In un mese, selezionerò membri per la Gilda Overgeared attraverso una serie di test regolari. Per favore, contattate Lauel…”


“…”


“Oh, Bunny Bunny, perché non ti unisci anche tu alla nostra gilda? Così potrai riportare al pubblico ogni mossa di Overgeared.”


“… Posso registrarmi ora?”


“Appena la promozio… No, appena l’intervista sarà finita.”


“Già, promuovi con calma il tuo… No, ti prego di impegnarti nell’intervista. Eheh.”


***


[Un intruso è apparso nel dungeon ‘Attenti al cane’.]






“Uh?”


Dark rimase sorpreso.


Le Montagne Dravian. Il motivo per cui questo posto era diventato la base di Carnevale di Sangue era perché era stato il nido del dragone di luce Nevartan, il che significava che gli umani raramente giungevano qui. I resti del dragone di luce instillavano la paura nei mostri e i giocatori non facevano visita a questo luogo dal momento che non si cacciava nulla.


Eppure c’era un intruso? C’era anche da considerare che il dungeon ‘Attenti al Cane’ si trovava in profondità nella casa di Carnevale di Sangue. Non era una cosa che qualcuno poteva trovare facilmente, nemmeno se si metteva a cercare.


‘<i>Un esploratore classificato di alto livello?</i>’


In passato, il primo esploratore in classifica, Skunk, era diventato famoso per aver localizzato il tempio principale della Chiesa di Yatan. Ma Dark ebbe una domanda.


‘<i>Perché si è disturbato a trovare questo luogo?</i>’


Attenti al Cane era un dungeon creato da Dark per proteggere una cosa specifica. Un esploratore non avrebbe avuto un grosso vantaggio nel trovare e attaccare questo luogo.


‘<i>Bene, non importa.</i>’


Attenti al Cane era un dungeon di classificazione unica. Era ovvio che l’intruso sarebbe caduto in una trappola o sarebbe stato ucciso dai mostri.


‘<i>Non ho posizionato alcun mostro o trappola nella zona 1 per deviare l’attenzione di un intruso, ma la zona 2 è un inferno.</i>’


Dark credeva che l’intruso sarebbe morto nella zona 2. Dark sorrise e si immerse di nuovo della produzione di un dungeon. Quanto tempo trascorse?






[La zona 1 del dungeon Attenti al Cane è stata completamente distrutta!]


[L’intruso è scappato!]






“Cosa?”


Il confuso Dark smise di lavorare e si apprestò a raggiungere la zona. Poi, la sua mente si svuotò quando vide l’intera area che era stata distrutta.


“Questo… Che diavolo sta succedendo?”


La zona 1 era un semplice spazio vuoto. Non c’era assolutamente nulla nella zona 1 che l’intruso poteva volere. Allora, perché era stata distrutta? Il pavimento, le mura e il soffitto erano stati completamente distrutti! Dark non riuscì a cogliere le intenzioni dell’intruso.


‘<i>Perché è stata distrutta?</i>’


Non sarebbe stato così arrabbiato se l’intruso avesse avuto un motivo per distruggerla. Era sua responsabilità per aver ignorato la difesa.


“Cosa si può ottenere da qui?”


Dopo che l’intruso aveva lasciato il dungeon Fate Attenzioni ai Cani. Si udì un urlo di rabbia in tutta la caverna oscura.


***


“Un profitto cane.”


Il Rivelatore di Minerali Minor non sapeva perché era stato piazzato il nome di un animale vicino alla parola ‘profitto’. Lo usava perché era una cosa che diceva spesso Grid.


“Non ci sono mostri in un dungeon con minerali. È stato troppo facile.”


<i>Lululala~</i>


Minor canticchiò felice, dato che era pieno di aspettative. Era certo che sarebbe stato riconosciuto e ricompensato dopo aver portato a Grid un nuovo minerale.


‘<i>Un giorno diventerò un duca e poi un re.</i>’


Minor stava puntando ad essere il secondo Grid. Non ne era consapevole, ma ammirava Grid.




Traduzione di Blakriss


Editing di Libusemumei





