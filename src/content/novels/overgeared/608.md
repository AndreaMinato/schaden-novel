---
title: Capitolo 608
pubDate: 2025-03-17T08:49:02.579Z
tags:
    - overgeared
---


'<i>Biondo… Dov’è quel soldato biondo?</i><span>’


Prima di raggiungere il nido del grifone. Coke era andato a visitare le accampamenti per cercare il soldato solitario. Chi era il soldato solitario? Era il soldato che aveva scortato Grid durante la battaglia dei 100,000 contro 1 a Bairan e che aveva avuto la meglio sul PNG nobile durante la cerimonia di fondazione di Overgeared.


La maggior parte dei giocatori erano consapevoli del fatto che fosse un grande maestro camuffato in un soldato semplice. Era già apparso nei programmi diverse volte. Ovviamente, solo alcuni membri di Overgeared conoscevano la sua reale identità, che era Asmophel.


‘<i>Ho bisogno del suo aiuto!</i>’


Coke sapeva che la maggior parte dei soldati di Overgeared era di grande talento. In particolare, i soldati di Overgeared stazionati a Reinhardt. Gran parte di loro aveva completato il secondo avanzamento e il loro equipaggiamento li faceva spessa passare per dei cavalieri.


Tuttavia, Coke aveva bisogno di affrontare i grifoni con un corno. Voleva un aiuto maggiore rispetto ai soldati semplici. Ma Coke non riuscì a trovare il soldato biondo nelle accampamenti.


“Che aiuto ti serve?”


Un soldato di mezza età si avvicinò a Coke. Lo sguardo che si intravedeva dall’elmetto nero era gentile e amichevole. Notò che Coke si stava muovendo nel nome del re (una missione  realizzata da Grid).


“I nostri soldati faranno tutto ciò di cui hai bisogno. Siamo felici di aiutare.”


“Ecco… Sai dove si trovi il soldato biondo che usa la lancia?”


“Un soldato biondo che usa la lancia?”


Il soldato di mezza età piegò la testa. Tutti i soldati di Overgeared usavano una lancia piuttosto bene. Tutti avevano appreso l’Arte della Lancia di Reidan perché erano stati addestrati da Piaro e da Asmophel. A proposito dell’Arte della Lancia di Reidan, aveva avuto origine dall’Impero di Saharan… Omesso.


‘<i>I soldati dai capelli dorati non sono comuni, ma ce ne sono alcuni di loro. Hmm…</i>’


Il soldato di mezza età passò in rassegna le casere e indicò un soldato. Era un giovane soldato dai capelli biondi.


“Rio è bravo con la lancia.”


“Rio…!”


Il nome del soldato solitario era Rio!


Coke chiese felice. “Vorrei ricevere supporto dai soldati, incluso Rio, per cacciare i grifoni con un corno.”


“Va bene.”






[Hai ricevuto il supporto di cinque persone di Reinhardt. Una parte delle ricompense della missione verrà spartita con loro.]


[Se un soldato muore durante la missione, devi rimborsare il regno del costo per la crescita del soldato e del valore degli oggetti che il soldato stava indossando.]






‘<i>Ugh…</i>’


Questo era un problema. Era il motivo per cui la maggior parte dei giocatori non riceveva il supporto dai soldati durante le missioni del regno. Le ricompense della missione doveva essere spartite e il sistema di compensazione era molto gravoso. Ma dal punto di vista nazionale, questo sistema di compensazione era sensato.


E se non ci fosse stato alcun sistema di compensazione? Alcuni giocatori maligni avrebbero potuto commettere cattive azioni, come uccidere i soldati, per poter rubare loro gli oggetti.


“Ma cos’è un grifone con un corno? Conosco i grifoni, ma è la prima volta che sento di un grifone con un corno.”


Coke sussultò mentre lasciava gli accampamenti con i cinque soldati. Il grifone con un corno. Non aveva realizzato che i soldati di Reinhardt potevano non sapere delle specie di alto grado vicino a Reinhardt.


‘<i>È vero…?</i>’


C’erano persone diverse in ogni organizzazione. L’esercito di Overgeared poteva essere eccellente, ma non tutti i soldati nell’esercito erano bravi. Se si trovava una persona che si distingueva, ci sarebbero anche state persone che restavano indietro.


“… Un grifone con un corno è tre volte più forte dei normali grifoni. Sono mostri di livello 300.”


Coke confermò i dettagli dei soldati che erano diventati membri del suo party.






[Rio]


Livello: 205


Occupazione: soldato del Regno di Overgeared.


[Gashu]


Livello: 206


Occupazione: soldato del Regno di Overgeared.


…


…


I cinque soldati avevano i livelli intorno al 200. Anche il soldato solitario Rio!


‘<i>Perché è così? N- Non ditemi?</i>’


<i>Gulp.</i>


Prima di lasciare i cancelli.


Coke deglutì e chiese a Rio.


“Eri tu quello che ha combattuto contro il rappresentante nella cerimonia di fondazione?”


“Uh? Non ero io.”


“…”


Coke non esitò. Stava per rinunciare alla missione subito dopo aver sentito la risposta di Rio.


Ma.


‘<i>Cosa? Perché ci sono così tanti spettatori?</i>’


Con ritardo guardò intorno a Rio e non poté rinunciare alla missione. Centinaia di giocatori lo stavano guardando. Stavano aspettando di vedere come Coke avrebbe ora apprezzat Grid.


‘<i>Dannazione.</i>’


Coke aveva ammirato Grid dalla 1° Competizione Nazionale. Come Grid era stato definito Dio, anche l’obiettivo di Coke fu quello di essere chiamato dio. In passato, Coke era stato un grande fan di Grid e conservava ancora la firma che aveva ricevuto quando aveva incontrato Grid a Patrian.


‘<i>Non posso disonorare Dio Grid.</i>’


Un fan doveva proteggere il suo idolo. Coke decise di andare. Si sarebbe portato avanti con la missione!


‘<i>Deve essere sconfitto un totale di cinque grifoni con un corno. Se usassi i soldati per attirare l’attenzione, potrei ucciderne uno alla volta.</i>’


Era in cima ai novellini della seconda generazione. Non aveva dubbi sul fatto di essere talentuoso tanto quanto Lauel, che veniva apprezzato come il miglior giocatore celestiale.


‘<i>Non posso aver paura dei mostri!Kkuok!</i>


Il volto di Coke era pieno di determinazione quando strinse i pugni. Dall’altra parte, i cinque soldati che lo stavano seguendo sbadigliarono. Avevano fatto visita alle città dei vampiri non appena la cerimonia di fondazione si era conclusa, poi si erano dedicati alle attività di sicurezza senza riposarsi nel mese trascorso.


I soldati avevano affrontato molte avversità perché al Regno di Overgeared mancava ancora la forza lavoro. Per questo motivo, i soldati aveva acquisito diverse abilità e statistiche.


***


Il nido del grifone.


Era un terreno di caccia situato a sud di Reinhardt. I grifoni di livello 250 abitavano in questa zona e a volte appariva il boss della zona, il grifone con un corno. Erano così forti che se la popolazione non veniva costantemente ridotta, avrebbero invaso gli habitat di altri mostri e distrutto l’ecosistema.


C’era un problema se i mostri cacciavano altri mostri? Certo che c’era. Il valore del territorio di Satisfy era determinato dal numero di terreni di caccia. Nel caso di Reinhardt, era necessario creare un ambiente dove giocatori di vari livelli potessero divertirsi cacciando. Non si poteva lasciare incustodita una singola specie.


“Cari spettatori, come state? Sono Bunny Bunny, a capo di ‘Regno di Overgeared Oggi’. Al momento, mi trovo presso un nido di un grifone. Perché pensate che mi trovi qui?”


- <i>Non chiedere.</i>


<i>- Non sai che gli indici di ascolto di Regno di Overgeared oggi sono calati di recente? Le intenzioni iniziali si sono perse.</i>


“Sì, per percorrere la missione della punta dei novellini di seconda generazione, Coke!”


- <i>Wow, è apparso un personaggio di spicco.</i>


<i>- Coke?  Non è un mangia cadaveri?</i>


<i>- Quando mangia i cadaveri dei mostri, c’è una rara possibilità di ottenere una nuova abilità per aumentare una certa statistica.</i>


<i>- Una truffa… Il suo livello di abilità è diverso da quello degli altri.</i>


<i>- Ho sentite che possiede un sacco di abilità, ma la qualità non è buona.</i>


<i>- Ma è definito il più forte dei novellini della seconda generazione perché può combinarli in maniera efficiente.</i>


“Forse la maggior parte degli spettatori pensa che Coke possa cacciare facilmente i grifoni. Ma non sarà così facile. Perché? Coke non sta cacciando dei semplici grifoni, ma i grifoni con un corno! Ne deve cacciare cinque!”


- <i>Che significa?</i>


<i>- Una specie insolita che vive solo vicino a Reinhardt.</i>


<i>- Sono duri come i gargoyles, ma possono sparare un colpo con il loro corno.</i>


<i>- Che paura. È un boss di livello medio e non si può avere la meglio su di lui solo con il livello o gli oggetti.</i>


<i>- Con chi è in party Coke?</i>


<i>- Cinque soldati.</i>


<i>- ;;;;</i>


Cacciare i grifoni con un corno con soli cinque soldati? Quelli che conoscevano la forza dei grifoni con un corno pensarono che Coke fosse pazzo. I grifoni con un corno erano molto forti. Nel frattempo, il devoto Coke entrò nel nido del grifone.


‘<i>Devo dimostrarlo. Dio Grid ha delle intenzioni nascoste nel dare una missione tanto difficile.</i>’


Coke bruciava di motivazione. Dall’altra parte, i cinque soldati agirono liberamente.


“Un grifone con un corno significa che è in grado di volare?”


“Esatto.”


“Cacciarli sarà divertente.”


“Ahahah!”


“…”


L’atteggiamento rilassato dei soldati aumentò l’ansia di Coke. Non mostrarono alcun segno di tensione e non sembravano coscienti dei pericoli dei grifoni con un corno. Era difficile per Coke fidarsi di loro.


‘<i>No… Va bene. Devo concentrarmi.</i>’


La reputazione di Coke era alta. Era probabile che i soldati avrebbero seguito gli ordini che lui avrebbe dato.


‘<i>Sono stato in numerosi assalti con i party. Sarò in grado di condurli a dovere. Sarò un dio.</i>’


Coke riconosceva solo due persone nel mondo. Grid e sé stesso…


“Andiamo!”


Coke urlò fiducioso e si mosse insieme ai soldati. La destinazione finale erano i grifoni con un corno. Erano localizzare nelle profondità del nido del grifone, perciò era naturale essere attaccati dai grifoni lungo la strada.


<i>Kieeek!</i>


I grifoni potevano volare, avevano becchi affilati e forti zampe posteriori come un toro. Coke non si tirò indietro. Era in grado di cacciare i grifoni da solo.


“Danza della Spada di Grid! Assassinio!”






[È stato usato Pugnalata col Becco.]


[Critico!]






“Danza della Spada di Grid! Ondata!”






[È stato usato Taglio Rotante.]






“Danza della Spada di Grid! Assassinio Collegato!”






[È stato usato Pugnalata Continua.]






Coke continuò ad andare avanti mentre i grifoni collassavano. Gli spettatori provarono ammirazione mentre i soldati esultavano e applaudivano.


“Anf… Anf… Finalmente.”


Coke e i soldati arrivarono nell’habitat dei grifoni con un corno. Un grifone con un corno era più piccolo quasi di una volta e mezza rispetto ad un grifone tipico. Ma le ali erano più grandi e ogni piuma sembrava affilata quando una lama.


<i>Kyaaaak!</i>


<i>Flap.</i>


Il grifone con un corno trovò l’intruso e si sollevò. Dal corno posto sulla fronte venne emessa un’energia bluastra.


<i>Peeng!</i>


“Kuk!”


Era molto più veloce del previsto. Coke non riuscì a resistere a dovere all’energia proveniente dal corno, che lo perforò nel petto.






[Hai subìto un danno catastrofico!]


[Non riesci a recuperare il tuo stato mentale.]


[L’abilità passiva ‘Pazienza del Gole di 100 Anni’ è stata attivata e la durata dello stordimento ha una durata dimezzata.]






“M- Merda…”


Due secondi. Coke non riuscì a sollevare un dito e cadde nella disperazione. Questo perché l’energia bluastra brillò ancora una volt intorno al corno del grifone che stava nel cielo.


‘<i>Morirò nel prossimo attacco!</i>’


Poi, nelle orecchie di Coke giunse la voce di un soldato.


“Tirate fuori gli arpioni.”


“Mostriamo le abilità di lancio che abbiamo sviluppato contro i pipistrelli delle città dei vampiri.”


<i>Kung!</i>


<i>Kukung!</i>


I cinque soldati tirarono fuori dei pali larghi e li posizionarono sul terreno.


“Q- Questo è…!”


Coke e gli spettatori rimasero affascinati quando videro la catena e l’arpione attaccato alla fine del palo.


[Arpione del Dragone]


L’oggetto che Grid aveva usato durante l’assalto al drago nella 2° Competizione Nazionale fece la sua comparsa a sorpresa.


Editing di Libusemumei


Traduzione di Blakriss
























                                


                                



