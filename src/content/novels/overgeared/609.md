---
title: Capitolo 609
pubDate: 2025-03-17T08:49:02.579Z
tags:
    - overgeared
---


<i><span>Puooook!</i>


<i>Kieeeek! Kiek!</i>


Uno dei soldati lanciò l’arpione e trafisse il grifone. L’Arpione del Drago era fatale per i mostri volanti e per i mostri di grossa taglia. Era impossibile per il grifone ad un corno solo evitare tutti e cinque gli Arpioni del Drago.


“Ora!”


“Oh!”


I cinque soldati tirarono la catena, attaccata all’arpione conficcato nel grifone.


Poi…


<i>Kuwuong!</i>


Il grifone cornuto si schiantò a terra.


“Wow…”


Era stato neutralizzato all’istante?


‘E da dei soldati!’


Coke era immobilizzato come una statua di pietra, nonostante si fosse già ripreso dallo stato di stordimento. I soldati lo incitarono.


“Cosa?”


“Avanti, pestaggio collettivo!”


‘Pestaggio collettivo?’


I soldati di Overgeared erano sottoposti di Grid e usavano un gergo coreano. Coke comprese ciò che intendevano quando vide la situazione e colpì il corno del grifone.


<i>Kik. Kieeek!</i>


Il mostro tentò di resistere, ma i soldati erano ben addestrati. Continuavano a tirare la catena per aumentare il tempo di costrizione dell’arpione, lanciando allo stesso tempo nuovi arpioni. Grazie al loro aiuto, Coke poté sconfiggere il grifone cornuto in modo relativamente facile. Ogni tipo di Mana e di abilità si riversò sul grifone.






[Il tuo livello è salito!]


[Il tuo livello è salito!]


[Hai ottenuto una piuma del grifone con un corno solo.]


[Hai ottenuto il becco del grifone con un corno solo.]


[Il Soldato di Reinhardt, Rio, è salito di livello.]


[Il Soldato di Reinhardt, Gashu, è salito di livello.]


…


…


“F-Fantastico…”


Aveva pensato di poter completare la missione, se avesse agito bene. Ma non si era aspettato che sarebbe stato così facile. In quel momento, Coke ne fu convinto.


“È tutto un piano del Dio Grid!”


La ragione per cui Grid faceva delle missioni così difficili era di usare i soldati per aiutarli a migliorare. Grid era davvero grandioso. Poi i soldati si avvicinarono a Coke, che se ne stava lì pieno d’emozione, e allungarono le mani.


“Dacci il bottino.”


“Abbiamo lottato insieme quindi le ricompense dovrebbero essere condivise.”


“Sì…? No, le condividerò dopo, quando avrò ricevuto la ricompensa della missione…”


“Ehi, amico. La ricompensa della missione è il salario del regno. Le quote provenienti dalla caccia sono calcolate separatamente.”


“Il Re Grid dice sempre: badate alla vostra ciotola di riso.”


“…”


Quel giorno il Regno di Overgeared divenne argomento di discussione sui siti di ogni paese. Era passato molto tempo dalla cerimonia di fondazione.


<i>-È facile salire sul carro dei soldati se sei un cittadino di Overgeared. Voglio trasferirmi nel Regno di Overgeared.</i>


<i>-Ma i soldati sono costosi…</i>


<i>-Sì, ma il risultato è vantaggioso…</i>


<i>-Questo è più un aereo che un carro…</i>


Grazie alla determinazione di Coke e all’effetto della pubblicità di <i>Oggi nel Regno di Overgeared</i>, la popolazione dei giocatori nel Regno di Overgeared cominciò ad aumentare rapidamente. Ammontava a più di 50.000.


***


“Ci sono solo 1000 soldati a Reinhardt. Da soli non possono sostenere le missioni di ogni giocatore. Vi prego, d’ora in poi regolate la difficoltà delle missioni. Sì? Vostra Maestà.”


“Uhm uhm, il risultato è buono. I giocatori sono saliti oltre 50.000 e il numero di persone è vicino a 800.000.”


“Dovreste stare più attento. La vostra posizione attuale è molto diversa da quella precedente. Non dimenticate che le vostre azioni avranno un effetto diretto sulle vite di centinaia di migliaia di persone.”


“…Mi dispiace. Adesso che la popolazione è aumentata, non aumenteranno anche le tasse?”


“Ma non c’è ancora un profitto. Come sapete, i costi di investimento per far progredire un regno sono molto alti. Se non fosse per il sostegno dei fondi del Duca Steim, il regno sarebbe in deficit adesso.”


Al momento, il Regno di Overgeared possedeva 16 territori.


Sei dei territori settentrionali erano governati dal Duca Steim, ma gli altri dieci si ingozzavano di denaro come ippopotami. Ciò derivava dall’eliminazione degli ultimi residui del Regno di Eternal e dallo sviluppo di settori come gli affari interni, la cultura e le strutture.


“Non vi siete appassionato un po’ troppo alla cancellazione delle ultime tracce di Eternal? Adesso, il danno è troppo grande.”


“L’ho fatto perché altrimenti avrebbero avuto effetti negativi sui pensieri della gente. E se nel nostro territorio rimanessero tracce di Eternal? Ci sarebbe ogni tipo di problemi se la gente fosse costretta a ricordarsi continuamente del regno precedente.”


“I rischi sono bassi.”


“Se stai parlando del periodo in cui il Giappone occupò la Corea del Sud… Scusa.”


“È una battuta. Non intendevo parlar male di voi. Rispetto la vostra scelta. Ma non posso smettere di pensare a Reidan. State ancora investendo negli istituti di alchimia?”


Lauel credeva che una crescita nel campo dell’alchimia fosse direttamente collegata ad un aumento di ricchezza, ma Grid non era d’accordo. Cosa? L’alchimia permetteva di aggiungere opzioni agli oggetti?


‘Sciocchezze. Danno solo opzioni penose.’ 


Grid sentì montare la rabbia ripensando a vecchi ricordi, mentre Lauel sorrideva.


“Come ho già detto, la combinazione di alchimia e arte del fabbro produrrà una grande sinergia, un giorno. Sono stati già investiti molti fondi. Troppi per fermarsi adesso.”


“Be’, se lo dici tu… Ok, capisco.”


“Non pensatene tanto male. L’istituto di alchimia non sta già giocando un ruolo fondamentale? Le pozioni prodotte hanno aumentato drasticamente il tasso di sopravvivenza dei nostri soldati.”


“…Le pozioni sono anche costose.”


“Meglio che perdere soldati.”


“Hai ragione, hai ragione.”


Grid sapeva che Lauel aveva ragione al 100%. Da quando avevano cominciato a fornire medicinali avanzati ai soldati di Overgeared, il loro tasso di sopravvivenza era quasi del 100%. Considerando il tempo, l’impegno e il denaro spesi per addestrare i soldati, non avrebbe dovuto preoccuparsi del costo delle pozioni.


‘Non riesco a stare tranquillo quando si tratta di alchimia. Devo stare attento.’


Lauel fece una domanda a Grid.


“Avete intenzione di presenziare alla gara di selezione dei talenti?”


La settimana successiva si sarebbe tenuta a Reinhardt una gara di selezione di talenti su larga scala, organizzata dal Regno di Overgeared e supervisionata dai membri di Overgeared. L’obiettivo era quello di selezionare individui dotati in specifici campi, come la difesa, lo spionaggio, la produzione e l’assistenza.


Grid rispose senza pensare.


“Non sarai comunque in grado di scegliere i talenti giusti, anche se non ci sono? I tuoi occhi sono migliori dei miei. Non vedo che bisogno ci sia di sprecare ore a stare lì seduto. È meglio spendere quel tempo a creare oggetti.”


“Ma non sarebbe meglio godersi i privilegi di un re ogni tanto? Secondo i resoconti più recenti, potete permettervi di dedicarci un po’ di tempo.”


Aveva fatto tutto come si deve. La maggior parte del lavoro più complesso era lasciato a Lauel, ma Grid non trascurava le sue responsabilità. Di recente, si era occupato di addestrare un gran numero di fabbri, un compito piuttosto arduo. Valutava persone ogni giorno con la Spada del Grande Signore, selezionava quelli con un talento nell’arte del fabbro e li addestrava.


“Non posso permettermi di rilassarmi finché non ci saranno almeno 100 fabbri avanzati. Il Regno di Overgeared sarà un regno di fabbri.”


Grid si aggrappava a quell’idea per un motivo. I fabbri avanzati erano in grado di svolgere il lavoro di un fabbro e di aiutare Grid a creare oggetti. Il tempo che Grid impiegava a produrre oggetti si riduceva enormemente quando riceveva l’assistenza di un fabbro avanzato, rispetto a quando lavorava da solo.


“Be’, andrà tutto bene. Mi fido di te, come sempre.”


“Grazie.”


Grid e Lauel. Non c’erano dubbi quando si guardavano. Si fidavano l’uno dell’altro. Il loro era un rapporto tra re e servitore, tra capo e membro della gilda e, soprattutto, tra compagni e amici.


***


“Ehi, cos’è questo? Il potere dell’impero è incredibile.”


Le Pianure Taturans. Una guerra devastante stava avendo luogo al confine tra l’Impero Saharan e il Regno di Belto. Il Dio della Guerra Ares guidava le truppe del Regno di Belto, mentre il Primo Cavaliere Mercedes era a capo dell’esercito imperiale. Dagli scontri tra i due avversari si era originato un fiume di sangue. Dopo tre giorni e tre notti, l’esercito di Ares era sulla difensiva.


“Lim Cheolho, quel bastardo!”


Ares, che riusciva a restare calmo anche contro Kraugel, non poté fare a meno di contrarre il volto. Il potere dell’impero andava oltre la sua immaginazione. Si sentiva come se Lim Cheolho gli avesse piantato dentro un chiodo, con su scritto ‘un giocatore non può superare l’impero’.


“I primi tre cavalieri sono di un’altra dimensione. Kraugel e Grid… Nemeno Agnus può vincere contro di loro.”


Scott si era sentito male. Colui che veniva tenuto in così alta considerazione da Kraugel era stato sopraffatto dai cavalieri dal 3°al 10°. Nonostante l’abilità passiva di Ares, che aumentava tutte le statistiche del 10% e tutte le abilità del 20% quando c’erano più di 1000 nemici, non osavano avvicinarsi al 1° cavaliere.


“Un PNG identificato eccezionale. Il suo livello è troppo altro.”


Per la prima volta nella sua vita, Ares si sentiva disperato. Nonostante avesse sviluppato molto la sua forza nel Regno di Belto negli ultimi tre anni, si sentiva frustrato perché non poteva attraversare i confini dell’impero.


“I migliori guerrieri, i favoriti dell’imperatore, non sono neanche presenti… Sheesh, ritirata. Fermeremo l’invasione del nemico alla Fortezza Grand Prix.”


Ares aveva perso molte truppe e decise di ritirarsi. Mercedes gli mandò un messaggio telepatico mentre il suo esercito cominciava a muoversi.


<i>-Non dimenticare che l’unico proprietario di questo continente è l’impero.</i>


‘Merda, pensavo non potessero mandare bisbigli ai giocatori. Ho i brividi.’


Vincere la guerra contro l’impero significava diventare padroni del continente. Perciò, fin dall’inizio, Ares aveva puntato solo all’impero. Ma quel giorno, si rese conto che il suo obiettivo non poteva essere realizzato.


‘La guerra con l’impero avrà lunga durata. Sarebbe meglio inglobare completamente il Regno di Belto prima e salire al trono.’


Pensò Ares e condusse il suo esercito alla ritirata. Sacrificò un’intera unità per bloccare l’inseguimento delle truppe imperiali. Osservando l’esercito di Ares ormai distante, l’impero si accorse di un piccolo regno che avevano ignorato fino a quel momento. L’episodio di Satisfy ‘Unificazione del Continente Ovest’ si stava avvicinando.


***


“Reidorn?”


“Non ha aperto bocca oggi.”


“È davvero testardo. Come ha fatto a sopportare la tortura per più di un mese?”


Reinhardt. Grid scosse la testa, durante la sua visita giornaliera nel dungeon. Reidorn, insanguinato e incatenato, gli sorrise freddamente.


“Ti attende solo la rovina.”


“Sta’ zitto, cane maleducato.”


“Ggweg.”


Grid non mostrava alcuna pietà ai suoi nemici! Pugnalò Reidorn alla coscia con una lancia. Ma Grid non avvertì nessuna emozione.


‘Questa ferrea determinazione a proteggere i suoi segreti fino alla morte… È testardo quasi quanto i membri della Chiesa di Yatan.’


Quella calma prima della tempesta metteva Grid a disagio. Ma il numero di tempeste che Grid aveva soffocato era infinito. 






Traduzione di Martina Procida


Editing di Libusemumei
                                


                                



