---
title: Capitolo 611
pubDate: 2025-03-17T08:49:02.579Z
tags:
    - overgeared
---


“Cosa? Un minerale che può moltiplicarsi? Di che follia stai parlando? Sei ubriaco?”


Era una persona che ovviamente nega, quando sente qualcosa di irrealistico. Minor sbuffò, dopo che Grid l’ebbe trattato come uno squilibrato, ed estrasse il minerale dal sacco.


“Può davvero moltiplicarsi! C’erano chiaramente 20 pezzi quando ho messo il minerale nella borsa. Ora è passato più di un mese e ci sono 160 pezzi! Anche la massa è aumentata di diverse volte!”


“…Non credo che diresti una bugia così ridicola.”


Grid si fece serio. Si rese conto che non c’era alcuna ragione per cui Minor dovesse fare un falso rapporto.


‘Non sento odore di alcol.’


Be’, il metodo per determinare se Minor stesse mentendo o dicendo la verità era semplice.


“Valutazione del Fabbro Leggendario.”






[Il fabbro che è diventato una leggenda può valutare gli oggetti con un eccellente occhio critico. Se nell’oggetto bersaglio esiste una funzione nascosta, sarà individuata.]


[Hai scoperto una funzione nascosta nell’oggetto!]


[Le informazioni sul Minerale Contenente il Respiro del Drago Folle sono state aggiornate!]


[Ferro del Drago Folle]


Un minerale che si forma naturalmente nel nido del drago folle Nevartan.


Ha subito l’influenza della follia di Nevartan per tanti anni e ha ottenuto la caotica abilità ‘Proliferazione’.


Raddoppia ogni 10 giorni.


Questa sua natura assurda lo rende molto difficile da controllare. La durezza è paragonabile al ferro nero, ma la difficoltà di fusione è molto più alta.


Peso: 5






“Heok.”


Grid rimase senza fiato quando confermò i dettagli del minerale. Lo fissò, impressionato.


‘Un minerale che raddoppia?’


Significava che sarebbe aumentato all’infinito se l’avesse semplicemente riposto nel deposito! Ed era anche un minerale prezioso, dello stesso livello del ferro nero!


“Lauel! Forse potremo produrre in serie il Set di Grid in pochi mesi, non tra quattro anni!”


Anche Lauel ebbe una forte reazione quando scorse le informazioni dell’oggetto.


“Uhuhuh! La tua fortuna si è fatta viva in un momento perfetto. Non ti capita spesso di vincere il jackpot nel momento più cruciale?”


“No, non necessariamente…”


C’erano stati molti momenti cruciali, in cui era stato terribilmente sfortunato. Lauel rise, Grid ripensò alla sua sfortuna mentre Minor gli gridava:


“Siete entrambi fortunati. Come fa ad essere fortuna questa? È tutto merito mio!”


“Naturalmente. Credi che non sappiamo riconoscere i tuoi meriti? La tua stessa presenza è una fortuna per noi. Sei un tesoro per il Regno di Overgeared.”


Grid guardò Minor con profondo affetto.


‘È una persona utile, come mi aspettavo. Non vedo l’ora di scoprire cos’altro mi porterà.’


Esplorando ogni angolo del continente ed esaminando ogni tipo di minerali, avrebbe continuato a trovarne di nuovi. Grid afferrò le mani di Minor con impazienza. Minor era molto emozionato davanti all’affetto e alla fiducia che Grid mostrava nei suoi confronti. 


‘Con quest’impresa non diventerò almeno marchese?’


La scoperta di un minerale che si moltiplicava all’infinito era senza dubbio grandiosa. Minor credeva fosse paragonabile alle grandi imprese di altri regni. In quel momento, aveva donato un’infinita ricchezza al regno. Meritava un qualche tipo di encomio per quel merito.


Grid consegnò la ricompensa a Minor, che la aspettava con occhi sfolgoranti.


“Nel nome del Re di Overgeared Grid, creerò un dipartimento per la localizzazione dei minerali e tu ne sarai il direttore generale.”


“…?”


“Adesso hai solo 18 anni… Diventerai capo di dozzine di giovani uomini ad un’età precoce. Sei contento?”


“Contento… Di cosa dovrei essere contento?”


Dopo aver ottenuto una posizione elevata ed essere entrato nei circoli dell’alta società, Minor aveva intenzione di costruirsi una base per diventare re, instaurando una salda rete di persone e una sua fazione. Ora che il suo piano era stato interrotto, si sentì indispettito.


“Se non vuoi darmi del denaro, almeno dammi una baronia! Un dipartimento per la localizzazione dei minerali? Sei impazzito? Perché dovrei guidare questo dannato dipartimento? Dovrò continuare a cercare minerali per il resto della mia vita?”


Minor conosceva i suoi talenti e i suoi meriti. Voleva essere trattato come meritava. Grid capiva come si sentiva.


‘Se Minor avesse avuto un animo cattivo, avrebbe potuto prendersi i minerali e diventare ricco. Avrebbe certamente ricevuto un buon titolo se fosse andato dall’impero. Ma non mi ha tradito. Sarebbe solo naturale dargli ciò che chiede.’


Ma la realtà era inflessibile.


“Minor, mi dispiace molto, ma non ho alcun titolo da darti ora.”


La classificazione del regno era F. Tale classificazione si basava sui territori, sul numero delle persone e sulla stabilità del regno. Una F indicava la classe più bassa. Il Regno di Overgeared aveva dei regni vassalli, ma il suo futuro era incerto perché la popolazione era ancora ridotta e le casse erano vuote. Doveva per forza essere considerato di classe F. Per questi motivi, c’erano solo tre duchi, tre marchesi, sei conti e trenta baroni e Grid aveva già assegnato tutti quei titoli.


“Fatemi visconte!”


Minor, esagitato, si avvicinò. Nel momento in cui Lauel stava per parlare, Grid lo fermò e accarezzò la testa di Minor.


“Come posso lasciare che un ragazzo prezioso come te diventi solo visconte? Il tuo lavoro merita di essere premiato almeno col titolo di conte, altro che visconte. Una persona come te potrebbe mai essere soddisfatta con un titolo così insignificante?”


“…V-Vostra Maestà.”


Minor era colpito. Grid abbracciò il ragazzo, che aveva solo 18 anni. Portava indosso la Spada del Grande Signore e la Corona della Luce Sacra, che aumentavano la sua dignità.


“Minor, ho grandi aspettative per te. Hai molto più talento di quello che credi. Il tuo debutto nella nobiltà deve essere assolutamente magnifico. Spero che avrai ottenuto meriti persino maggiori quando arriverà quel giorno.”


“V-Vostra Maestà!”


Minor era intelligente. Ecco perché aveva sempre indietreggiato davanti ai suoi limiti innati. Si era sempre biasimato per il fatto di essere un plebeo e pensava che quell’identità insignificante gli avrebbe impedito di progredire, un giorno. Ma in quel momento, Grid gli stava mostrando un futuro luminoso. Era il primo segno che gli dimostrava che un plebeo poteva aspirare a diventare re.


Minor si rese conto di essere stato riconosciuto da Grid. Si sentiva elettrizzato e la sua lealtà nei suoi confronti aumentò. Quel piccolo incidente insegnò a Grid qualcosa di nuovo.






[Minor ha superato i suoi limiti.]


[Le informazioni riguardanti Minor sono state aggiornate!]






‘Eh?’


Proprio come Jude e Iyarugt che, puntando a diventare più forti, avevano infranto i loro limiti vincendo in battaglia contro avversari più potenti, Minor desiderava essere riconosciuto e avrebbe superato i suoi stessi limiti quando ciò fosse accaduto. In altre parole…


‘Per permettere a un PNG di superare i propri limiti, è necessario comprenderne le caratteristiche e usarle bene.’


Stava diventando un esperto di PNG. In futuro, Grid sarebbe riuscito a coltivare molti più talenti di PNG. Le informazioni aggiornate di Minor apparvero nel campo visivo di Grid.






Nome: Minor


Età: 18 anni   Genere: Maschio


Occupazione: Specialista di Minerali


Livello: 235


Forza: 355/450   Stamina: 408/608


Agilità: 200/200   Intelligenza: 420/1120


Abilità: Tecnica della Piccozza Fantastica (S), Specialista di Minerali (S+), Il Talento Si Rivelerà Da Sé (SS).


Un ragazzo che manneggia la piccozza fin da quando aveva cinque anni, grazie all’influenza di suo padre, che era un minatore.


Dopo essersi messo al servizio di Grid, ha abbandonato la piccozza e ha cominciato ad occuparsi dello studio e della localizzazione dei minerali. Tuttavia, è in grado di raccogliere minerali meglio di minatori che vi lavorano da decenni.


*Un grande talento. Se questo talento sboccia, rappresenterà il suo paese in questo campo particolare.


*Ha infranto i suoi limiti con un’impresa di valore e grazie al riconoscimento da parte delle persone che rispetta. Il valore massimo della Stamina e dell’Intelligenza è aumentato enormemente. (1/20)


*Il limite aumenterà ogni volta che raggiunge una nuova condizione.






‘Fantastico…’


C’era una differenza inevitabile tra i PNG identificati e i PNG semi-identificati. I PNG identificati avevano un potenziale di crescita infinito e statistiche di ogni tipo, mentre i PNG semi-identificati avevano una crescita limitata e, generalmente, potevano sviluppare le loro statistiche solo in una particolare area. Ad esempio, Jude possedeva elevate statistiche di combattimento, invece dell’intelligenza…


Minor era simile a Jude. Aveva statistiche di alto livello e uniche, ma il loro livello complessivo era basso. Ma in quel momento, Minor aveva dimostrato di poter superare le sue mancanze infrangendo i suoi limiti. Se un PNG semi-identificato cresceva regolarmente, poteva diventare paragonabile a un PNG identificato. L’apprezzamento di Grid nei confronti di Minor era aumentato ancora di più. Non solo per la sua crescita.


‘Mi ammira?’


L’abilità passiva di Minor, Il Talento Si Rivelerà Da Sé, era una spada a doppio taglio. Il suo talento era così visibile che ci sarebbero state molte tentazioni esterne e un’elevata probabilità di tradimento. Minor avrebbe potuto tradirlo in ogni momento. Grid lo teneva sempre a mente, perciò non si azzardava a concedergli troppo. Ma lo sfruttava con accuratezza.


‘Ma adesso mi rispetta? Quindi non mi tradirà?’


Grid era stupito e felice. Era diventato un oggetto di rispetto per qualcuno. Grid sorrise di felicità.


“Lauel, in futuro da’ a Minor un salario.”


“Rabbit si occupa dei salari. Lo gestirà lui.”


“Um.”


Rabbit era quello che aveva sfruttato Piaro per sole 73 monete d’argento. Era grazie a Rabbit se l’attuale Regno di Overgered esisteva. Grid e Minor ne erano ignari, mentre cominciavano a fidarsi l’uno dell’altro.


***


Grid lasciò Lauel e Minor. Si diresse alla fucina con passo leggero, dopo aver ottenuto il ferro del drago folle.


‘Devo sperimentare.’


Voleva comprendere il concetto di proliferazione con più precisione. Il ferro del drago folle poteva raddoppiare ogni 10 giorni. Questa caratteristica valeva anche dopo che il ferro era stato usato per realizzare un oggetto? 


<i>Ttang! Ttang!</i>


Grid realizzò lo Spadone di Grid Prodotto in Serie con il ferro del drago folle. Dopo 10 giorni, avrebbe controllato se lo spadone si era davvero moltiplicato. Poi, dopo un po’, ci fu un grosso cambiamento nello spadone che Grid aveva creato.






[Lo Spadone di Grid Prodotto in Serie è cambiato. Il volume e il peso sono raddoppiati a causa dell’effetto del ferro del drago folle usato come materiale.]






“…Oh, è un peccato.”


Grid capì. Era questa la ragione per cui la difficoltà nell’utilizzo del ferro del drago folle era elevata.


‘Si moltiplica quando esiste come minerale intero. Quando viene usato per un oggetto, invece, il volume aumenta.’


Per poter usare quel ferro come materiale per oggetti, era necessario saper controllare adeguatamente quella caratteristica. Altrimenti, il Set di Grid Prodotto in Serie sarebbe stato solo rovinato. Chi avrebbe voluto usare un oggetto che raddoppiava di peso e di volume ogni 10 giorni?


Grid era determinato a trovare una soluzione. 


Il ferro del drago folle. Un minerale che si forma naturalmente nel nido del drago folle Nevartan. In altre parole, ciò significava che c’erano vari tipi di minerali nel nido di Nevartan, oltre al ferro del drago folle.


‘Forse esiste un minerale in grado di annullare l’effetto del ferro del drago folle.’


Alla fine…


‘Dovrò andare nel nido di Nevartan?’


Grid si era sentito molto in ansia per l’assalto a Hell Gao. Forse… C’era buona probabilità che avrebbe avuto bisogno di infiltrarsi nel nido del drago per trovare un minerale raro.


Quell’ansia divenne reale. Perché? Era molto più efficiente, per lui, andare di persona nel nido di Nevartan a studiare le caratteristiche dei minerali che vi si formavano naturalmente.


“Ah.”


Grid si lasciò andare ad un profondo sospiro e chiamò immediatamente Minor. Gli chiese in modo brusco:


“Nevartan si trova nel suo nido?”


“No. Se fosse stato presente, non ci sarei entrato. Credete che sia pazzo?”


“Grandioso… E per quanto riguarda altri mostri?”


“Non ce ne sono. Era un dungeon vuoto.”


“Oh.”


Era un terno al lotto.


‘Mi ero spaventato senza motivo.’


Grid sorrise soddisfatto e si alzò. Si preparò a partire per la prima volta dopo la cerimonia di fondazione.


“Andiamo, Minor.”


“Sì, preparerò un pranzo al sacco. Eheh, il pranzo al sacco del re sarà pieno di prelibatezze, giusto? Non vedo l’ora.”


“…Non ho soldi, perciò porterò delle strisce di carne essiccata.”


“…”


Non era poi un così bell’affare essere re. Minor si trovava a pensarlo spesso, ultimamente.




Traduzione di Martina Procida


Editing di Libusemumei
                                


                                



