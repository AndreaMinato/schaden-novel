---
title: Capitolo 612
pubDate: 2025-03-17T08:49:02.579Z
tags:
    - overgeared
---


Il peggior gruppo di gamers oscuri, il Carnevale di Sangue. Si dedicavano a imprese malvage solo per denaro. In molti percepivano il Carnevale di Sangue come nemico. Alcuni aspiravano ad avere vendetta.


Ma era chiaro che il crollo del Carnevale di Sangue era un obiettivo irrealistico. Il loro potere era unico ed era impossibile trovarne la fonte perché si trattava di un gruppo avvolto nel mistero. Ma quel giorno…


“Questa è la roccaforte del Carnevale di Sangue?”


La prima ranker della Tailandia, Tom Yum, arrivò alle Montagne Dravian. Dopo essere stata uccisa dal Carnevale di Sangue, aveva radunato altre vittime e aveva trovato la loro base. Ce l’aveva fatta grazie al reclutamento di Skunk, l’esploratore numero uno, che era costato parecchio denaro.


“Potete entrare in quella caverna.”


Skunk mostrò amichevolmente la strada, dopo essersi accaparrato un bel po’ d’oro. Tom Yum raggiunse l’entrata dell’enorme caverna e si accigliò.


“Secondo la finestra di notifica, questo è il nido del drago folle Nevartan.”


La base era la tana di un drago? Che significava? Skunk cercò di spiegare a Tom Yum, che aveva assunto un’espressione sospettosa.


“Per essere precisi, questa <i>era</i> la tana di Nevartan. Il drago se n’è andato da centinaia d’anni. Sono rimasti solo i resti. È un posto segreto a cui nemmeno i mostri si avvicinano. Non c’è miglior posto per stabilire una base.”


“Mmm, ok.”


Tom Yum si guardò attorno e controllò la lista dei membri del party. C’erano tutti quelli che avevano subito danni tremendi per mano del Carnevale di Sangue. La ragione per cui erano diventati bersaglio del Carnevale di Sangue era che si erano fatti un nome in diversi campi. La maggior parte di quelle 300 persone possedeva grande discrezione e il loro livello medio era molto alto, intorno a 250. C’erano anche 19 ranker di alto livello. Una tale potenza difficilmente sarebbe stata schiacciata dal Carnevale di Sangue.


‘Non è necessario discutere di pietà con degli sciocchi che bramano solo denaro.’


Era giusto rispondere occhio per occhio. Tom Yum guidò i membri del party.


“Siate pronti alla battaglia. Non appena entriamo nella base del nemico, uccidete tutti quelli che vedete.”


“Ok, facciamogliela vedere a quei bastardi del Carnevale di Sangue.”


“Mi assicurerò di fare a pezzi quel bastardo che mi ha ucciso.”


I furiosi alleati dell’Anti-Carnevale-di-Sangue presero le armi. Entrarono nella caverna senza intralci. Tuttavia…


‘Non c’è nessuno?’


‘C’è stata una fuga di notizie?’


‘Skunk ci ha imbrogliato?’


La caverna era vuota. Non c’era nessuno degli abominevoli membri del Carnevale di Sangue.


“Rimanete calmi.”


Era una trappola? Tom Yum pensò al peggio e calmò i suoi alleati.


“Non abbassate la guardia e cercate tracce del nemico.”


Era riuscita a malapena a radunare quelle persone. Non sapeva neanche se sarebbe riuscita a riunirle di nuovo. Tom Yum era determinata a raggiungere il suo obiettivo quel giorno stesso. Cercò disperatamente delle tracce del Carnevale di Sangue. Il risultato?


“Ho trovato l’entrata di un dungeon!”


Nella parte più profonda della caverna c’era l’entrata ad un dungeon nascosto. L’entusiasmo dei membri alleati si riaccese.


“Quei tipi del Carnevale di Sangue…! Devono essersi accorti del nostro assalto e si sono nascosti qui per paura!”


“Distruggiamoli!”


“Ohhhh!”


Gli alleati non avevano paura. Erano in 300. Credevano di poter superare quel dungeon, anche se fosse stata una trappola del Carnevale di Sangue. Erano pieni di fiducia, mentre entravano. Nello stesso momento…






[Sei entrato nel dungeon Attento al Cane.]


[Il dungeon ha rilevato degli invasori ed ha azionato un’enorme trappola!]






<i>Puk!</i>


<i>Puuuuoooook!</i>


<i>Kwa kwang!</i>


<i>Kwa kwa kwa kwang!</i>


“Kuaaaaack!”


Il dungeon aveva un nome strano. Non appena gli intrusi erano stati rilevati, l’area si era trasformata in un mare di fuoco e lame. Dozzine di membri alleati nelle prime file erano gravemente feriti, o morti.


“Scudo Cromato!”


“Scudo del Gigante!”


“Coltre di Vento!”


Molti dei membri alleati avevano anticipato una trappola del genere ed erano rimasti calmi. Avevano usato rapidamente delle abilità di difesa per proteggere se stessi e i loro compagni. Ma il problema non era la trappola.


<i>Gruruk!</i>


<i>Kyaooooh!</i>


Dall’interno del dungeon emerse un branco di mostri. Gli alleati furono lenti a reagire a causa della trappola e cominciarono a subire danni.


‘Incredibile!’


Tom Yum era scioccata mentre la battaglia infuriava. I mostri lottavano in formazione, come un esercito. Era come se qualcuno li stesse guidando.


‘Un domatore di mostri…? Il Carnevale di Sangue ha un domatore di mostri di alto livello?’


In effetti, loro erano un gruppo di ranker. Erano avversari tosti. Tom Yun abbatté i mostri uno ad uno. 


“Ohhh!”


I membri alleati erano impressionati. I ranker usarono i loro poteri per sfondare la formazione dei mostri. Lottarono senza sosta fino alla fine.


“Pant… Pant…”


“Li abbiamo battuti tutti?”


I membri alleati erano riusciti a distruggere tutte le trappole e ad annientare i mostri. Ma la tensione non si allentò. No, divennero più nervosi e rimasero all’erta. Erano esausti e pensavano che il Carnevale di Sangue si sarebbe mostrato, a quel punto. Tuttavia, i nemici non li assalirono mentre riposavano e bevevano le pozioni.


‘Cosa?’


‘Questo…!’


I membri alleati erano sorpresi. Trovarono una porta in un angolo del dungeon.


“Questo dungeon è diviso in diverse sezioni?”


“Maledizione…”


La prima sezione aveva già una difficoltà molto alta. I 300 membri dell’alleanza erano diventati 250. Non riuscivano neanche ad immaginare quanto sarebbe stata difficile la sezione successiva. Gli alleati erano spaventati e frustrati, mentre Tom Yum e i ranker si misero a battere le mani.


“Non c’è bisogno di preoccuparsi. Dalla prossima sezione, se reagiamo con calma fin dall’inizio, riusciremo a superarla più facilmente.”


“Innanzitutto, c’è un limite preciso al numero di mostri che un domatore può tenere sotto controllo. Il numero e il livello dei mostri della prossima sezione saranno sicuramente minori.”


“State attenti alle trappole mentre vi preparate a combattere il Carnevale di Sangue.”


“Ohh!”


I coraggiosi alleati si spostarono nella sezione successiva. Ad aspettarli c’erano trappole persino più pericolose e un gran numero di mostri.


<i>Grrrrr!</i>


<i>Kieeeeeek!</i>


“È pazzesco!”


Gli alleati impallidirono. Nella seconda sezione c’erano persino più mostri che nella prima. Quella non era l’area di un domatore di mostri.


‘Nemmeno dozzine di domatori riuscirebbero a controllare così tanti mostri.’


‘È ridicolo… Una tale combinazione di mostri è realistica in natura?’  


‘Quanto è alta la difficoltà di questo dungeon?’


‘Quei codardi del Canevale di Sangue si sono nascosti in un posto terribile.’


<i>Kiyaaaaaaah!</i>


La lotta ricominciò. Il consumo di Stamina degli alleati accelerò, mentre combattevano contro l’avanzata dell’esercito di mostri, composto da diverse specie con varie caratteristiche.


***


[Stai attento, la Zona 3 del dungeon Attento al Cane è stata completamente distrutta!]


[Hai ottenuto molta esperienza e un cospicuo bottino come ricompensa di risarcimento per l’intruso.]


[I sopravvissuti sono entrati nella Zona 4.]


[Le trappole e i mostri della Zona 4 sono entrati in azione.]






“È già passato un po’, ma lotteranno fino alla morte.” 


Un mese prima. Dark si era allarmato, dopo che un intruso non identificato era entrato nel suo dungeon. Attento al Cane era il suo capolavoro, ma si era reso conto che non poteva fermare completamente un’invasione. Perciò, aveva modificato il dungeon affinché avesse una protezione più completa. Ci aveva speso molto tempo e molto denaro.


Il risultato era fantastico. Gli effetti dei mostri e delle trappole del dungeon erano migliori di quanto avesse immaginato e avevano portato i 300 invasori di alto livello sull’orlo del collasso.


“È doloroso vedere tre aree distrutte. Ma sorrido perché, dopo la vostra morte, guadagnerò un profitto ancora più succoso dal vostro bottino.”


Dark era elettrizzato dal suo immenso potere. La classe nascosta Creatore di Dungeon. La sfruttava intensamente e, di conseguenza, poteva regnare come un dio nel suo stesso dungeon.


‘Forse neanche un grande demone sarebbe alla mia altezza, qui…’


Kraugel, Agnus, Grid e altri giocatori di rango sole? Erano degli sciocchi. Dark era sicuro che qualunque intruso sarebbe stato spazzato via. Il suo sorriso si allargò quando la finestra di notifica gli comunicò che il suo livello era salito.


“Quando posso andare a raccogliere il bottino?”


***


“M-Merda…”


Tom Yum era riuscita a malapena a scappare dal dungeon. La maggior parte del suo equipaggiamento era danneggiata e lei era ferita, rifletté mentre cadeva in ginocchio. Era colma di frustrazione.


‘L’alleanza che avevo creato così scrupolosamente è stata spazzata via.’


Non era neanche riuscita ad incontrare i membri del Carnevale di Sangue, che erano il suo vero obiettivo.


‘Vendetta… Devo lasciar perdere.’


Nei mesi passati, Tom Yum si era sforzata al massimo per riunire tutte le vittime. Ma il risultato era stato troppo misero. Non aveva ricevuto alcuna ricompensa per i suoi sforzi. Era esausta. Non voleva più fronteggiare il Carnevale di Sangue. Pensò che sarebbe stato più saggio arrendersi e dimenticare il suo rancore.


“Huk…”


Quando gli umani perdevano l’orgoglio, cadevano in disperazione. Tom Yum chinò il capo e si lasciò andare alle lacrime.


“Non vedo neanche una formica, figurati un mostro. Chi è quella?”


“Sembra una donna smarrita che piange. Ignorala ed entra nel dungeon.”


“Non sarebbe più normale chiederle che cos’ha e aiutarla?”


“Odio le persone incompetenti. Non aiuterò una persona debole senza motivo.”


“Sei disgustoso.”


“Quindi ti interessa davvero quella donna?”


“Proseguiamo.”


“…?”


Udiva delle voci provenire dall’entrata della caverna. Tum Yum smise di piangere e controllò di chi si trattasse. Vide un uomo con i capelli neri e un ragazzo. Lo sguardo di Tom Yum si fissò sull’uomo dai capelli neri.


“G-Grid…?”


Perché un pezzo grosso come lui si trovava in un posto del genere? Tom Yum lo fissò con curiosità. Afferrò la sua arma, mantenendosi cauta.


‘Perché è qui? Ha un qualche legame con il Carnevale di Sangue?’


Basandosi sulle informazioni di Skunk, la base del Carnevale di Sangue era nascosta in un luogo segreto e complesso. Non era un posto a cui si poteva arrivare per caso. Il fatto che Grid fosse apparso proprio lì non era una coincidenza. Grid guardò Tom Yum con sguardo sospetto e vigile e l’avvertì.


“Lo dirò solo una volta. Non intrometterti e vattene.”


Tutti i minerali di quel luogo erano suoi! Grid non disse quelle parole e Tom Yum fraintese.


‘Sa già quanto è pericoloso questo luogo? Ed è preoccupato per me?’ 


Ciò significava che non stava dalla parte del suo nemico. Forse Grid…


‘Combatterà contro il Carnevale di Sangue!’


Il Carnevale di Sangue aveva commesso infinite atrocità. La probabilità che Grid avesse dei conti in sospeso con loro era molto alta. Tom Yum gridò con urgenza, mentre Grid si dirigeva verso l’entrata del dungeon. 


“È p-pericoloso…! Andare lì dentro da solo è un suicidio!”


“Cosa?”


Grid lanciò un’occhiata a Tom Yum. In quel momento, lei si sentì senza fiato. La combinazione tra l’elevata dignità di Grid e i suoi occhi severi le trasmise un senso di oppressione.


‘È solo un deposito segreto di minerali…’


“Perché suicidio? Ti stai prendendo gioco di me?”


‘O mi sta minacciando…?’


Era un luogo pieno di minerali preziosi. Grid si sentiva in dovere di monopolizzare quel luogo per lo sviluppo del Regno di Overgeared. Non si trattava dell’avidità di un singolo, ma del nobile dovere di un re. Grid non poteva tollerare che quella donna cercasse di interferire con le sue operazioni di estrazione.


<i>Pahat.</i>


Grid e Minor ignorarono la minaccia ed entrarono nel dungeon insieme…


“S-Straordinario…”


Tom Yum ammirava l’audacia di Grid. Un dungeon terrificante, che poteva spazzare via un party di 300 utenti con un livello medio di 200. Grid era un re e, probabilmente, aveva già ricevuto l’informazione che il Carnevale di Sangue si nascondeva in quel dungeon. Ciò nonostante, vi era entrato solo con un debole PNG.


‘Crede di potersi infiltrare nel dungeon e distruggere il Carnevale di Sangue da solo?’


In effetti, il coraggio di Grid arrivava alle stelle. Ma… 


‘È impossibile che riesca a superarlo da solo. Anche se ce la facesse, ci sono le sorelle Black e White e i ranker del Carnevali di Sangue…’ 


Grid sarebbe morto presto. Sfortunatamente, era quella la realtà. Tom Yum aveva assistito in prima persona al potere del Carnevale di Sangue in azione ed aveva paura che Grid stesse ignorando la loro forza. 


Traduzione di Martina Procida


Editing di Libusemumei
                                


                                



