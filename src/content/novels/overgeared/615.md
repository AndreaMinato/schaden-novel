---
title: Capitolo 615
pubDate: 2025-03-17T08:49:02.580Z
tags:
    - overgeared
---


Un solo giocatore poteva acquisire il titolo di Primo Re. Spettava al primo che fosse riuscito a diventare re. L’unicità del titolo era evidente anche solo considerando le condizioni straordinarie di acquisizione. Veniva assegnato solo ad uno tra due miliardi di utenti.


E in quanto a prestazioni? Molti ipotizzavano che fossero le migliori al mondo. Alcuni invidiavano Grid più per il fatto che avesse ottenuto quel titolo, che per i suoi vasti territori e le centinaia di migliaia di sudditi. Nella realtà?


[Primo Re]


Un grande re che ha fondato la prima nazione di giocatori. Un pezzo di storia vivente, un mito.


*Un grande re mette la propria sicurezza al primo posto. Se perdi il 70% della tua salute massima, verrà generato uno scudo contenente tutta la salute che hai perso nell’ultimo minuto. A questo punto, l’adattabilità al terreno aumenterà del 100%, mentre la velocità di movimento e la difesa aumenteranno del 10%.


*Un grande re deve abituarsi alla corona. Puoi indossare un elmo e la corona insieme, ricevendo le statistiche di entrambi gli oggetti. L’immagine esposta deve essere quella di un elmo o di una corona.


*Un grande re dev’essere coscienzioso e audace. Puoi sempre mantenere la calma e la resistenza agli stati aumenterà del 50%.


-Quando resisti all’effetto di uno stato alterato, lo rifletterai contro l’avversario. Tuttavia, non riuscirai ad attivare questo effetto se l’avversario ha raggiunto un determinato livello o una certa reputazione.


*Un grande re viene rispettato. Statistiche come Fascino, Dignità e Leadership eserciteranno una maggiore influenza sui PNG e sui mostri.


*Un grande re è competente. Il livello di tutte le abilità acquisite salirà più rapidamente. Inoltre, ogni volta che avanzi di livello saranno aggiunti due punti a tutte le statistiche acquisite.






Fantastico. Il titolo aveva cinque effetti ed ognuno di essi vantava prestazioni stupefacenti. Il numero di oggetti che era possibile indossare era salito, erano aumentate la resistenza agli stati e il riflesso e c’erano anche gli aumenti nelle statistiche e nel livello delle abilità.


Ognuno di quegli effetti era come un tesoro nascosto. Era giusto dire che il Primo Re poteva esercitare un potere che andava ben oltre quello di tutti gli altri titoli. In particolare, i punti statistica aggiunti dopo ogni avanzamento di livello e la resistenza agli stati alterati erano quasi una truffa. Ma l’avidità umana era infinita.


Difatti Grid era un po’ deluso. Il titolo aumentava la resistenza agli stati del 50%. Ma quell’opzione era inutile per lui. Sarebbe stato un titolo perfetto se si fosse trattato di qualcos’altro, invece che dell’opzione di resistenza agli stati. Ma avrebbe forse acquisito maggiore coscienza lamentandosi di quel dettaglio?


Grid cercò di pensarci il più positivamente possibile. In particolare, era contento dei punti addizionali che avrebbe ottenuto da ogni avanzamento di livello. Quei due punti in più rendevano il suo tasso di crescita senza pari.


‘Ottengo 14 punti statistica ogni volta che salgo di livello… Uhuhuh.’


Un giocatore guadagnava 10 punti statistica con ogni avanzamento di livello. Tuttavia, Grid otteneva due punti in più grazie alla sua seconda classe e ora c’erano altri due punti grazie al titolo di Primo Re. Era diventato speciale. Si sentì come il protagonista del mondo e la sensazione di immersione nel gioco aumentò esponenzialmente. Tutto ciò si collegava al suo aumento di concentrazione.


<i>Ttang! Ttang!</i>


Grid era deliziato di poter sperimentare l’effetto del nuovo titolo sugli occhi del male. Nel momento in cui si concentrò di nuovo sull’estrazione, apparvero altri esemplari.


“Oh, è piuttosto encomiabile che un umano sia così forte da poter quasi smantellare il clan degli occhi del male. È come un fiore sbocciato miracolosamente in mezzo ai suoi simili effimeri, in procinto di scomparire. Uhuhuh, non posso fare a meno di concederti il mio rispetto per avermi fatto provare per la prima volta una sensazione di tensione.”


“…”


Questa volta, erano apparsi 16 occhi del male. Gli ricordavano dei personaggi chibi<b>1</b>. Mentre osservava i loro occhi grandi e affilati, dentro di sé soffriva.


‘Sembrano 16 Lauel…’


Le sue orecchie e la sua mente erano contaminate. Ogni volta che parlavano, sentiva le mani e i piedi ripiegarsi. Era una sensazione spiacevole, quasi come fosse caduto in uno stato alterato.


“Randy, chiudi loro la bocca.”


“Wow.”


Minor rimase scioccato quando vide Randy copiare la maestria di Grid con la spada. Randy non era un semplice doppelganger, dato che i doppelganger comuni non potevano copiare le abilità dei loro bersagli. 


‘Che succede col suo doppelganger?’


Minor aveva pensato si trattasse solo di un compagno animale che lo aiutava nell’estrazione, ma in realtà era molto più versatile. Anche lui voleva avere un doppelganger come Randy.


“Onda.”


<i>Supaaaak!</i>


La battaglia ebbe inizio. Randy si avvicinò agli occhi del male e li attaccò simultaneamente. Gli avversari erano concentrati su Grid e non riuscirono a sfuggire all’attacco a sorpresa. Il 30% delle statistiche di Grid riuscì comunque ad infliggere un danno critico, dato che gli occhi del male avevano basse difesa e salute. Tuttavia, possedevano la forza necessaria per superare quel momento.


“Dormi.”


“Ah… Um…”


<i>Crash!</i>


Gli occhi del male l’avevano solo guardato, ma l’effetto fu straordinario. Randy si mise letteralmente a dormire in modalità di combattimento. Grid era sbalordito.


‘Ha superato la resistenza di Randy agli stati?’


Randy era un boss identificato e aveva un’elevata resistenza agli stati. Grid non ricordava di averlo mai visto subire gli effetti di una qualunque condizione di stato prima d’allora. Gli occhi del male si occuparono di Randy facilmente. Le loro abilità erano una forza assoluta per la maggior parte dei giocatori, ad eccezione di quelli con una classe leggendaria.


‘Questi mostri… Danno 5 milioni di punti esperienza, che è un bel po’ per un pesce piccolo.’


Anche i vampiri giovani davano 5 milioni di punti esperienza. Ciò significava che gli occhi del male non erano di livello 300. Ed ecco perché Grid era convinto fossero dei pesci piccoli.


‘I mostri di livello 200 hanno delle abilità di stato così potenti.’


Se fosse esistito un occhio del male di alto livello, non sarebbe stato un boss piuttosto potente? Solo Grid avrebbe potuto tenergli testa. 


“Sapete perché avete due occhi?”


Grid era preoccupato per Randy e fece loro una domanda. Gli occhi del male lo guardarono di nuovo e risero. 


“È una domanda sciocca.”


“Non possiamo negare di avere due occhi. Sarebbe come dire che ci sono due lune in cielo.”


“No, sbagliato.”


Grid scosse il capo alla loro risposta. Gli occhi del male inclinarono le teste. A differenza dei mostri normali, erano in grado di partecipare a conversazioni umane. Ciò significava che erano adatti ad essere domati e trasformati in ‘compagni animali’. Grid non era un domatore, perciò la sua mente non seguì quella strada.


“Che c’è di sbagliato?”


Gli occhi del male reagirono come se non capissero: erano totalmente assorbiti dalla conversazione con Grid.


“Non c’è niente di male se ci sbarazziamo di uno dei due.”


“Che stai dicendo?”


“Distruggerò i vostri occhi.”


Nello stesso momento…


<i>Pa papa pat!</i>


Le Mani di Dio, armate di Mjolnir, si scagliarono contro gli occhi del male.


<i>Peok! </i>


<i>Bam bam bam!</i>


“Ugh.”


Gli occhi del male impallidirono. Non potevano resistere agli attacchi di quelle mani dorate: erano veloci, potenti e sembravano immuni al loro potere, dato che non avevano occhi. Il problema maggiore era l’umano dai capelli neri. Non subiva alcun effetto quando incontrava il loro sguardo: erano loro a risentirne invece.


‘È strano ucciderli.’


Grid non aveva ucciso gli occhi del male spaventati. Dopo averli colpiti diverse volte sulla fronte con la piccozza si mostrava clemente. Erano mostri, ma sembravano persone e parlavano come tali. Non rappresentavano una minaccia e non lasciavano oggetti una volta morti, per cui non sentiva il bisogno di ucciderli.


“Umano… Perché non ti prendi le nostre vite?”


“Forse il secondo io sopito nel tuo cuore ti sussurra di non farci del male?”


“Eri un occhio del male nella tua vita precedente?”


Nonostante stessero crollando, gli occhi del male continuavano ancora a dire cose senza senso. Ma il loro intento omicida era diminuito. Lo spirito combattivo nei loro occhi si affievoliva sempre di più quando guardavano Grid. In quel momento…


“Uhuhuh… L’umano si sta scatenando. Ma nel momento in cui stabilisci un contatto visivo con me sei già morto.”


Era apparso un altro occhio del male. Generalmente avevano l’aspetto di personaggi 3D con facce da bambini, mentre il nuovo esemplare aveva un paio di baffi. Sembrava più vecchio.


“Preveggenza.”


<i>Pahat.</i>


L’occhio del male sollevò la benda e osservò Grid. In quel momento…


‘Preveggenza?’


Nel campo visivo di Grid non apparve la finestra di notifica che diceva ‘Hai resistito’. Ciò significava che quell’occhio del male non causava una condizione di stato.


‘Il boss?’


Grid era teso.


“…”


Improvvisamente l’occhio del male cominciò a sudare. 


“…?”


Perché non attaccava? Grid era curioso.


“Uhuh… Uhuhuh, non si può evitare. Se questo è il mio destino, lo accetterò,”


Borbottò l’occhio del male prima di stendersi a terra.


“Adesso, uccidimi.”


“…”


Si stava suicidando? Era apparso un boss con tempismo perfetto, solo per arrendersi?


“Che cos’hai in mente?”


Non era il momento di essere spavaldi. Grid non si avvicinò incautamente all’occhio del male che giaceva a terra. Aveva il sospetto che fosse una trappola, era naturale che stesse all’erta. Un mostro che non aveva mai incontrato gli aveva appena chiesto di ucciderlo.


‘È forse un mostro che esplode non appena muore?’


L’occhio del male rise, mentre Grid era in preda a quei pensieri terribili.


“La mia grande preveggenza me l’ha detto. Nel giro di pochi secondi, la mia fronte sarebbe stata trafitta dalla tua piccozza. Uhuhuh… Se questo è il destino che il cielo mi riserva, lo accetterò umilmente.”


“…Che strani mostri. Innanzitutto, perché sono qui?”


I 17 occhi del male giacevano come corpi morti. Grid borbottava su come occuparsene, quando si udì la voce di una donna.


“Uh… Come hai fatto a gestire così tanti occhi del male tutto da solo?”


Era Tom Yum. La donna tailandese che aveva incontrato all’entrata. Grid si grattò la testa.


“Non è proprio esatto dire che ‘li ho gestiti’. E tu? Perché mi stai seguendo?”


“Ero preoccupata…”


“Cosa?”


Lo aveva seguito perché era preoccupata? Non era qualcosa che Grid potesse capire.


“Non dire sciocchezze.”


Grid non avrebbe ceduto se il suo obiettivo erano i minerali. La fissò con sguardo affilato, mostrando un’evidente ostilità. Tom Yum se ne accorse e fraintese.


‘Teme che finirò invischiata nella lotta contro il Carnevale di Sangue?’


Si erano incontrati per la prima volta proprio quel giorno.


‘Non vedo una persona con un cuore così buono da tanto tempo. C’è una ragione se è il capo di Overgeared.’


Un pezzo grosso che riusciva a far sottomettere i ranker di alto livello.


‘Non sarebbe carino rifiutare la benevolenza che mi ha mostrato già diverse volte.’


Tom Yum fece un passo indietro e si inchinò a Grid.


“La prossima volta ricambierò.”


“Perché?”


Di cosa stava parlando? Tom Yum scomparve prima che Grid potesse farle qualsiasi domanda. Mentre tornava indietro, Tom Yum pensò:


‘Non è affatto esausto, nonostante abbia sconfitto quei potenti occhi del male tutto da solo. Non c’è bisogno di preoccuparsi per lui.’


Era davvero colui che aveva spezzato il cielo. Forse il Carnevale di Sangue sarebbe stato sconfitto proprio quel giorno.




<ol>
         <li style="font-weight: 400">Chibi: nel testo compare il termine inglese “super deformed” che si riferisce a un particolare stile caricaturale di disegno, legato soprattutto al mondo dei manga e degli anime. I personaggi disegnati con questo stile assumono la fisionomia di neonati sproporzionati: occhi enormi, corpo tozzo e rotondeggiante, la testa che occupa un terzo dell'altezza corporea. Si è scelto perciò di tradurlo con “chibi” in quanto ha un significato simile e si tratta di un termine più conosciuto in italiano. Nello specifico, “chibi” è un vocabolo giapponese tipico del parlato che significa "persona bassa" o "bambino piccolo". È utilizzato per indicare una persona di piccola di statura, ma il motivo per cui è principalmente conosciuto è lo stile di disegno a cui fa riferimento, che consiste nel disegnare i personaggi di una storia in proporzioni più piccole rispetto all'originale.</li>
</ol>
Traduzione di Martina Procida


Editing di Libusemumei
                                


                                



