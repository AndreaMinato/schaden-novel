---
title: Capitolo 616
pubDate: 2025-03-17T08:49:02.580Z
tags:
    - overgeared
---


“Perché non mi uccidi? Vuoi umiliarmi con la tua pietà? Uhuhuhuh, mi dispiace ma rifiuterò educatamente. Sono un nobile e sono ben consapevole del passaggio del tempo. Sarebbe vergognoso risparmiarmi la vita solo per compassione. Morirei dissanguato per l’umiliazione.”


‘Che razza di creature sono queste?’


Gli occhi del male giacevano a terra, sperando di morire. Grid si sentiva in imbarazzo. 


‘Avrei dovuto ucciderli dall’inizio, invece di risparmiarli inutilmente.’


In effetti, fare cose che non era abituato a fare lo stancava.


‘È sbagliato persino parlare con loro.’


Il tono degli occhi del male era così simile a quello di Lauel che Grid aveva sviluppato una certa empatia nei loro confronti e la sua ostilità era svanita.


‘Ah?’


Un pensiero improvviso gli attraversò la mente.


‘Queste creature, non sarebbero dei buoni amici per Lauel?’


Sarebbe stato strano ucciderli adesso, dopo averli già risparmiati una volta. Grid escogitò un piano e disse.


“Ehi voi, mettetevi al mio servizio invece di togliervi la vita.”


“Ah?”


Servitù. Era possibile per mostri non-PNG? In passato Grid non avrebbe avuto alcuna aspettativa. Ma adesso possedeva il titolo di Primo Re.


*Un grande re viene rispettato.  Statistiche come Fascino, Dignità e Leadership eserciteranno una maggiore influenza sui PNG e sui mostri. 


‘Forse è possibile.’


Non era forse una buona opportunità per fare degli occhi del male dei sottoposti? Non c’era niente da perdere. Le creature cominciarono a reagire alla proposta di Grid, che era ancora dubbioso ma pieno di aspettative.


“Un semplice umano vuole prendere i nobili occhi del male al suo servizio? Uhuh, ripensando al nostro intero passato, non c’è mai stato un umano assurdo quanto te. I tuoi concetti sono già oltre la categoria dell’umano. Concetti completamente slegati da ogni buon senso… Ecco quello che sento.”


“È scioccante. Abbastanza da farci tremare fin dentro la nostra anima, intrappolata nella prigione della nostra carne.”


I 17 occhi del male si rimisero in piedi gemendo. Sembrava difficile perché avevano delle teste enormi.


‘Il peso li fa pendere da un lato. La loro agilità dev’essere pessima.’


Gli occhi del male erano una specie con molti svantaggi. Ma il loro potere era assoluto.


‘Sarà un gran colpo se riuscirò a sottometterli.’


<i>Dugun dugun.</i>


Le sue aspettative crescevano. Gli occhi del male, reggendosi in piedi a malapena, si avvicinarono a Grid. I loro occhi risplendevano scarlatti.


“Credi davvero che serviremo un semplice umano? Come ho detto prima, sarebbe una grossa vergogna. È impossibile… Cosa?”


Gli occhi del male erano pronti a morire, quando improvvisamente lo shock li bloccò. I loro occhi erano fissi su qualcosa alle spalle di Grid.


“Quel gatto…!”


Un gatto che reggeva una piccozza stava demolendo il muro con movimenti goffi. Il suo stomaco gonfio era impressionante, ma sembrava che gli occhi del male avessero visto un fantasma.


“Menfi!”


Una bestia demoniaca di nobile stirpe che seguiva solo i grandi demoni. Perché la miglior bestia demoniaca dell’inferno si trovava in quel luogo?


‘E poi, perché ha una piccozza in mano?’


Era una situazione che non riuscivano a capire. Gli occhi del male, sbalorditi, alla fine compresero.


“Pant pant, Padrone, posso fare una pausa? È difficile, nyong.”


“!!!”


Incredibile! La miglior bestia demoniaca dell’inferno, una menfi, serviva un umano?


“Hai ancora Stamina, che c’è di difficile? Non esagerare e concentrati sul lavoro.”


“Non è divertente usare una piccozza…”


“Se il lavoro fosse divertente, sarebbe lavoro secondo te?”


“Nyang…”


Grid era testardo. Si avvicinò a Noe, che si era steso a terra, rivelando il suo pancione rotondo. Aveva gli occhi spalancati e cercava di apparire il più patetico possibile. Chiedeva clemenza. Tuttavia, Grid non si commosse e alla fine Noe fu costretto a ricominciare a picconare.


Gli occhi del male rimasero scioccati, dopo aver assistito a quella scena.


Grid annuì nel goffo silenzio che seguì. “Capisco. Allora vi ucciderò, come desiderate.”


Si liberò di ciò che rimaneva del suo attaccamento agli occhi del male. Afferrò la piccozza con sguardo terribile.


“Io ti servirò.”


“Anch’io.”


“Lo stesso vale per me.”


Improvvisamente i 17 occhi del male cambiarono atteggiamento.


“Anche se sei un umano, il fatto che tu sia riuscito a trasformare una menfi in un docile gattino è ammirevole.”


“In effetti, sarebbe imbarazzante ignorarti solo perché sei un umano. Tu ci hai sconfitti tutti.”


“Ma c’è una condizione, prima che ci mettiamo al tuo servizio.”


“Una condizione?”


Volevano che risparmiasse loro la vita e che rispettasse le loro condizioni? Grid pensò che fossero tutt’altro che stupidi. Gli occhi del male erano una specie degna di rispetto. 


“Che cosa volete?”


“Il desiderio di noi occhi del male è la distruzione dei grandi demoni. Non possiamo perdonarli per averci cacciato dall’inferno.”


“Ma per vendicarci dei grandi demoni, abbiamo bisogno di un aiutante potente.”


“E ora l’abbiamo trovato.”


“È il figlio del drago folle Nevartan.”


“Nutrirà un profondo rancore verso i grandi demoni che hanno condotto suo padre alla follia.” 


“Vogliamo assicurarci l’uovo di drago che si schiuderà presto.”


Grid ascoltò in silenzio prima di chiedere, con espressione strana.


“Cos’è? Un’allucinazione collettiva?”


Era come quando Lauel gli diceva che un drago nero era sigillato nella sua mano. Quella storia improvvisa sul drago era troppo irrealistica. Gli occhi del male scossero il capo.


“In fondo a questo dungeon si trova l’uovo del drago folle.”


“Se ci aiuterai ad arrivare all’uovo, che al momento si trova nelle mani di un umano, gli occhi del male condivideranno il loro destino con te per sempre.”


“No.”


Non era troppo presto per occuparsi dei draghi?


“Io…”


Grid immaginò Reinhardt distrutta dal respiro di un drago e stava per rifiutare il suggerimento degli occhi del male…






[È stata creata una missione nascosta.]


[L’Uovo del Drago Folle]


★ Missione Nascosta ★


Gli occhi del male sono esseri di stirpe demoniaca scacciati dall’inferno.


Sognano di collaborare con il figlio di Nevartan per vendicarsi dei grandi demoni.


Recupera l’uovo del drago folle, sorvegliato dal padrone del dungeon, e consegnalo agli occhi del male.


Condizioni di Completamento Missione: Recupera l’uovo del drago folle.


Ricompensa Completamento Missione: Acquisirai 17 occhi del male come sottoposti. L’affinità con gli occhi del male aumenterà. Saranno possibili scambi con gli occhi del male.


Fallimento Missione: Livello -3.






“Pazzesco!”


Quella missione avrebbe diminuito il suo livello di 3 se avesse fallito?


Grid tremò.


‘Perché mai dovrei soffrire in questo modo quando sto solo cercando dei minerali?’


Aveva combattuto e sconfitto gli occhi del male. Dopo aver proposto loro di diventare suoi sottoposti, avevano accettato per via della menfi. La missione si era generata a causa di una serie di coincidenze. Un episodio, che avrebbe potuto rimanere nascosto per sempre, era stato rivelato grazie a Grid.


Di norma Grid ne sarebbe stato orgoglioso. La ricompensa di una missione nascosta l’avrebbe fatto sentire eccitato. Tuttavia, stavolta aveva una cattiva sensazione. Perché? Si trattava di una missione legata ad un uovo di drago. Solitamente, dove erano conservate le uova di drago? Grid desiderava la ricompensa della missione, ma pensava che, probabilmente, avrebbe fallito.


“Ah… Maledizione…$%#!”


“…”


Grid sospirò e imprecò. Gli occhi del male lo osservarono, mentre l’atmosfera si faceva sempre più pesante. Avvertivano un intento omicida provenire da Grid.


“Avrei dovuto solo uccidervi.”


<i>Gulp.</i>


Aveva detto che li avrebbe risparmiati e adesso voleva ucciderli? E l’aveva detto proprio lì, davanti a loro. Gli occhi del male pensarono che Grid fosse una persona molto aggressiva e volubile.


“Ma guarda un po’, il padrone della miglior bestia demoniaca dell’inferno è un malvagio.”


“È un demone, non un umano.”


“Ecco perché le nostre anime ne sono attratte. Uhuhuh.”


Sudavano per la paura, eppure non riuscivano a stare zitti. Grid, silenzioso, estrasse qualcosa dall’inventario. Porse delle piccozze ai 17 occhi del male.


“...?”


 Gli occhi del male assunsero espressioni ottuse. Poi Grid si rivolse a loro.


“L’uovo del drago non si trova forse in fondo al dungeon? Non dimenticatevi di scavare, mentre ci dirigiamo lì.”


“Uhuhuh…? Vuoi che scaviamo? I grandi occhi del male non svolgono lavori così banali…”


“Fate silenzio, se non volete che vi ammazzi seduta stante.”


“…”


***


Dark verificò che l’intruso fosse entrato nella Zona 4.


“Il jokbal<b>1</b> è perfetto per uno spuntino di mezzanotte.”


Dark rientrò nel gioco dopo aver mangiato. Si era permesso di assentarsi perché era sicuro che l’intruso sarebbe stato sconfitto dagli occhi del male.


“Quel maledetto intruso. Una volta morto… Eh?”


Improvvisamente il volto di Dark si irrigidì. La schiena gli si inzuppò di sudore all’istante. Il Dungeon Attenti al Cane era ancora in ‘Modalità Display’.


‘Cosa? L’intruso è ancora vivo?’


Ciò significava che era sopravvissuto ai 20 occhi del male presenti nella Zona 4.


“Gli occhi del male sono stati sconfitti?”


No, quella ipotesi non aveva senso. Gli occhi del male erano i mostri più potenti in circolazione e potevano neutralizzare il loro avversario semplicemente guardandolo. Gli occhi del male non potevano essere sconfitti.


“Forse il primo intruso è stato sconfitto e ne è apparso un altro? Heok.”


Il viso di Dark si fece pallido quando lesse il rapporto della difesa del dungeon. Non vi era registrato nessun nuovo intruso. Significava che l’intruso era sopravvissuto alla Zona 4.


“Come?”


Dark era confuso perché non riusciva a capire la situazione. Quel disastro gli faceva girare la testa.


“D-Devo capire cosa sta succedendo.”


Dark immaginò il peggio e aprì frettolosamente la finestra di stato del dungeon.






[La Zona 7 del Dungeon Attenti al Cane è completamente distrutta!]


[Un intruso è entrato nella Zona 8 del Dungeon ‘Attenti al Cane’.]






Davanti a Dark apparve una terribile finestra di notifica.


“Questa è la mente… No, è la fine del dungeon?”


Si udì una strana voce.


“Tu… Chi sei tu?”


Dark tremò di rabbia. Si voltò verso la voce dell’intruso. Poi lo vide.


“Grid?”


La prima classe leggendaria e il primo re. L’intruso era una persona così importante? Grid guardò con interesse Dark, che appariva confuso. Era naturale che fosse interessato, dopo aver scoperto che il padrone di quell’immenso dungeon era un giocatore.


“Tu, qual è la tua identità?”




<ol>
         <li style="font-weight: 400">Jokbal: piatto coreano composto da zampe di maiale cotte con salsa di soia e spezie. </li>
</ol>
Traduzione di Martina Procida


Editing di Libusemumei
                                


                                



