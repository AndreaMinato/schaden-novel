---
title: Volume 1 - Capitolo 62
pubDate: 2025-03-10T08:59:29.203Z
tags:
    - overgeared
---


Mentre tutti loro stavano mormorando per la sorpresa, Grid si avvicinò all’Amministratore e chiese. “Quanto vale? Non era ciò che avevi detto prima? Se avessi fatto buoni oggetti, allora mi avresti pagato di più.”


“U-Ummm… Quella… Quella…”


L’Amministratore non sapeva come rispondere, il valore di quel lavoro era troppo alto! Avrebbe potuto decidere il prezzo della vendita solo dopo averne discusso con la Signora.


Comunque Irene, aveva già deciso.


“Sir Phoenix.”


“Sì, Mia Signora.”


“Se tu possedessi questa spada, saresti in grado di occuparti di uno dei Sette Servi?”


Phoenix confrontò le testimonianze dei soldati sconfitti con le sue abilità. Pensò attentamente prima di rispondere.


“Penso di poter combattere. No, sono un pochino più forte. Certo, questo potrei, se usassi questa spada.”


Non era presunzione. Phoenix era uno dei cavalieri più forti nel nord, e tra i migliori dieci nell’intero Regno di Eternal. Irene sorrise alla sua risposta sicura.


“Okay. Amministratore! Compra questa spada! Lascio il prezzo a te.”


“Sì, mia Signora.”


A Grid piaceva Irene.


‘Le sue parole sono grandi. Come mi aspettavo, un nobile è differente.’


Quanto avrebbe guadagnato? Grid era pieno di aspettative.


“Andiamo nel mio ufficio.”


“Sì. Allora, mia Signora, prendo congedo.”


“A presto, Grid.”


Irene allungò una mano verso Grid. Voleva che le baciasse il dorso della mano, che era il più grande onore che una nobildonna poteva concedere a qualcuno. Irene provava rispetto nei confronti Grid dopo aver constatato le sue abilità da fabbro.


‘Huh?’ Grid notò l’anello blu sulla collana di Irene quando le baciò la mano. ‘Dove l’ho visto prima?’


Grid provò a ricordare ma non riusciva a pensare a niente.


‘Deve essere solo per bellezza.’


Dopo che lasciò il gruppo di Irene, Grid andò verso l’ufficio dell’Amministratore.


“Siediti un momento mentre io rifletto sul prezzo di vendita. Potrebbe volerci del tempo, perciò, per favore, sii comprensivo.”


“Sì, prendetevi tutto il tempo che vi occorre.”


L’Amministratore si sedette al fianco di Grid e cominciò a muovere l’abaco. Sembrava che i calcoli fossero molto complicati a giudicare dall’espressione perplessa sulla sua faccia. Grid aveva bevuto esattamente otto tazze di tè caldo e si sentiva assonnato nel momento in cui l’Amministratore finì i suoi calcoli. Annunciò il prezzo.


“Um… ‘La Spada Prevedibile’ è stata comprata per 7.000 monete d’oro, e io comprerò la ‘Spada della Trascendenza’ per 200.000 monete d’oro.”


Il sonnolento Grid si sentì sinceramente offeso,


“Mi state prendendo in giro? Volete comprare la Spada della Trascendenza per 20 monete d’oro? No, le altre spade valgono 7.000 monete d’oro, quindi perché la spada della Trascendenza solo 20? È davvero ridicolo… Ho usato materiali da 950 monete d’oro per fare questa spada!”


L’Amministratore era imbarazzato quando disse. “No, credo che tu abbia sentito male… Ho detto 200.000 monete d’oro, non 20.”


“200.000 monete d’oro?”


“Sì.”


“…?”


Il cuore di Grid si fermò per un momento. Dopo qualche attimo, esclamò. “Huu…Huuuk… Huuuuck! 200.000 monete d’oro? Siete serio?”


Grid riusciva a malapena a respirare mentre poneva la domanda.


L’Amministratore gli chiese cautamente.


“Credi che sia un prezzo troppo basso…? Questo è il valore più alto, anche più del cimelio ereditato per generazioni nella famiglia del Conte Steim… Pensi ancora che sia troppo poco? Uhh… Desidero pagare 200.000 monete d’oro, più di questo è impossibile perché causerebbe un colpo serio alla nostra situazione finanziaria. Per favore, sii comprensivo.”


Al momento, Winston vantava una popolazione di 330.000 persone e un tasso di crescita del 22% ogni anno, con un budget operativo di 170.000 monete d’oro. Il valore della Spada della Trascendenza era così alto che avrebbe superato budget operativo annuo di Winston.


L’Amministratore provò a persuadere Grid. “Ancora una volta, questo è il prezzo più alto che posso offrire, e diventerebbe un cimelio della famiglia del Conte Steim. Sarebbe molto complicato se non fossi soddisfatto di questo prezzo. Sarebbe difficile trovare un nobile o un mercante che ti offra qualcosa di più.”


“…”


Grid non riusciva a dire nulla. L’Amministratore era così profondamente preoccupato. Pensava che a Grid non piacesse il prezzo che gli aveva proposto. Comunque, si sbagliava. Grid era emozionato oltre la semplice soddisfazione.


‘Tutte le sfortune che ho patito in 26 anni di vita sono valse un solo un momento fortunato!’


220.000 monete d’oro erano 264 milioni di won.


‘Dopo che avrò ripagato il mio debito, avrò ancora 254 milioni di won!’


Grid voleva completare la transazione e disconnettersi dal gioco immediatamente. ‘Così potrò andare al Cuore di Mamma è Felice e ripagare il mio debito di 10 milioni di won.’ Voleva gridare.


“Ecco! Va bene? Ho ripagato il mio debito quindi non chiamatemi più! Voi stronzi avidi di denaro!”


Questo era quello che avrebbe voluto gridare. Poi avrebbe comprato una macchina straniera e dei vestiti di lusso. Nell'arco di un mese<strong>, </strong>avrebbe partecipato alla riunione della sua scuola superiore.


‘Arriverò con dei vestiti di lusso e una macchina straniera.’


Grid, che era solo un amante dei videogiochi indebitato, era sempre stato ignorato dagli altri ex compagni. Quando partecipava ad una riunione, si vergognava sempre udendo le loro parole di scherno. Perciò non aveva partecipato all’ultima riunione, nonostante fosse l’unico luogo in cui poteva incontrare il suo primo amore, Ahyoung.


Ma ora tutto era cambiato. Grid avrebbe partecipato con sicurezza alla riunione e mostrato che ‘io sono una persona competente.’


‘Non saranno più in grado di ignorarmi. E potrò dichiararmi ad Ahyoung!’


In realtà, Grid si era preoccupato prima di andare al castello.


Avrebbe dovuto vendere la Spada della Trascendenza sui siti di vendita online? Non era il primo oggetto leggendario venduto per un prezzo alto? Pensando solo a quello, Grid avrebbe abbandonato la missione dell’Amministratore e avrebbe registrato la spada nei siti di vendita online.


Ma non ci pensò a lungo<strong>. </strong>In quel preciso momento, non esistevano giocatori che potevano avere i requisiti per utilizzare la spada della Trascendenza. Se l’avesse venduta sui siti online, probabilmente solo i mercanti avrebbero voluto comprarla come investimento, invece dei semplici compratori.


In altre parole, Grid non aveva venduto la Spada della Trascendenza per la stessa ragione per cui non aveva venduto il Pugnale Perfetto. E poi, l’Amministratore aveva detto che l’avrebbe comprata ad un prezzo alto. Ritenne che fosse meglio venderla all’Amministratore, così non avrebbe dovuto pagare una tariffa.


Come risultato, Grid mise le sue mani su 264.000 milioni di won. Era veramente soddisfatto con questa transazione.


“Okay. La venderò a quel prezzo.”


“Ohh, saggia decisione. Ora la vendita è completa.”






[L’accordo è stato completato.]






[Missione compiuta!]






[Hai ottenuto 264.000 monete d’oro.]






[Hai ottenuto 3 pezzi di oricalco blu.]






[Hai ottenuto lo status di ‘Persona Importante di Winston’]






[L’Affinità con l’Amministratore ha raggiunto il massimo.]






‘Blu oricalco!’


Grid aprì il metodo di produzione di Failure<a href="#_ftn1" name="_ftnref1">[1]</a><strong>.</strong>






[Failure]


Classificazione: Unica/Leggendaria


Informazioni Classificazione Unica:


Tenuta: 699/699         Potere di Attacco: 733/1.621                        Difesa: 50


* Agilità: +30


* C’è una bassa probabilità di bloccare l’attacco del nemico.


* C’è una media probabilità di attivare l’abilità ‘5 Attacchi Congiunti’.


* C’è un’alta probabilità di attivare l’abilità ‘Taglio’.


* Se il nemico ha 20 livelli in meno dell’utilizzatore, sarà colpito dall’effetto paura.


* Potere di Attacco +20 nei posti bui.






Informazioni Classificazione Leggendaria:


Tenuta: 1.090/1.090   Potere di Attacco: 874 - 1.820           Difesa: 80


* Agilità +50


* C’è una bassa probabilità di bloccare gli attacchi dei nemici.


* C’è una certa probabilità di attivare l’abilità ‘5 Attacchi Congiunti’


* C’è un’alta probabilità di attivare l’abilità ‘Taglio’.


* L’abilità ‘Dimezzare è stata creata.


* Se il nemico ha 20 livelli in meno dell’utilizzatore, sarà colpito dall’effetto paura.


* Potere di attacco +20 nei posti bui.


È stata progettata da un fabbro leggendario. È uno spadone, ma la sua abilità Taglio è eccellente per la sua forma unica. Ricorda il predatore del mare, uno squalo, e infligge paura ai nemici. Le piccole lame sporgenti dallo spadone aumenteranno la difesa.


Il materiale usato è l’oricalco blu. La sua lucentezza indica che la velocità non diminuirà. Grazie alla natura dell’oricalco blu, diventa più forte al buio.


Restrizioni Utilizzatore: Livello 300 o superiore. Più di 5.000 di forza.


Livello di Padronanza della Spada Avanzata: 8 o superiore


Peso: 550






Ancora una volta, aveva una performance schiacciante e aveva bisogno di 15 pezzi di blu oricalco per creare un oggetto così disonesto. Era un materiale raro lasciato dai Guardiani della Foresta, ma era riuscito a ottenere tre di quei preziosi materiali.


L’Amministratore sorrise a Grid, che era sbalordito dal minerale blu.


“In effetti... tu sei un fabbro potente, quindi puoi capire il valore di questo minerale. È un regalo che ho ricevuto in passato per aver aiutato gli altri. L’ho usato come decorazione per il suo colore misterioso, ma puoi usarlo in modo più appropriato di me.”


Grid provò gioia per l’inaspettato guadagno dell’oricalco blu, poi si interessò ad un altro premio.


‘Persona Importante di Winston? Cos’è?’


Grid guardò più attentamente le informazioni sul nuovo stato.






[Persona Importante di Winston]






È uno stato dato ai tecnici, riconosciuto dal governante di Winston.


I lavori prodotti dalla Persona Importante di Winston avranno un valore più alto a Winston e saranno esonerati da tutte le tasse.


‘Ohh… Khan ha dovuto pagare varie tasse quando gestiva l’attività. Quando diventerò il proprietario della fucina, non dovrò pagare tasse?’


L’espressione di Grid si illuminò. Ancora una volta pensò che l’affare con l’Amministratore era stato conveniente.


Ma qual era la verità? Grid aveva subìto una grande perdita in quell’affare.


Perché?


Grid e molti giocatori non lo sapevano, ma i venti migliori giocatori in classifica erano vicini a padroneggiare le abilità di livello intermedio. In pochi mesi, ci sarebbe stato un numero di giocatori in classifica con abilità di livello avanzato.


Se Grid avesse registrato l’oggetto in un sito online, il prezzo sarebbe salito a miliardi di won per la dura competizione tra i giocatori in classifica. Questa non era una somma esagerata. C’erano almeno due miliardi di giocatori in Satisfy. Molti di loro, guadagnavano soldi e li investivano per acquistare oggetti sempre migliori. Dall’altra parte la percentuale di fornitura degli oggetti era bassa.


I prezzi sarebbero saliti alle stelle se un oggetto leggendario fosse stato messo all’asta. In altre parole, Grid era in una posizione di commerciare con alcune della persone più ricche del mondo. Grid avrebbe perso la sua originale intenzione di fare un oggetto leggendario e rapinare tutte le persone del mondo!


Grid sarebbe stato in grado di accumulare una grande fortuna solo vendendo un oggetto leggendario. Ma aveva finito per venderlo ad un PNG e aveva guadagnato 264 milioni di won, una cifra ridicola. L’unica cosa confortante era lo stato di Persona Importante di Winston. Grid avrebbe ottenuto guadagni costanti sul lungo periodo vendendo la Spada della Trascendenza per un prezzo economico.


“Mamma! Papà! Sehee!”


Uscii dalla capsula e corsi diretto nel salotto. Volevo condividere la buona notizia che il loro figlio deludente aveva guadagnato una bella cifra di soldi.


Comunque, la stanza era vuota.


“Eh?”


Il salotto era buio. Provai una brutta sensazione.


“È successo qualcosa alla mia famiglia mentre ero nella capsula…?”


Fui sopraffatto da un’ansia sconosciuta.


“Dovrei chiamare…” In principio, volevo chiamare i miei genitori ma non riuscii a trovare il telefono. “No, dov’è il mio telefono? Dovrei usare quello fisso… No, stai calmo. Calmo.”


Mi misi di fronte al telefono. Pregai ansiosamente perché la mia famiglia stesse bene mentre sentivo il telefono suonare. Quindi controllai l’orologio vicino al telefono e pensai sorpreso.


“…Sono le 3 del mattino?”


Mi ero connesso a Satisfy per così tanto che il mio senso della realtà si era indebolito. Non sapevo neanche che era quasi l’alba. Aprii la porta delle camere da letto e trovai Sehee e i miei genitori dormire profondamente.


“Phew… Sono contento.”


Mi chiamai stupido bastardo e tornai a letto. Gli avrei dato la buona notizia di mattina. E la mattina. Aprii gli occhi e scoprii la ragione dell’ansia.


“Youngwoo… Sehee… non è uno scherzo quindi ascoltate attentamente. Vostro padre ha commesso uno sbaglio.”


“…”


Mia mamma piangeva mentre mio padre fumava, nonostante avesse smesso 10 anni prima.


“In realtà, vostro padre è diventato garante del prestito di un amico… e non ha più sentito quell’amico per molto tempo… Oh, mio…!! Cosa possiamo fare adesso?”


Q-Questo…


Mio padre, una persona che divideva un pollo per tre pasti, si era fatto garante per un amico! Il padre che ammiravo era così stupido in realtà! Mentre sentivo shock e delusione, Sehee chiese ai nostri genitori in modo calmo.


“Quindi quanto è il debito?”


“800 milioni… Se vendessi il negozio, questa casa e usassi i soldi saremmo salvi, potrei ripagare 400 milioni. Ma, mi dispiace Sehee, i soldi che abbiamo risparmiato per mandarti all’università e per il tuo matrimonio…”


Non sembrava mancasse qualcosa?


“Papà… se hai raccolto i soldi per l’università per Sehee, sicuramente lo hai fatto anche per il mio matrimonio, giusto?”


“No?”


“N-No?  Come? Sono il figlio maggiore! Perché stai conservando soldi per il matrimonio di Sehee? Prima di tutto, perché una donna ha bisogno di fondi per il matrimonio? Il costo di comprare una casa, il matrimonio e la luna di miele sono a carico dello sposo!”


Saltai dall’agitazione, ma Sehee mi spostò e dichiarò. “Non andrò all’università. Troverò un lavoro part-time e ti aiuterò a pagare il debito.”


“C-Cosa significa?”


A differenza mia, Sehee era bella e intelligente. Era sempre stata la prima della classe fin dalla scuola elementare. Il fatto che rinunciasse all’università fece arrabbiare i miei genitori.


“Non devi preoccuparti per questo, vivi normalmente! Devi solo studiare. Per quando ti sarai diplomata avrò ripagato il debito e di sicuro potremo pagare la tua retta universitaria. Quindi non dire queste cose!”


“Mio Dio, sono così dispiaciuta nei confronti di Sehee…”


Era un melodramma che coinvolgeva tre membri di famiglia. Mentre io rimanevo solo escluso, mi resi conto tardi della realtà.


‘Sì… ora la mia famiglia è in crisi. È la mia occasione. È tempo di fare il fratello maggiore.’


Mi alzai in piedi e gridai. “Farò soldi perciò non preoccupatevi! Papà! Non c’è bisogno di vendere il negozio o la casa. Mamma! Non devi preoccuparti. Andrà bene. Sehee! Come ha detto papà, devi solo pensare a studiare.”


“Sigh… Devo cercare lavoro domani…”


“Andrò al ristorante e farò i piatti…”


“Mamma, Papà, troverò un lavoro part-time per il weekend.”


“…”


Non era semplicemente la reazione a un cane che abbaia, la mia famiglia mi stava trattando come se fossi invisibile. Ero sia un figlio incompetente e un fratello che non riusciva a trasmettere fiducia nella propria famiglia.


Prima di tutto mi calmai e mi sedetti di fronte alla mia famiglia, raddrizzai la mia postura e guardai negli occhi la mia famiglia.


“In realtà, stavo per dirvelo. 10 giorni fa, ho lasciato lavoro di manovalanza.”


“Cosa? Non stai lavorando?”


Fissai mio padre negli occhi e dissi. “Nei 10 giorni appena passati, ho fatto più di 200 milioni di won al gioco. In futuro io... io sarò il figlio maggiore di questa famiglia! Sarò responsabile di voi e di Sehee!”


Era la prima volta che sentivo un senso di responsabilità da quanto ero nato. Una macchina straniera? Vestiti di lusso? Non mi potevo permettere di comprare queste cose. Il mio primo amore, Ahyoung? Non c’era spazio nella mia mente per un amore non corrisposto.


Fino a che la crisi non fosse stata superata, dovevo prendermi cura della mia famiglia. Quindi dovevo cambiare il modo di giocare a Satisfy ed essere più cauto.










[1] Avremmo potuto tradurla con “Fallimento”, ma non ci sembrava il massimo nei confronti di Grid che già ha una vita difficile. “Un nome, un destino”, insomma.


Tradotto da Sakuya
                                


                                



