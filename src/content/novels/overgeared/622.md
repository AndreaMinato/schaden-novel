---
title: Capitolo 622
pubDate: 2025-03-17T08:49:02.582Z
tags:
    - overgeared
---


‘Ma è fantastico.’


Grid aveva selezionato e addestrato 100 fabbri. Secondo la sua esperienza, i fabbri avanzati non emergevano facilmente, indipendentemente dall’impegno che Grid e Khan vi spendevano. Eppure, Rector era progredito solo grazie a qualche parola di incoraggiamento da parte di Grid ed era diventato un fabbro avanzato. Forse il suo talento era persino superiore a quelli dei fabbri che Grid aveva trovato a Reidan.


‘Non dirmi…’


Rector aveva il talento di migliorare fino a diventare un fabbro artigiano come Khan. In altre parole, era al livello di un genio? Pieno di aspettative, Grid estrasse la Spada del Grande Signore. Poteva essere aggiornata a Spada del Re solo dopo aver completato la missione personale del re. Voleva farlo il prima possibile, ma era troppo occupato.


‘Osservazione del Personaggio.’






Nome: Rector


Età: 28   Genere: Maschio


Occupazione: Fabbro


Livello: 237


Forza: 250/600   Stamina: 899/1300


Agilità: 50/88   Intelligenza: 420/420


Abilità: Maestria del Fabbro Avanzato Lv.2, Impara Abilità come una Spugna (S+), Tenacia che non si Arrende Mai (S+), Insegnamento Ripetitivo (S+).


Un fabbro nato a Rolling. 


È bravo ad imparare, ha una grande dedizione e migliora in fretta. Possiede anche un’eccellente abilità nell’insegnare agli altri ciò che ha imparato. Tuttavia, tutti i suoi talenti sono limitati all’arte dei fabbri. 






“Oh.”


Grid non poté fare a meno di esclamare.


‘Vorrei mandarlo a Reidan.’


Aveva il talento di un fabbro artigiano? La valutazione non era ancora certa, ma Rector era già un tesoro prezioso per il Regno di Overgeared. Se gli avesse affidato i cento fabbri che stava addestrando a Reidan, si sarebbe assicurato più velocemente un gran numero di fabbri avanzati.


‘Inoltre, Rector è diventato un fabbro avanzato grazie a me.’


Avrebbe sicuramente avuto un’elevata affinità con Grid.


‘Posso attivare Affetto del Fabbro.’






[Affetto del Fabbro]


Se la tua affinità con un fabbro PNG è al massimo, puoi aumentare il suo livello di 1-5 livelli.


Il fabbro che riceverà i tuoi insegnamenti ti sarà per sempre leale e condividerà con te ogni nuovo metodo di produzione che imparerà.






Aveva acquisito quell’abilità in passato, quando Bairan era stata attaccata e aveva salvato Smith. Aveva permesso a Khan di diventare un fabbro artigiano e a Smith di diventare un fabbro avanzato.


“Rector, io ti piaccio?”


“Uh…?”


Rector si sentì a disagio. Il Re Grid lo osservava da vicino con espressione avida. Aveva sentito bene? Gli era appena stato chiesto se gli piaceva il Re Grid? La sua saccente immaginazione si scatenò.


‘S-Sta parlando di omosessualità?’


Rector impallidì e ci fu un’ondata di fermento tra gli altri fabbri. In quel momento…


“A me piacete molto!”


Gridò improvvisamente un vecchio fabbro, alzandosi in piedi. Era il fabbro di Bairan, Smith. Aveva insegnato a Grid come creare le frecce di Jaffa ed era diventato un fabbro avanzato grazie a lui.


‘Un vecchio omosessuale.’


Perché la situazione aveva preso quella piega? Grid, confuso, se ne era reso conto non appena aveva visto Smith. L’ho avevano quasi scambiato per gay. Grid ignorò Smith e si alzò dal trono. Si avvicinò a Rector, che tremava, e pose una mano sul suo capo.


“Heok.”


Rector fece un profondo respiro. Aveva paura di essere abusato sessualmente. Ma gli altri fabbri compresero di aver frainteso. Non vedevano alcuna lussuria nell’atteggiamento di Grid, mentre metteva la mano sulla testa di Rector. Piuttosto, sembrava una figura sacra. Con i raggi del sole che filtravano dalla finestra, un fabbro leggendario metteva la sua mano sul capo di un altro fabbro. Faceva pensare ad un papa che spargeva acqua santa sui suoi seguaci. Dal punto di vista dei fabbri, che ammiravano istintivamente il fabbro leggendario, la scena era divina.


“Rector.”


“Sì… Sì, Vostra Altezza.”


Non appena la Corona della Luce Sacra e la Spada del Grande Signore furono combinate con la sua elevata Dignità, Grid rilasciò un potere che travolse la folla. I fabbri si sentirono intimiditi da quell’atmosfera.


“Ti donerò il mio affetto.”


<i>Paaaat!</i>


Un bagliore dorato si sprigionò dall’ampia mano di Grid, poggiata sul capo di Rector. Era più luminosa e più calda del sole.


“Ahh…”


Rector tremò quando fu avvolto dalla luce. Non sapeva definire con esattezza ciò che provava, ma istintivamente sentiva di aver ricevuto una benedizione. Lo stesso valeva per quelli che stavano assistendo alla scena. Tutti i fabbri tremarono a quella vista. Era il potere di Affetto del Fabbro.


I fabbri riuniti in quel luogo riconobbero che Grid aveva dato a Rector un’importante benedizione. Erano senza parole.






[Grazie all’effetto dell’abilità Affetto del Fabbro, il livello di Maestria di Rector nell’Arte del Fabbro è aumentato di 5!]






Grid scoppiò di gioia quando vide la finestra di notifica. Quel giorno, Grid fu divinizzato dai fabbri.


‘Se ricevi la benedizione di Grid, le tue abilità cresceranno immensamente.’


Quella notizia si diffuse in tutto il continente, oltre che nel Regno di Overgeared. Tutti i fabbri del continente divennero più rispettosi nei confronti di Grid e in molti sognavano di incontrarlo. Adesso, quando la gente pensava ad un fabbro leggendario, era più probabile che nominassero Grid piuttosto che Pagma.


***


[Ferro del Drago Folle]


Un minerale che si forma naturalmente nel nido del drago folle Nevartan. 


Ha subito l’effetto della follia di Nevartan per moltissimi anni ed ha sviluppato l’abilità caotica ‘Proliferazione’.


Raddoppia ogni 10 giorni.


Questa sua assurda natura lo rende molto difficile da controllare. La sua durezza è paragonabile a quella del ferro nero, ma la difficoltà di fusione è molto più elevata.


Peso: 5






[Pietra del Drago Folle]


Un minerale che si forma naturalmente nel nido del drago folle Nevartan.


Ha subito l’effetto della follia di Nevartan per moltissimi anni ed ha sviluppato l’abilità caotica ‘Soppressione’.


La durezza è molto bassa, ma quando viene mischiata ad altri minerali, ha la funzione di eleminarne le caratteristiche.


Peso: 1






[Perla del Drago Folle]


Un minerale che si forma naturalmente nel nido del drago folle Nevartan.


Ha subito l’effetto della follia di Nevartan per moltissimi anni ed ha sviluppato l’abilità caotica ‘Scatto d’Ira’.


Quando viene mischiata con altri minerali, ne moltiplica le caratteristiche.


Un umano non può fondere questo minerale e, se lo tocca, perderà il senno. Da usare con cautela.


Peso: 300






Nel Palazzo di Reinhardt c’era una fucina dedicata a Grid. Era naturale che, una volta diventato re, venisse costruita una fucina in suo onore. Grid vi portò i fabbri avanzati ed estrasse i tre materiali del drago folle. Per prima, la perla. Era un denso minerale verde e tondo, delle dimensioni di un pallone da calcio. Tuttavia, aveva un peso considerevole.


“Khan, puoi toccare questo minerale?”


Si trattava di un minerale pericoloso che causava lo stato ‘Scatto d’Ira’. Grid poteva toccarlo perché era resistente, ma ci sarebbero stati grossi problemi se fossero stati i fabbri avanzati a farlo. Tuttavia, Khan era un fabbro artigiano.


Grid era pieno di aspettativa. Pensava che un fabbro artigiano potesse riuscire a superare la maledizione del minerale. Il risultato…


“Be’, è piuttosto pesante. Ci vorranno un bel po’ di tempo e di abilità per fonderlo.”


Come Grid si aspettava, Khan non veniva toccato dalla maledizione della perla. Grid sorrise a quella vista.


‘È rassicurante.’


Khan era stato il primo amico di Grid. Aveva sempre fatto affidamento su di lui. Ancora una volta, provò un forte apprezzamento nei suoi confronti e spiegò ai fabbri:


“Questi tre minerali sono stati ottenuti dal nido del drago folle Nevartan.”


“…!”


I fabbri erano agitati. La tana di un drago. Era naturale rimanere sorpresi allo scoprire che quei minerali provenivano dalla tana di un drago. Grid li ignorò e continuò la spiegazione.


“Il ferro del drago folle si moltiplica all’infinito. Accade sia quando è in forma di minerale sia quando viene utilizzato come materiale per uno strumento.”


“Uh…?” 


I fabbri erano sorpresi. Un minerale che si moltiplicava all’infinito? Allora, non si trattava di un sogno?


Grid fece un largo sorriso.


“Diciamo solo che è il risultato di una grande impresa di un mio sottoposto. In ogni caso, questa proliferazione non è sempre un vantaggio. Gli strumenti realizzati con il ferro del drago folle non possono essere utilizzati perché il loro peso aumenta all’infinito. Ecco perché è necessaria questa Pietra del Drago Folle.”


La spiegazione di Grid continuò. Dopo aver descritto in dettaglio i minerali ai fabbri presenti, chiese loro di realizzare il Set di Grid usando quei minerali, in futuro.


“D’ora in poi, seguirete un addestramento speciale fino a che non sarete in grado di produrre il Set di Grid. Potrebbero volerci un paio di giorni o un paio di settimane.”


“Ci impegneremo duramente per seguire le vostre istruzioni!”


“Non c’è gloria più grande che ricevere gli insegnamenti direttamente da Vostra Maestà! Riuscirò ad imparare, anche se dovessero volerci mesi o anni!”


“Ok.”


Da quel giorno, il suono dei martelli nella fucina di Reinhardt non si arrestò mai. I fabbri, riuniti sotto la guida di Grid, si dedicarono anima e corpo ad imparare, senza mai perdere l’entusiasmo, fino a che non riuscirono a padroneggiare la produzione del Set di Grid. Nel corso di quel processo, i fabbri svilupparono un grande apprezzamento nei confronti di Grid. Il re stesso diceva loro cosa fare e dunque fu naturale per loro sentirsi predisposti nei suoi confronti.


Due settimane dopo.


“Affetto del Fabbro.”


Tutti i 22 fabbri avanzati avevano ricevuto la benedizione di Grid, ad eccezione di Khan, Smith e Rector, che l’aveva già avuta. Migliorarono in modo significativo e impararono alla perfezione come produrre il Set di Grid.


“Presto tutti voi diventerete la forza principale del Regno di Overgeared. Non dimenticatelo e fate del vostro meglio.”


“Come comandate!”


Crescendo in un regno fondato da un fabbro, i fabbri del Regno di Overgeared stavano diventando i migliori del Continente Ovest. Grid e i suoi fabbri non si sarebbero fermati finché tutti gli abitanti del regno non fossero diventati overgeared.


‘Naturalmente, non posso essere lasciato indietro in questo processo.’


La capacità di sopravvivenza di Grid era aumentata esponenzialmente dopo aver ottenuto il titolo di Primo Re. Combinandosi con l’effetto di irrigidimento infinito prodotto dalle Mani di Dio e dai Mjolnir, Grid poteva diventare un perfetto tanker. La sua abilità come giocatore in grado di infliggere la maggiore quantità di danni era relativamente scarsa. Dunque era determinato ad incrementare il suo danno inflitto.


‘Non ho abbastanza potere d’attacco, a meno che il Comando di Dio non mi dia una bella spinta…’


Era stancante affidarsi alla fortuna per attivare il Comando di Dio.


‘Creerò un’arma per me stesso.’


Grid prese una decisione e tirò fuori le ossa e la pelle di Belial. Quelli erano gli unici materiali rimasti, dopo aver prodotto gli oggetti da donare ai suoi meritevoli servitori.


“E anche queste.”


Grid sorrise con soddisfazione, guardando le sette perle del drago folle che aveva ottenuto dal nido.


‘Moltiplicano le caratteristiche uniche del minerale?’


E se l’energia demoniaca nelle ossa e nella pelle di Belial fosse raddoppiata?


“Uhuhuhuh… Questa volta ho in mente una spada magica.”


Sarebbe stato bello fare anche una corona nuova che si adattasse allo stile oscuro della sua nuova arma. Adesso che poteva indossare la corona e l’elmo contemporaneamente, anche le prestazioni della corona erano importanti.


‘Esibirò una forza demoniaca più grande persino di quella di un demone.’


Nessuno poteva fare a meno di guardare al Re di Overgeared con ammirazione.








Traduzione di Martina Procida


Editing di Libusemumei
                                


                                



