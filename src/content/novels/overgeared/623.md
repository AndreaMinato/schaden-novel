---
title: Capitolo 623
pubDate: 2025-03-17T08:49:02.582Z
tags:
    - overgeared
---


‘Sta’ calmo.’


Il Re di Overgeared Grid era a capo di centinaia di migliaia di persone. Persino i bambini di cinque anni lo riconoscevano e facevano affidamento su di lui. Grid aveva il dovere di apparire dignitoso, affinché nessuno provasse imbarazzo e affinché tutti lo rispettassero o lo temessero. Era naturale per un re essere dignitoso e l’apparenza era uno degli elementi fondamentali.


‘Il Regno di Overgeared è ancora debole. Ci sono molti potenziali nemici.’


Grid aveva deciso che sarebbe stato un bene avere un aspetto minaccioso. Aveva deciso di realizzare una spada non perché aveva contratto la stessa malattia da chuuni di Lauel e degli Occhi del Male, ma per un motivo ben più ragionevole. C’era un problema. Il senso estetico di Grid era al di sotto della media.


“Una spada magica… Metterò una grossa gemma, che ricorda un occhio rosso, nel bel mezzo dell’elsa, mentre le sue parti laterali dovranno assomigliare alle ali di un pipistrello. La corona sarà appuntita come un fulmine e avrà un aspetto minaccioso…’


Sì, sì. Grid annuì tra sé tutto contento, mentre ci pensava. Khan osservò attentamente il ferro del drago folle e gli chiese:


“Per poter usare adeguatamente il ferro del drago folle, è necessario procurarsi la pietra e il ferro del drago folle nelle stesse quntità. Tuttavia, il ferro del drago folle non prolifera all’infinito, mentre la pietra è una quantità finita?”


“Ho già mandato altri minatori al nido del drago. Forniranno un apporto regolare di pietre del drago folle. Piuttosto, Khan, dovresti sentirti più a tuo agio a stare con me in privato.”


“È un onore anche stare al vostro fianco. Ho un tale rispetto per Vostra Maestà che non posso sentirmi a mio agio come prima.”


“Perché sei così?”


“Tornando alla mia domanda, suppongo che le risorse nel nido del drago non siano infinite. Un giorno, la pietra finirà e voi non potrete più sfruttare il ferro del drago folle.”


“Mmm… Lo so, ma…”


Grid aveva già fatto diversi esperimenti.


Per bloccare la proliferazione del ferro del drago folle, era necessario mischiare 10 unità di ferro e 5 pietre. Il risultato di quell’esperimento suggeriva che la quantità di ferro sarebbe stata superiore a quella delle pietre, alla fine.


Ma cosa poteva fare? Non poteva creare la pietra del drago folle da sé.


“Sfortunatamente, è inevitabile. Quando la pietra del drago folle finirà, butterò via il ferro rimasto.”


“Mmm… E se creaste un martello e un’incudine con la pietra del drago folle?”


“Eh?”


“Se creaste degli strumenti dotati dell’abilità di soppressione della pietra e dell’abilità di proliferazione del ferro?”


“Ah!”


I giocatori non sapevano nulla, quando iniziavano Satisfy. Erano i PNG a guidarli. Man mano che i giocatori miglioravano, anche i PNG crescevano e continuavano ad insegnare loro cose nuove. Il consiglio di Khan meritava di essere ascoltato e Grid ne ricavò una grande intuizione.


‘Gli oggetti creati con il ferro del drago folle o con la pietra non manterranno le loro stesse caratteristiche?’


Se avesse creato un martello e un’incudine con quei materiali, era possibile che l’abilità di proliferazione del ferro venisse annullata dall’abilità di soppressione della pietra. In altre parole, l’abilità di proliferazione del ferro del drago folle poteva essere controllata.


“Proverò.”


La durezza della pietra del drago folle era bassa. Per produrre un martello e un’incudine abbastanza forti da poter temprare il ferro del drago folle, era necessario mischiarvi altri minerali. Grid realizzò un martello e un’incudine mischiando del ferro nero con la pietra del drago folle. Il risultato?






[Sei riuscito a creare l’oggetto.]


[Martello Nero del Drago Folle]


Classificazione: Epica


Tenuta: 410/410   Potere d’attacco: 130


Un martello realizzato dal fabbro leggendario Grid, che sta diventando un mito.


È fatto di ferro nero ed è abbastanza durevole. È possibile temprare più minerali senza difficoltà. 


Tuttavia, questo martello contiene anche una gran quantità di pietra del drago folle. È possibile rimuovere le caratteristiche del minerale grazie all’abilità di ‘Soppressione’. Non usate questo martello per minerali con caratteristiche uniche.


Condizioni d’Uso: Maestria del Fabbro Avanzato Lv.1.


Peso: 400






[Incudine Nera del Drago Folle]


Classificazione: Epica


Tenuta: 2500/2500


Un’incudine realizzata dal fabbro leggendario Grid, che sta diventando un mito.


È fatta di ferro nero ed è abbastanza durevole, tanto da poter sopportare un attrito forte e continuo.


Tuttavia, questa incudine contiene anche una grande quantità di pietra del drago folle. È possibile rimuovere le caratteristiche del minerale grazie all’abilità di ‘Soppressione’. Non usate questa incudine per minerali con caratteristiche uniche. 


Condizioni d’Uso: Maestria del Fabbro Avanzato Lv.1.


Peso: 6900






“Ok!”


Era come Khan si aspettava. La pietra esercitava la sua abilità di Soppressione anche dopo essere stata ridotta a strumento. Grid sorrise di soddisfazione mentre provava ad usare il martello e l’incudine con il ferro del drago folle. Poi, rimase deluso.






[Il Martello Nero del Drago Folle e l’Incudine Nera del Drago Folle non sono riusciti ad annullare l’abilità del ferro del drago folle.]






“Ah.”


Sembrava che l’abilità di soppressione del martello e dell’incudine fosse troppo debole per avere un effetto sul ferro puro.


“Mmm.”


Era rimasto deluso perché si era aspettato troppo. Khan si accigliò ed espresse la sua opinione.


“Che ne dici di fare un martello e un’incudine con una combinazione di perla del drago folle e di pietra del drago folle? Credo che l’abilità della perla possa amplificare la soppressione della pietra. Se l’effetto di annullamento aumenta d’intensità, potrebbe riuscire a bloccare sufficientemente l’abilità del ferro.”


“…Sei un genio?”


Non per niente, Grid dipendeva da Khan. Come fabbro artigiano, Khan aveva molto talento ed era davvero di grande aiuto. Grid pensò che la sua ipotesi fosse affidabile e usò una delle sette perle del drago folle per creare un nuovo martello e una nuova incudine.






[Martello del Drago Folle]


Classificazione: Unica


Tenuta: 630/630   Potere d’attacco: 290


Un martello realizzato dal fabbro leggendario Grid, che sta diventando un mito.


È fatto con una perla del drago folle ed è abbastanza durevole. Qualunque minerale può essere temprato.


Tuttavia, questo martello contiene anche una grande quantità di pietra del drago folle. L’abilità di soppressione della pietra viene amplificata dalla perla.


Usando questo martello per fondere i minerali, le loro caratteristiche uniche verranno inevitabilmente cancellate. Non usate questo martello su minerali con caratteristiche uniche.


Condizioni d’Uso: Maestria del Fabbro Avanzato Lv.3.


Peso: 600






[Incudine del Drago Folle]


Classificazione: Unica


Omesso.






“Kuoh…!”


L’ipotesi di Khan era corretta. Grid, eccitato, provò il martello e l’incudine sul ferro del drago folle e il risultato fu eccellente. L’abilità di proliferazione del ferro del drago folle venne completamente soppressa. Con quel martello e quell’incudine sarebbe stato possibile produrre oggetti col ferro del drago folle per molto tempo.


“Bene! Fantastico!”


Grid saltò di gioia. Dall’altro lato, l’espressione di Khan non era buona.


“Avete usato una perla del drago folle per fare il martello e l’incudine… In altre parole, possono essere creati solo sette set di Martello e Incudine del Drago Folle.”


“…Ah, giusto. Ci sono solo sette perle. No, diciamo sei.”


Grid voleva usare una delle perle per la sua spada magica.


‘È possibile che i minatori che ho mandato al nido del drago riescano a trovare altre perle?’


Tutto sarebbe andato bene! Ad ogni modo, non c’era nulla che potesse essere risolto alla svelta. Khan cercò di confortare Grid, ormai pieno di frustrazione.


“Non preoccupatevene adesso. La nostra forza lavoro è comunque limitata.”


Aveva ragione. Solo 26 dei fabbri, inclusi Khan e Grid, potevano usare il set di Martello e Incudine del Drago Folle. Mettendo da parte Grid, che si sarebbe concentrato su altre attività, e Rector, che sarebbe stato inviato a Reidan, sarebbero rimasti solo 24 fabbri ad usarli. Anche se avesse prodotto più martelli e più incudini, le ore di lavoro di quei 24 erano limitate.


“Faremo in modo che i 24 fabbri si alternino per usare i sei set di martello e incudine ventiquattr’ore su ventiquattro.”


“Cough… I fabbri avanzati hanno bisogno di dormire almeno quattro ore al giorno. Se li facciamo lavorare di più…”


“Uh?”


“No, niente. Lascerò a te questa faccenda. Khan, per favore bada alla tua salute, e a quella di Smith. E non guardare quel vedovo negli occhi.”


“…”


Ora, tutte le preparazioni erano concluse. Si era procurato una grossa quantità di ferro del drago folle, che si moltiplicava all’infinito. C’erano anche il martello e l’incudine che potevano controllare l’abilità di proliferazione del ferro e i fabbri che erano in grado di produrre il Set di Grid. in futuro, il Regno di Overgeared si sarebbe concentrato sulla produzione in serie del Set di Grid, l’arma più potente del regno.


<i>-Lauel, le preparazioni sono finite. Adesso le missioni possono essere collegate.</i>


<i>-Uhuhuhuh…! È finalmente ora di rivelare le missioni? Kuock, cos’è questo tremolio? Forse il drago nero sigillato nel mio corpo sta cercando di liberarsi?</i>


-…


In quel momento, Grid non poteva immaginarlo. C’era un altro uso del ferro del drago folle. Un uso molto innovativo.


***


[La missione del regno ‘Per il Regno’ è stata creata.] 


[Per il Regno (1)]


Missione del Regno.


Elimina i mostri o le organizzazioni non autorizzate che minacciano la sicurezza del regno.


Ricompensa per il Completamento della Missione: Esperienza e oro.






[Per il Regno (2)]


Missione del Regno.


Caccia i mostri, dedica una certa quantità di risorse o di lavoro al Regno di Overgeared, o acquista più di una certa quantità di merci dai negozi del Regno di Overgeared.


Ricompensa per il Completamento della Missione: Arma di Grid prodotta in serie.






[La missione ‘Per il Regno’ consiste di 21 fasi in totale. Non c’è limite di tempo e puoi anche abbandonarla dopo averla iniziata.]


[Gli oggetti del Set di Grid prodotto in serie possono essere ottenuti come ricompense della missione e coloro con un’abilità elevata potranno collezionare tutti gli oggetti del set.]






Tale comunicazione venne annunciata a tutti i 100.000 giocatori nel Regno di Overgeared. Ma la difficoltà della missione era piuttosto alta. Anche il livello dei mostri da cacciare o la somma da pagare al regno erano elevate, perciò un giocatore doveva essere almeno al livello 180 per raccogliere la sfida.


Ciò significava che solo 10.000 dei 100.000 giocatori potevano affrontare la missione. Persino le missioni delle prime tre fasi avevano una difficoltà elevata. Era difficile immaginare quanto sarebbero state ardue le missioni successive. Ma non ci fu alcuna protesta. Quella missione, seppur impegnativa, diede un chiaro scopo ai giocatori del Regno di Overgeared.


‘Devo diventare più forte per poter affrontare la missione!’


Il Regno di Overgeared cominciò a diventare più attivo. Era il potere degli oggetti.


***


(Colonna) Shin Youngwoo.


Recentemente, la missione collegata del regno è diventata un argomento molto popolare tra gli utenti. Questa missione consiste di 21 tappe in totale e permette di ottenere un oggetto del Set di Grid prodotto in serie ogni tre missioni.


Il Set di Grid. Il nome fa pensare a qualcosa di scadente, a causa dell’espressione ‘prodotto in serie’, ma nessuno ha osato screditarne il valore. Dove mai potrebbe trovare un’altra occasione di usare oggetti creati da un fabbro leggendario, un utente ordinario? Posso immaginare quante persone, leggendo questo articolo, avranno voglia di trasferirsi nel Regno di Overgeared con lo scopo di ottenere il Set di Grid. Ma prestate attenzione al contenuto della missione collegata annunciata dal regno.


I contenuti delle missioni collegate sono stati rivelati fino all’8° fase al momento, e sono tutti relativi allo sviluppo del Regno di Overgeared. Sono sicuro che queste missioni porteranno ad un rapido progresso del regno. Il Regno di Overgeared diventerà ricco. Travolgerà anche regni governati da PNG.


Grid ha creato scompiglio usando solo il potere degli oggetti. Chi avrebbe mai immaginato che avrebbe usato il potere di un fabbro in questo modo? Io, almeno, non me l’aspettavo. Lo stesso dovrebbe valere per coloro che stanno leggendo questo articolo.


Ripensate al tempo in cui Grid fece la sua prima comparsa. Probabilmente avete riso di lui e l’avete chiamato ‘overgeared’ in modo dispregiativo. Non conoscevate il vero potere degli oggetti.


Grid, Shin Youngwoo. Un comune giovane della Corea del Sud. No, un giovane uomo al di sotto della media si trova ora ad essere il centro del mondo. E lui potrebbe essere il vostro futuro.


Avete mai provato un gioco di realtà virtuale? Allora immergetevi. E godetevelo come pazzi.


Potreste essere voi il secondo Shin Youngwoo, il secondo Grid.








Traduzione di Martina Procida
Editing di Libusemumei
                                


                                



