---
title: Capitolo 631
pubDate: 2025-03-17T08:49:02.585Z
tags:
    - overgeared
---


‘Che cosa le prende a questa donna?’


Un emissario aveva l’obbligo di comunicare la volontà del suo paese. Questa abilità era molto importante, poiché avevano il compito di riportare dei risultati al paese. Sì, era del tutto comprensibile che l’emissario fosse un PNG noto. Non sarebbe stato strano se si fosse trattato di uno specifico PNG noto di grado diplomatico.


‘L’impero è famoso per i suoi numerosi talenti e i PNG noti sono comuni lì.’


Tuttavia, l’energia della spada? L’abilità passiva di Mercedes, che scatenava scompiglio, era quasi al livello di una classe nota di alto livello. Si trattava di un’abilità che aggirava la resistenza assoluta di una leggenda. Questo non era possibile, ad eccezione del Maestro di Spada Kraugel.


‘<i>Non sono sicuro di ricordare bene. Kraugel era l’unico ad avere il potere che il sistema ha chiaramente descritto come ‘energia della spada’.’</i>


<i>Era un potere che amplificava la forza delle abilità legate alla spada.</i>


<i>‘Possedere il potere di energia della spada, significa che Mercedes padroneggia così bene la spada da essere paragonata ad un maestro di spada?</i>’


Questa persona era un pezzo grosso? Gli occhi di Grid si fecero incredibilmente vigili mentre guardava Mercedes. Nel silenzio che ne seguì, Mercedes fu la prima ad aprire la bocca.


“Sei più lodevole di quanto si dica. Il potenziale di una leggenda potrebbe essere migliore di quanto venga descritto nella storia.” Mercedes ammirò onestamente le abilità e le statistiche che aveva visto in Grid. “Il nostro impero ha in qualche modo sottovalutato il potere delle leggende, che non fossero Maestri di Spada. Questa valutazione cambierà in futuro.”


“…”


Grid fece un’espressione accigliata. Il comportamento di Mercedes nei suoi confronti era come quello di un adulto verso un bambino. Sembrava come se lo stesse guardando dall’altro in basso.


‘<i>Se riesce a comportasi in maniera così disinvolta dopo aver visto le mie statistiche, significa che questa donna è più forte di me?</i>’


In realtà, era facile da dedurre. Un rappresentante dell’Impero di Saharan, che dominava il Continente Ovest. Era ovvio che il suo livello sarebbe stato incredibilmente più alto di un PNG noto.


“Che qualifica ricopri nell’impero?”


Grid si sedette sul trono con sguardo calmo e fece questa domanda schietta a Mercedes.


“Io appartengo ai Cavalieri Rossi. Il Grande Imperatore mi ha dato il numero ‘1’. Le persone mi chiamano il 1° cavaliere.”


“… Cosa?”


Grid rimase sorpreso. L’identità dell’emissario era quella del 1° cavaliere dell’impero più forte. Era naturale rimanere sorpresi. Era più di quanto ci si potesse aspettare.


“Non è incredibile? Perché Sua Maestà l’Imperatore ha inviato una persona come te nel mio giovane regno?”


Grid non aveva fatto alcun errore. Aveva usato il titolo appropriato per l’imperatore. Se avesse fatto un errore, l’imperatore avrebbe potuto distruggere il Regno di Overgeared in qualunque momento.


‘<i>È possibile diventare ostili all’Impero di Saharan solo in futuro.</i>’


Grid all’esterno si mostrò sorridente. Stava facendo del suo meglio per agire come un re. Non si dimenticò mai che sulle sue spalle stava trasportando decine di centinaia di persone. Mercedes rise.


“Sua Maestà l’Imperatore mi ha inviata come emissario perché rispetta Re Grid. Sua Maestà l’Imperatore apprezza fortemente le vostre abilità per aver ingoiato un regno con le vostre sole forze. Ha inviato il rappresentante dei Cavalieri Rossi come emissario.”


“Un complimento…”


“Sua Maestà l’Imperatore ha sempre detto che un capo non dovrebbe essere avaro nei complimenti. Possiede un cuore grande come il mare.”


“Capisco. Lo apprezzo.”


Lo sconforto di Grid si fece più grande mentre la conversazione proseguiva. Grid giudicò che questa conversazione non aveva alcun senso e andò dritto al punto.


“Alla fine, cosa vuole Sua Maestà l’Imperatore da me?”


In quel momento, il sorriso amichevole di Mercedes si congelò sul suo volto. La pelle bianca candida e gli occhi blu diedero a Grid una sensazione fredda di pressione.


“Prima di tutto, parliamo dei vostri peccati.”


“Peccati?”


“Primo, c’è il peccato di aver distrutto il Regno di Eternal, che offriva tributi all’Impero di Saharan ed era suo sottoposto, senza il permesso dell’impero.”


“…”


“Secondo, c’è il peccato di aver costruito un regno senza il permesso dell’impero, il signore del Continente Occidentale.”


“…”


“Terzo, c’è il peccato di non aver fatto il giuramento del servo a Sua Maestà l’Imperatore dopo che siete diventato un re.”


“…”


“Quarto, c’è il peccato di aver preso il Regno di Fold dall’impero.”


“…”


Mercedes recitò i suoi peccati con voce fredda. Pensava che il Grid che la stava affrontando si sarebbe arrabbiato. In realtà, dal punto di vista dell’impero, non era sbagliato porre su Grid questi oneri. Ma Grid non era soddisfatto della sua pozione. Era finito con l’essere un peccatore in attesa della punizione.


Grid cercò di calmarsi e inviò un bisbiglio a Lauel.


- <i>I quattro peccati sono stati discussi. Cosa dovrei fare?</i>


<i>- Come c’era da aspettarsi.</i>


Lauel lo incoraggiò. Aveva predetto questa situazione e aveva preparato delle contromisure.


- <i>Da adesso in poi, recita con attenzione le mie parole.</i>


Grid inviò il messaggio di Lauel a Mercedes.


“Non posso riconoscere i quattro peccati perché originano tutti da dei fraintendimenti o dall’ignoranza. Per il primo peccato, non è giusto dire che il Regno di Eternal era sottomesso all’impero. Il Regno di Eternal offriva un tributo all’impero proprio come qualunque altro regno, ma il Regno di Eternal era ufficialmente neutrale. Questo era stato riconosciuto dall’impero. Il Regno di Eternal offriva un tributo al grande imperatore come atto di cortesia, non perché fosse un sottoposto dell’impero.”


“…”


“Secondo, non esiste sul continente una parcella che richieda la ricerca del permesso dell’impero per costruire un regno. Se fossi stato una persona più intelligente, avrei messo a conoscenza l’impero. Sono dispiaciuto perché la mia ignoranza ha significato che non sono riuscito a pensare di cercare il permesso da parte dell’impero. Questo errore ha origine dalla mia ignoranza. Non è un peccato deliberato. Sono in una profonda fase di riflessione.”


“…”


“Terzo, il Regno di Overgeared è nuovo e in uno stato caotico. Come oso dare il benvenuto a Sua Maestà l’Imperatore quando il regno è ancora instabile? Ho pensato fosse troppo arrogante. Perciò, ho rimandato la mia visita all’impero.”


“…”


“Quarto, rendere il Regno di Fold un vassallo del Regno di Overgeared è stato un meccanismo di difesa per proteggere la salvezza del regno. Dovevo mostrare la forza perché tutti i 15 regni stavano mirando il Regno di Overgeared. Nel processo, ho preso inavvertitamente il Regno di Fold come sottoposto. Naturalmente, il Regno di Fold… intendevo restituirlo all’impero.”


Il corpo di Grid tremò mentre parlava. Si stava lamentando della sua stessa disgrazia. Mercedes ascoltò in silenzio e rilassò la sua dura espressione.


“Sono solo scuse. Troppo scandaloso. Ma va bene. Conosco le intenzioni di Re Grid. In ogni caso, non è vero che il Regno di Overgeared è leale all’impero?”


<i>Sussulto.</i>


Grid non riuscì a rispondere immediatamente. Tuttavia, Lauel lo esortò ad annuire con la testa. Il suo orgoglio era già stato abbandonato.


“… Giusto.”


“Bene. Avete risposto come si era aspettato Sua Maestà l’Imperatore. Va bene, ora riferirò il volere di Sua Maestà l’Imperatore. Re di Overgeared Grid, scendete dal trono, inginocchiatevi e ascoltate.”


“Cosa?”


Inginocchiarsi? Grid non credeva alle sue orecchie mentre fissava Mercedes.


“È un ordine imperiale. È naturale mostrare cortesia. Non vi piace?”


“… No, no.”


Questa era una situazione deplorevole. Ma le sue azioni avrebbero controllato il destino dei membri di Overgeared e le persone che credevano in lui. In particolare, c’erano i miliardi di won che aveva investito nel creare questo regno. Non aveva ancora la forza per affrontare l’impero, perciò non poteva perdere tutto a causa del suo orgoglio.


‘<i>Calma. Le mie azioni non sono una vergogna.</i>’


<i>Kwaduduk!</i>


Grid si sollevò dal trono. Si mosse con portamento regale e si inginocchiò di fronte a Mercedes. Le bellisime sopracciglia di Mercedes si aggrottarono.


‘<i>Non prova umiliazione?</i>’


Questo Grid era una bestia che sarebbe stata difficile da ammaestrare. Doveva stare allerta. La diffidente Mercedes tirò fuori una lettera e lesse.


“Io, Juander, signore della terra e del cielo, ordino questo. Accetto i peccati di Grid con cuore generoso e riconosco la posizione del Re di Overgeared. Non richiederò la restituzione del Regno di Fold. Il Re di Overgeared Grid e il Regno di Overgeared saranno emozionati e concederanno per sempre la loro lealtà e la grazia all’impero. Il Regno di Overgeared deve pagare all’impero il 72% delle entrate fiscali ogni mese. Inoltre, una volta che il Principe Lord avrà compiuto i 12 anni, dovrà essere mandato nell’impero per studiare.”


“…?”


Mancavano ancora alcuni anni prima che Lord compisse 12 anni. Il problema si sarebbe risolto se il Regno di Overgeared si fosse potenziato prima di allora. Il problema imminente era dare all’impero il 72% delle entrate fiscali.


“So che gli altri regni danno solo il 36% delle entrate fiscali all’impero.”


“È il prezzo per riconoscere il Regno di Fold sotto il Regno di Overgeared. Dovete pagare il doppio dei tributi rispetto agli altri regni. Non volete?”


Mercedes fece un’espressione provocante. Ora che aveva effettivamente visto Grid, lo riconosceva ed era attenta, a differenza dell’imperatore. Perciò, decise di usare il proprio istinto e sperò che Grid creasse disordine. Tuttavia, c’era Lauel dietro a Grid. I bisbigli di Lauel continuarono a calmare Grid. inoltre, la forza mentale di Grid e la sua pazienza non erano già normali.


“No, farò come Sua Maestà l’Imperatore ordina. Accetto.”


“… Siete davvero insolito. Capisco. Ora torno indietro.”


Mercedes annuì leggermente in direzione di Grid e lasciò la sala delle udienze. Gli occhi di Grid erano iniettati di sangue quando rimase da solo.


“Preparati. Sarò io a farti inginocchiare la prossima volta che ci incontreremo.”


Forza. C’era bisogno di più forza.


Grid spalancò gli occhi e chiese a Lauel.


“Per quanto tempo potremo permetterci di dare il tributo che richiede l’impero?”


“Tre mesi. Dopo tre mesi, le persone e i soldati avranno fame e il Regno di Overgeared sarà indebitato. Tra quattro mesi, smetterà completamente di funzionare come regno e perirà.”


“Come lo sistemiamo?”


“Piaro si trova attualmente nel Regno di Fold e i suoi progressi con la loro agricoltura sono tre volte più veloci del previsto. Il numero di giocatori nella Missione dello Sviluppo Nazionale (missione collegata del Set di Grid) aumenterà più del quintuplo in due mesi, mentre le tasse provenienti dal Regno di Fold e di Siren raddoppieranno. Aumenta di sette volte la produzione delle pozioni in edizione limitata, che si possono produrre nelle strutture di alchimia e dona il salario dei membri di Overgeared al regno. Se accadrà tutto questo, potremo resistere per nove mesi.”


“La soluzione principale?”


“Ovviamente, è il potere. Diventare così forti che l’impero non oserà minacciarci.”


Grid si ricordò di Pangea.


“Tornerò nel Continente Est. Ritornerò con gli amici che mi sono fatto lì. E darò questo a Piaro.”


“Una noce dorata?”


“È molto più preziosa dell’oro. Credo che in quanto contadino leggendario, Piaro sia in grado di farla crescere.”




Traduzione di Blakriss


Editing di Libusemumei
                                


                                



