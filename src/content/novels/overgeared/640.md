---
title: Capitolo 640
pubDate: 2025-03-17T08:49:02.587Z
tags:
    - overgeared
---


La Runa dell’Oscurità. Si trattava di un oggetto ottenuto da un evento verificatosi subito dopo che Grid aveva accettato l’anima di Braham. Era stato lasciato da Tallos, messo del Primo Servo Amoract.


Tallos. Non era un tipo di cui prendersi gioco. Era un agente del grande demone Amoract e un individuo forte, crudele e dalle mille risorse, scelto dal demone in persona. Era stato proprio grazie a lui se la Chiesa di Yatan aveva messo radici in tutto il Continente Ovest.


Neanche Grid, al suo stato attuale, avrebbe avuto una possibilità contro Tallos. Ma Braham aveva mostrato la sua vera forza proprio durante quell’evento, riducendo Tallos ad un verme. Era stato ucciso da una manciata di Missili Magici e di Palle di Fuoco di Braham, che possedeva un’Intelligenza di 15.580.


In ogni caso, la conclusione era che la Runa dell’Oscurità era un oggetto molto difficile da ottenere con metodi ordinari. Chi avrebbe mai potuto ottenere la Runa lasciata da Tallos? Se Grid non avesse accettato l’anima di Braham… Già, se non avesse ottenuto la seconda classe di Grande Mago Leggendario non sarebbe mai venuto a conoscenza dell’esistenza della runa.


‘Tra due miliardi di utenti, quelli in possesso di una runa sono molto pochi. Al momento sono l’unico nella Gilda Overgeared ad averne una.’


Grid ipotizzò che, in futuro, la differenza tra i giocatori l’avrebbero fatta proprio le rune. Le persone in grado di assicurarsele e di accumularvi più potere sarebbero andate avanti.


‘A quest’ora Agnus potrebbe aver accumulato più potere di me nella sua runa.’


E non si trattava solo di Agnus. Era probabile che quelli che Lauel classificava come livello sole si fossero già assicurati delle rune. Non poteva escludere la possibilità che ne esistessero di migliori rispetto alla Runa dell’Oscurità. Ma Grid era fiducioso. Anche se c’erano più possessori di rune di quanto si aspettasse, la sua era la migliore di tutte.


Perché?


‘Mi sono già assicurato il potere di un grande demone.’






[Runa dell’Oscurità]


Oggetto legato.


Verrà conservato permanentemente nel tuo inventario. È impossibile scambiarlo, lasciarlo o distruggerlo.


-Effetto d’uso: Il potere demoniaco aumenterà.


*Gli attacchi normali e le abilità infliggeranno un ulteriore danno oscuro del 20%.


Effetto Duraturo Unico: Quando combatti contro demoni o esseri di stirpe demoniaca identificati, puoi assorbire attributi unici.


*Potere di Tiramet: Se la tua salute scende al di sotto del 10%, verrà ripristinata immediatamente al 30%.


Tempo di Ricarica: 12 ore.


*Potere dell’Ispanica: Sarà generata l’abilità ‘Puoi Diventare il Re dei Demoni?’.


★ Speciale ★


Potere del 32° Grande Demone Belial


La regina dell’oscurità che terrorizza il mondo.


La regina delle fiamme che brucia il mondo.


La regina delle menzogne che rovina il mondo.






Il potere definitivo mostrato persino sulla runa. Il potere della sovrana dell’inferno venne espresso attraverso Grid.


“Apri la Runa dell’Oscurità, Potere di Belial.”


<i>Kuwaaaaaaang!</i>


“…!”


“?!”


Noe era a terra, dopo essere stato colpito dal cavallo nero Jiangshi<b>1</b>. Iyarugt stava cercando di tenerlo occupato, ma il Jiangshi si era già abituato al suo stile di combattimento e aveva incrementato il suo livello di elusione. Sua seguiva la battaglia tra i due.


Tutti guardarono contemporaneamente in direzione di Grid. La magia che sprigionava era assurdamente potente. Grid fronteggiò il cavallo Jiangshi e sorrise amaramente.


Era avvolto da un potere magico rosso, scuro e intenso, spiccando come una cometa in un cielo notturno.






[Il potere del Grande Demone Belial sigillato nella Runa dell’Oscurità è stato liberato!]


[Per gli umani è impossibile gestire tutti e tre i poteri di Belial.]


[Il tuo corpo è diventato un grosso peso. Hai perso il 35% della tua salute massima.]


[Sei in uno stato di “debolezza”.]


[Hai resistito.]


[La tua salute è scesa al di sotto del 10%. Il Potere di Tiramet contenuto nella Runa dell’Oscurità è stato attivato.]


[Il 30% della tua salute è stato ripristinato.]


[Hai perso più del 70% della tua salute massima. L’effetto del titolo di Primo Re è stato attivato.]


[È stato creato uno scudo protettivo contenente la salute persa nell’ultimo minuto. Mentre lo scudo è attivo, l’adattabilità al terreno aumenterà del 100%, mentre la velocità di movimento e la difesa cresceranno del 10%.]


[Come umano, puoi usare solo uno dei tre poteri di Belial: l’oscurità, il fuoco o l’inganno.]






Grid aveva già provato un paio di volte quel potere, ottenuto dall’assalto a Belial.


Scegliendo il fuoco, avrebbe attivato l’abilità passiva ‘Regina di Fuoco’. La sua stamina non sarebbe diminuita, la sua velocità di ripresa sarebbe aumentata del 300% e la sua resistenza al fuoco sarebbe salita al 100%. Subendo un attacco di fuoco inferiore a Fuoco Infernale, avrebbe anche potuto recuperare punti salute. Inoltre, avrebbe potuto usare ‘Fiamme d’Inferno della Regina’ e ‘Fiamme del Sentiero Infernale’.


Gli avrebbe poi donato un’elevata perseveranza nel combattimento e un potere d’attacco esplosivo.


Scegliendo l’oscurità, avrebbe attivato un’abilità passiva che rendeva ogni essere di stirpe demoniaca non-ostile. Il tasso di rigenerazione del Mana sarebbe aumentato del 300% e la resistenza alla magia oscura del 100%. Inoltre, avrebbe potuto usare ‘Provocazione della Regina’ e ‘Sentiero dell’Oscurità’.


Per di più il potere gli avrebbe fornito delle abilità di depotenziamento e avrebbe reso le magie e le abilità più semplici da usare.


Infine, scegliendo il potere dell’inganno, avrebbe ottenuto solo Deformazione della Regina. Ma per usarla adeguatamente, erano necessari un potere e un controllo eccezionali. Per Grid sarebbe stato difficile gestirlo.


“Innanzitutto, ti sarebbe fatale.”


Da quando era entrato nella Prigione di Lava, la sua salute si era mantenuta intorno al 40%. Per cui poteva usare il titolo di Primo Re in qualunque momento. La penalità dovuta alla liberazione del Potere di Belial era annullata in parte dal Potere di Tiramet. Allo stesso tempo, l’effetto del titolo di Primo Re era entrato in azione, generando un potente scudo. In quello stato…


<i>Hwaruruk!</i>


Fu avvolto dalle fiamme dalla testa ai piedi. Uno scintillio rosso brillò sui capelli e sulle sopracciglia di Grid.






[Hai scelto il potere del fuoco!]


[L’abilità passiva Regina di Fuoco sarà applicata per due minuti mentre il Potere di Belial è attivo. Puoi anche usare Fiamme d’Inferno della Regina e Fiamme del Sentiero Infernale.]


[Fiamme d’Inferno della Regina]


Una magia selvaggia, simbolo della regina del fuoco.


Le fiamme potenti danneggeranno il tuo bersaglio. La quantità di danni è proporzionale alla potenza del colpo dell’utente e alla salute massima del bersaglio.


Consumo di Mana: 90% del tuo Mana massimo.


Tempo di Ricarica: 10 minuti.






[Fiamme del Sentiero Infernale]


Dove cammina la regina del fuoco rimane un bagliore residuo.


Mentre questa abilità è attiva, le fiamme sul tuo corpo causeranno ‘bruciature’. Quando usi attacchi e abilità fisiche, verrà inflitto un danno di fuoco aggiuntivo. Il danno di fuoco è proporzionale alla tua forza e alla tua intelligenza.


Consumo di Risorse: Perderai 250 punti salute e 60 punti di Mana al secondo mentre l’abilità è attiva.


Tempo di Ricarica: 5 secondi.






La ragione per cui aveva scelto il fuoco risiedeva nella natura del cavallo Jiangshi. La creatura era estremamente resistente agli attacchi fisici. Era stata colpita diverse volte da Iyarugt, ma non aveva subito danni gravi.


‘La sua resistenza fisica è alta, ma quella magica è scarsa!’


L’avrebbe spazzato via con le fiamme! Grid lanciò Fiamme d’Inferno della Regina contro il Jiangshi.


<i>Kururururung!</i>


“Ugh…!”


Nel momento in cui attivò l’incantesimo sentì qualcosa abbandonare il suo corpo. Quando si consumavano grandi quantità di Mana tutte in una volta, c’era un’elevata probabilità che si verificasse un fenomeno noto come ‘furia del Mana’. Ma Grid lo superò senza troppi danni.






[Hai resistito.]






Ci era riuscito grazie alle caratteristiche del Discendente di Pagma.


<i>Kuwaaaaaang!</i>


Si riversò sul cavallo Jiangshi come una cascata. Non si udì alcun grido perché il nemico non sentiva dolore. 


<i>Stagger.</i>


Era una ferita critica. Come boss, il JIangshi vantava una Stamina molto elevata. Le Fiamme d’Inferno della Regina gli furono fatali.


<i>Kururururung!</i>


Ci fu un’esplosione e la Prigione di Lava sparì senza lasciare traccia.


“Kyaaak!”


“Nyang!”


Quando il terreno della prigione cominciò a collassare, Sua e Noe persero l’equilibrio.


‘Le zampe della creatura sacra!’


Sua toccò le zampe di Noe e dimenticò la terribile realtà per un momento, sentendosi improvvisamente straripare di felicità. Le zampe di Noe davano una sensazione piacevolissima.


<i>Teook!</i>


Grid attraversò a falcate il terreno della prigione mentre crollava e ridusse la distanza con il cavallo nero Jiangshi. Nelle sue mani, Failure +9 bruciava.


“Arte della Spada di Pagma.”


<i>Hwaruruk!</i>


Il bagliore residuo delle fiamme attorno a Grid scintillava.


“Assassinio Collegato!”


<i>Kururururung!</i>


Failure trafisse il corpo del Jiangshi diverse volte.


<i>Puk! Puk puk!</i>


<i>Puuok!</i>






[Colpo critico!]


[L’effetto del titolo “Morte sul Colpo!” è stato attivato, aggiungendo un danno critico del 30%!]


[Hai attaccato il suo punto debole! Infliggerai ulteriori danni!]


[Colpo critico!]


[L’effetto del titolo “Morte sul Colpo!” è stato…]


[Hai attaccato il suo…]


[Colpo critico!]


…


…


Usò Ira del Fabbro e la Runa dell’Oscurità in successione, raddoppiando l’effetto dei colpi critici. Il Jiangshi subì una grave ferita a causa di Fiamme d’Inferno della Regina e poi crollò sotto la spada di Grid.


“Ohhhhh!”


Grid doveva finirlo prima che il Potere di Belial si consumasse del tutto. Scatenò tutte le tecniche dell’Arte della Spada di Pagma, ad eccezione di Cuspide con Ondata di Assassinio Collegata, che era in ricarica. Tuttavia, la resistenza del cavallo nero Jiangshi era molto elevata: non provava dolore né paura e attaccò senza esitazione. Grid non si difese, ma contrattaccò, cercando di ridurre i tempi.


La bizzarra maschera di Grid, la Maschera del Macellaio, era inzuppata di sangue. Il risultato?


<i>Seokeok!</i>


Il cavallo nero Jiangshi perdeva punti salute rapidamente e, a quel punto, l’abilità Dimezzare di Failure entrò in azione. Il Jiangshi perse la testa e cadde in una delle crepe del terreno. Si udì un forte boato.






[Il Capo della Guardia della Prigione di Lava è stato sconfitto.]


[Hai guadagnato 1.922.509.991 punti esperienza.]


[Il tuo livello è salito.]


[Hai ottenuto la ‘Ricetta del Jiangshi’!]


[Ricetta del Jiangshi]


Un’abilità con classificazione unica.


Un libricino contenente la ricetta per un Jiangshi d’acciaio.


Condizioni d’uso: Taoista, negromante.






“Ohh!”


Un metodo per creare dei Jiangshi! Un vero e proprio jackpot, oltre ogni previsione. Se avesse potuto supplire alla carenza di potenza militare del Regno di Overgeared con dei Jiangshi…!


‘…Ah, ma non ho nessun negromante nella gilda.’


Grid provò gioia e dispiacere allo stesso tempo. Ma non c’era tempo di pensare. Non poteva ritardare perché la vita di Han Seokbong era in pericolo.


“Volo.”


Quando l’effetto del Potere di Belial terminò, passò agli Stivali di Braham e volò via dalla prigione, tenendo stretti Sua e Noe.


<i>Kururururung!</i>


Il party di Grid riuscì a scampare al crollo della Prigione di Lava. La lava eruttava ovunque, ma era la cenere a costituire la minaccia peggiore. La città di Kars nel Regno di Cho divenne del colore della cenere.


“Quel pazzo…! Che sta facendo quel pazzoide?”


Gridò Sam Dasoo e fuggì mentre la testa del cavallo nero Jiangshi cadeva. Cercò di tirare la corda di Han Seokbong, ma fu impossibile, perché l’uomo dai capelli corvini, col corpo massiccio e le spalle larghe, gli bloccò la strada.


“Padre!”


“Sua!”


In quel momento, Han Seokbong e Sua si ritrovarono.


“Chi diavolo sei tu? Hai usato un qualche metodo da codardo per sbarazzarti del cavallo nero Jiangshi!”


“Sono il re del Regno di Overgeared.”


“????”


Sam Dasoo ebbe un terribile primo incontro con Grid.


Nello stesso momento, nella sala VIP del palazzo.


“Cos’era quel suono?”


I yangban[2], vestiti sfarzosamente, percepirono ciò che stava per succedere, lì dove per tanto tempo avevano vissuto tranquilli senza una sola preoccupazione al mondo.


Jiangshi: un cadavere rianimato presente nelle leggende e nel folclore cinesi. Generalmente è rappresentato come un corpo morto che si muove saltellando; uccide gli esseri viventi per assorbire il loro qi, o “forza vitale”, di solito di notte, mentre durante il giorno dorme in una bara o in posti bui, come le caverne. 


Yangban: erano la più importante classe sociale della Corea nel periodo della dinastia Joseon (1392-1910). Ispirata all’ideale confuciano del funzionario-studioso, era costituita da funzionari sia civili (munban) sia militari (muban), da cui l’origine del nome yangban che significa, letteralmente, “due classi”.                                


                                



