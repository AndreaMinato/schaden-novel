---
title: Capitolo 641
pubDate: 2025-03-17T08:49:02.587Z
tags:
    - overgeared
---


“Viene dalla Prigione di Lava.”


I yangban capirono subito dove si fosse verificata l’esplosione. Considerando la distanza tra il palazzo reale e la Prigione di Lava, l’udito dei yangban trascendeva la categoria dell’umano.


“Non capisco perché si stia scatenando una rivolta nella capitale. C’è una guerra?”


“Non è possibile.”


Gli altri regni sapevano che i yangban si trovavano a Kars. Non avrebbero osato causare dei disordini. Sapevano tutti che coloro che non erano gentili con i yangban sarebbero andati incontro a una brutta fine.


“Ho sentito che Han Seokbong è rinchiuso nella Prigione di Lava. È probabile che un gruppo stia cercando di salvarlo e stia causando dei disordini.”


“Oh… Non hanno paura di noi.”


“Ce l’hanno eccome. Ma ci sono persone che sono disposte a rischiare pur di salvare Han Seokbong. Lui e sua figlia sono nobili che rappresentano il Regno di Cho e hanno molti seguaci.”


“Mmm, ho sentito dire che c’era un cavallo nero Jiangshi alla Prigione di Lava. C’è qualcuno nel Regno di Cho in grado di affrontarlo?”


“Le Dieci Spade del Re di Cho potrebbero.”


“Le Dieci Spade? Non è stato proprio il Re di Cho a decidere che Han Seokbong venisse giustiziato? Ha senso che uno dei suoi uomini più fidati cerchi di salvarlo? Ah, non dirmi…?”


“Potrebbe essere. L’affetto del Re di Cho per Han Seokbong è cosa nota.”


La ragione per cui il Re di Cho aveva annunciato che avrebbe giustiziato Han Seokbong erano i yangban. In realtà il re voleva salvare Han Seokbong. Non era poi così strano che si impegnasse per farlo.


“Dunque, dietro il gruppo che sta cercando di salvare Han Seokbong c’è il Re? Uhuhuh… Il Re di Cho osa ingannare i yangban?”


<i>Kwaduduk!</i>


Un uomo, vestito in modo particolarmente sfarzoso, era eccitato. Il suo nome era Garam. Era famoso per essere un uomo di coscienza. Non avrebbe perdonato nessuno che avesse tentato di infangare il nome dei yangban. Tutte le vite umane, ad eccezione dei yangban, erano insignificanti per lui.


“Farò versare al Re di Cho lacrime di sangue.”


Gli altri due uomini cominciarono a prestare attenzione a Garam, che si alzò per uscire dalla stanza.


“Non m’importa cosa fai, ma tieni a mente che questo non è il Regno Hwan. Dobbiamo mantenere la dignità dei yangban davanti alla popolazione.”


“Me ne occuperò io.”


Garam, turbato, si diresse immediatamente verso il grande salone. Ma il Re di Cho non c’era.


“Sua Maestà è andato sul luogo dell’esecuzione. Come sapete, oggi è il giorno dell’esecuzione di Han Seokbong…”


‘È lui che tira i fili dell’operazione di salvataggio di Han Seokbong, eppure pretende di non saperne nulla?’


Un subdolo bastardo. Garam spiccò il volo, ma improvvisamente si bloccò a mezz’aria. I suoi occhi, che vantavano una vista migliore di quella di un falco, si focalizzarono sulla Prigione di Lava.


“Non sarebbe più eccitante se il piano per il salvataggio di Han Seokbong fallisse? Uhuhuh!”


<i>Pahat!</i>


Garam fluttuò nel cielo saturo di cenere. Mosse i piedi con delicatezza e svanì senza lasciare traccia.


***


“Overgeared…? Il Re di Overgeared?”


Aveva sconfitto il cavallo nero Jiangshi perché era il Re di Overgeared? Sam Dasoo non riusciva a capire. Innanzitutto, non sapeva cosa fosse Overgeared. Ma capiva chiaramente il significato di ‘re’. Han Seokbong e Sua erano nello stesso stato.


“Re…? Grid è un re adesso?”


“Ah.”


Alla domanda di Han Seokbong, Grid si rese conto, in ritardo, di non aver mai rivelato a padre e figlia la sua vera identità.


‘Avevo molte cose a cui pensare la prima volta che sono venuto nel Continente Est.’


Ma andava tutto bene. Grid si fidava di Han Seokbong e di sua figlia. Non si erano preoccupati per lui anche mentre le loro vite erano a rischio? Erano stati giusti persino nei loro ultimi istanti.


‘La natura che riveliamo prima della morte è quella più genuina.’


Erano completamente diversi da lui. Grid annuì con un sorriso.


“Esatto. Sono un re.”


“…”


I volti di Han Seokbong e Sam Dasoo sembravano quelli di due statue. C’erano solo quattro persone su quel continente che potevano definirsi re. Ma Grid non era uno di essi. In altre parole, Grid era un barbaro che non serviva alcun re.


“Oh mio dio…”


Il suo salvatore era un re barbaro? Han Seokbong impallidì. Sam Dasoo lo indicò gridando, “Han Seokbong è un corrotto! Ti comporti come se non provassi alcuna vergogna! Eppure, sei amico di un re barbaro! Finirai dannato!”


‘Re barbaro?’


Grid era confuso dalla reazione di Han Seokbong e dalle parole di Sam Dasoo.


“Re barbaro? Voi del Continente Est definite i popoli dell’Ovest barbari?”


“?!!”


“!!!”


Han Seokbong, Sua e Sam Dasoo erano scioccati. Erano sorpresi dal fatto che Grid si fosse definito come un uomo del Continente Ovest.


Sua lo guardò e gli chiese, con prudenza, “Vieni dal Continente Ovest?”


“Sì.”


Grid rispose con disinvoltura e Sam Dasoo scoppiò a ridere. Poi gridò.


“Stai mentendo per nascondere il fatto che sei un barbaro! Hai attraversato il Mare Rosso? Come posso credere a queste sciocchezze? Hup!”


Sam Dasoo gridò con rabbia, per poi indietreggiare e azzittirsi. Grid lo guardava come fosse la sua preda. Era un mostro che aveva ucciso un cavallo nero Jiangshi. Doveva pensare a cosa fare o si sarebbe ritrovato con la testa separata dal collo.


Han Seokbong fu sinceramente sollevato. 


“Capisco… Vieni dal Continente Ovest.”


I due continenti erano isolati l’uno dall’altro, a causa del Mare Rosso che li separava. Ma secondo quanto raccontava la storia, c’erano state occasioni in cui uomini del Continente Ovest erano arrivati nel Continente Est. Le persone in difficoltà venivano salvate dal Mare Rosso.


“Grid era in difficoltà…”


Sua lo guardò con compassione. Grid sembrava una persona persa e sola.


Grid le sorrise. “No, sono venuto qui di mia iniziativa. Ho un modo per tornare nel Continente Ovest.”


“…!”


Han Seokbong e Sam Dasoo erano sotto shock. In tutti quegli anni, tra i due continenti non c’erano mai stati scambi. Eppure, Grid affermava che per lui era possibile spostarsi tra dall’uno all’altro. Era una dichiarazione scioccante che distruggeva ogni logica. 


“Questo è ridicolo…! Com’è possibile?”


Se le parole di Grid erano vere, era un problema serio. I due continenti erano sempre esistiti senza interferenze tra l’uno e l’altro. Se uno scambio era possibile, ci sarebbe stata un bel po’ di confusione!


‘Heok!’


Sam Dasoo tornò in sé. Si rese conto che quello non era il momento per pensare a quello cose. Avrebbe dovuto trascinare Han Seokbong sul luogo dell’esecuzione.


‘Ma come?’


Come poteva sconfiggere il mostro che aveva ucciso il cavallo nero Jiangshi? Sam Dasoo era confuso e agitato, mentre Grid era pieno di dubbi.


‘Perché la missione non risulta completata?’


La missione nascosta ‘Salva Han Seokbong e sua figlia’ richiedeva che portasse in salvo Han Seokbong e Sua. Grid li aveva salvati, ma la missione non era completata. Ciò significava che non era ancora finita.


‘Ah… Devo portarli via da Kars incolumi?’


Pensò Grid e sollecitò Han Seokbong e la figlia.


“Andiamocene da qui. Potrebbe essere pericoloso se ci attardiamo.”


Grid pensava che l’avrebbero seguito naturalmente. Ma si sbagliava. Han Seokbong rifiutò la mano che Grid gli porgeva.


“Non posso andarmene.”


“Uh?”


La risposta lo lasciò confuso. Han Seokbong cominciò a spiegare.


“Sono stato condannato a morte perché ho deluso i yangban del Regno Hwan. Volevano sapere dove si trovasse il maestro artigiano, ma io non sapevo dove fossi e non ho potuto dare loro la risposta che volevano.”


“I yangban mi stanno cercando? Perché?”


“Sono interessati a te perché hai costruito un Arco della Fenice Rossa migliore dell’originale. In effetti, non è una brutta cosa. Speravo che Grid potesse approfittare di questa occasione per fare amicizia con i yangban. Ma adesso ho cambiato idea. Forse a loro non piacerà sapere che vieni dal Continente Ovest.”


“…Mmm.”


Grid pensò che potesse aver ragione. I yangban, che rappresentavano la principale forza sul Continente Est, non avrebbero apprezzato la comparsa di occidentali più abili di loro. Avrebbero temuto che la loro posizione potesse indebolirsi.


‘Non ho avuto una buona impressione quando li ho visti a Pangea.’


Grid si convinse e allungò la mano verso Han Seokbong.


“Allora vieni con me.”


“Non posso andarmene.”


“Uh?”


“Se scappo con Grid… I yangban faranno pagare il mio tradimento al Regno di Cho e non so cosa potrebbe accadere. Rimarrò qui e mi farò giustiziare, come programmato. Voglio solo chiederti… Ti prego, porta mia figlia con te.”


“No, cosa…”


Nel momento in cui Grid stava per mettersi a discutere…


<i>-Scappa.</i>


Gli sussurrò l’anima di Braham, dopo un lungo silenzio. Parlò in modo indifferente, come suo solito, ma si avvertiva una certa impazienza nella sua voce.


“Perché tutto d’un tratto mi stai dicendo di scappare via?”


<i>-Sta arrivando un uomo che non puoi permetterti di affrontare.</i>


‘Cosa?’


<i>-Che, è troppo tardi. Usa Assimilazione</i>.


‘Cosa…?’


Di che stava parlando Braham, così all’improvviso? Grid non riuscì a comprendere la situazione e fu troppo tardi. Una strana voce gli giunse alle orecchie.


“Mmm? Tu non sei una delle Dieci Spade?”


“…!”


La voce proveniva da sopra le loro teste. Grid sollevò lo sguardo e spalancò gli occhi. Un uomo con un abito blu svolazzante si stagliava nel cielo e guardava in basso verso di loro. Il suo abito, il suo aspetto e la sua aura ricordavano Pagma.


“Tu…!”


L’uomo che fluttuava nel cielo era lo stesso che Grid aveva visto a Pangea. Era uno yangban.


‘Yangban…!’


Che stava succedendo? Grid si sentì tremare, come sotto l’azione di un terremoto.


“Mmm, perché hai un aspetto familiare?”


Anche lo yangban Garam si ricordava di Grid.


“Ah, il tipo che ho visto a Pnagea. Non posso fare a meno di notare quell’odore da smidollato che ti porti addosso.”
Lo smidollato a cui si riferiva Garam era…


“L’odore di Pagma. Uhuh, capisco. Non era un errore. Sei stato tu? Tu hai ricreato l’Arco della Fenice Rossa.”


[Senti l’urgenza di inchinarti.]


[Hai resistito.]


“Sei il Discendente di Pagma?”


<i>Duguen!</i>


Il cuore di Grid cominciò a battere più forte. 
                                


                                



