---
title: Capitolo 642
pubDate: 2025-03-17T08:49:02.587Z
tags:
    - overgeared
---


Il Regno Hwan. Era un pilastro per l’intero continente. Fino al giorno in cui un bambino unico era nato nel ‘piccolo regno’, aveva governato su tutto il continente. Perché il Regno Hwan aveva regnato? Era giusto dividere gli umani tra yangban e gli altri?


Un bambino mise in discussione ciò che tutti davano per scontato.


“Il nome di quel bambino era Pagma. Era un idiota che credeva che tutti gli umani fossero preziosi allo stesso modo.”


“…”


Garam sembrava felice, mentre ricordava il passato. Aveva un ampio sorriso sul volto. I suoi lunghi occhi a mezzaluna erano così belli da ispirare una risata. Ma era un uomo.


‘Maledetto bastardo!’


Grid provò ostilità per la sua bellezza. Innanzitutto, non aveva mostrato alcuna disponibilità nei confronti di Grid. Sorrideva, ma i suoi occhi, fissi su di lui, esprimevano qualcosa di diverso. Sembrava stesse fissando un verme.


“Il viaggio di quello sciocco di Pagma ha raggiunto il picco quando si è dedicato a quelle stupide abilità non relative al combattimento.”


Da quando era apparso, Garam non aveva fatto altro che parlare di Pagma come una persona irrilevante. Ma Grid non ne era affatto turbato. Non aveva mai incontrato Pagma, dunque non gli importava che venisse criticato o ignorato. Ma qualcosa catturò la sua attenzione.


“Stupide abilità non relative al combattimento… Stai parlando forse dell’arte dei fabbri?”


Grid non provava niente di particolare per colui che si faceva chiamare Pagma. Tuttavia, rispettava le sue tecniche ed era orgoglioso di averle imparate. Per Grid, il lavoro di fabbro era stata la benedizione che aveva cambiato la sua vita. Eppure, Garam lo sminuiva. Era naturale che Grid si sentisse offeso.


Garam rispose all’occhiataccia di Grid.


“Esatto. Mi stai guardando male?”


“…Scusami. Mi sono agitato per un momento…”


Grid cominciò subito a fare il leccapiedi. Lo fece perché sapeva: Garam era molto più fprte di lui. In particolare, Grid non era in buono stato in quel momento. La maggior parte delle sue abilità di potenziamento, incluso il Potere di Belial, erano in ricarica. Sarebbe stato troppo pericoloso rendere Garam ostile.


‘Non mi sto comportando in modo servile perché ho paura di morire! Solo, è meglio essere il più cortese possibile per ottenere delle informazioni su Pagma!’


<i>-Con chi stai parlando?</i>


‘…Non fraintendere, non mi sto comportando in modo remissivo.’


<i>Kwaduduk!</i>


Grid addusse delle scuse con Braham. Le parole erano come un pugnale affilato nel suo cuore. Gli tornò in mente il passato, quando non riusciva a battere quelli più forti di lui. Provò disgusto per se stesso.


‘Idiota… Avevo promesso a me stesso che sarei stato sempre sicuro di me in futuro. Questa personalità che mi ritrovo è davvero orribile. È spazzatura.’


Poi sentì la derisione di Braham.


<i>-Non è vergognoso essere piccoli di fronte ad una persona forte. Persino una bestia prova paura davanti ad un avversario più potente. Come può un umano essere migliore di una bestia? Tu non sei un idiota.</i>


‘…’


<i>-Non cedere all’assurdità. Se c’è una persona che ti insulta e ti richiede qualcosa di irragionevole solo perché è più forte, sii pronto a morire piuttosto che sottometterti. Non è un bene essere così debole, da arrivare persino ad abbandonare il proprio orgoglio. Be’, io ho ucciso tutti quelli che erano deboli e hanno tentato di venirmi contro.</i>


‘…’


Braham gli diede quel consiglio, esibendo al tempo stesso la profonda stima che aveva per se stesso. Grid sorrise e non poté fare a meno di sentirsi rilassato. Non provava più vergogna per essersi tirato indietro davanti a Garam. Il suo avversario continuò a parlare.


“Ma sorprendentemente non era inutile. Quando Pagma imparò di più sull’arte dei fabbri, i yangban del Regno Hwan cominciarono a condurre una vita più comoda. Gli oggetti di Pagma avevano una qualità migliore di qualunque altro oggetto prodotto.”


<i>Suuk.</i>


Garam si mise la mano in tasca e tirò fuori una pipa. Era una pipa bianca. Aveva un aspetto raffinato e di classe.


“Questa pipa è stata realizzata da Pagma con del legno di fosforo bianco. Uhuh, ogni volta che la fumo, mi manca il Pagma che è scappato via. Ho tanti ricordi di quando lo tormentavo.”


“…”


Il fabbro leggendario aveva creato una pipa?


‘Quanto sono forti i yangban per aver potuto trattare Pagma in quel modo?’


Pagma era la persona più forte che fosse stata in grado di sconfiggere un grande demone, dopo aver stretto un contratto con Baal. Anche considerando il fatto che i grandi demoni che scendevano sulla terra non potevano usare tutto il loro potere, il livello di combattimento di Pagma era paragonabile ad altre leggende della lotta. Era strano sentire quell’uomo di nome Garam trattare Pagma a quel modo.


‘Il Pagma di cui parla è lo stesso che conosco io?’


Nel momento in cui Grid si fece quella domanda…


“Hoo.”


Garam accese la pipa. Aspirò a fondo e poi espirò, col fumo che gli copriva il volto. Con quel gesto ostentava il fatto che non si stesse affatto curando di Grid


“Sì, Pagma era un lavoratore molto utile. Molti yangban rimpiangono il fatto che sia fuggito dal regno. È davvero un bene che l’erede delle tecniche di Pagma sia apparso proprio qui.”


Garam squadrò Grid come fosse un frutto delizioso. Poi prese una decisione. 


“Ti porterò nel Regno Hwan. Non credo che l’aria pulita del regno ne risentirà per colpa di una persona ignorante che vi si trasferisce. Uhuhuh.”


‘Che bastardo.’


La pazienza di Grid era al limite. La sua vigliaccheria scomparve, sommersa dalla sua vera ‘natura’. Essere servile non faceva parte della natura di Grid. 


‘Che cosa ha deciso?’


La paura svanì dai suoi occhi, mentre fissava Garam. Strinse entrambi i pugni con rabbia.


“Come osi prenderti gioco delle migliori tecniche al mondo? Credi che ti seguirò come uno scolaretto ubbidiente, tu XX? Credi che non farò nulla?”


Nel momento in cui Grid stava per mettersi a urlare quelle parole…


<i>-Calmati e cerca di parlarci.</i>


Braham lo fermò. Voleva sapere di più su Pagma.


Pagma poteva anche avergli fatto del male, ma un tempo era stato suo amico.


‘Mmm.’


Grid comprese ciò che Braham stava pensando. Quando ci rifletté con più calma, pensò che anche lui voleva sapere di più sul fabbro leggendario. Più lo comprendeva, più si avvicinava alle missioni di classe e ai pezzi nascosti. Grid riuscì a malapena a sopprimere la sua agitazione e chiese a Garam.


“Sono curioso di sapere perché Pagma fuggì dal Regno Hwan. Cosa c’è dietro? Inoltre, sembra che tu abbia la mia età, al massimo. Come puoi aver condiviso la tua storia col vecchio Pagma, che è ormai morto?”


Non fu Garam a rispondere.


“Che folle… Che diritto hai di fare una domanda del genere? Questo è un grande yangban! I migliori possono persino deviare gli anni!”


Sam Dasoo. Si era stesso a terra ai piedi di Garam non appena era apparso e adesso gridava con la schiuma alla bocca. Sembrava considerasse i yangban una stirpe nobile.


‘Possono deviare gli anni?’


Erano dei? Non appena Sam Dasoo pronunciò quelle parole, Braham sussurrò a Grid.


<i>-Non è possibie. Pagma era impotente come tutti gli umani davanti allo scorrere del tempo.</i>


‘Allora questo tizio che si fa chiamare Garam è uno sbruffone?’


Le domande si accumulavano. Grid era in preda alla confusione, quando Garam parlò. 


“Perché Pagma è scappato? Era diventato disilluso a causa delle sue carenze nella forza e non ne sopportava la vergogna.”


“Le sue…carenze?”


Il fabbro leggendario Pagma?


“Già, si vergognava di essere così indifeso. Fallì il Chiyou<b>1</b> test dei yangban e scappò via.”


“Il Chiyou test?”


“Diciamo solo che è un test che mostra la tua forza armata.”


“Forza armata…”


Quanto doveva essere difficile quel test se uno come Pagma aveva fallito? Garam diceva cose a cui Grid faceva fatica a credere.


“Be’, Pagma era un famoso rammollito.”


“Rammollito…?”


“Sì, era così. La sua arte della spada era solo un mucchio di trucchetti da quattro soldi.”


“…”


“Mmm, mi sono messo a ripensare a vecchi ricordi e ho perso troppo tempo. Ora, andiamo nel Regno Hwan. Ho ancora molto da fare. Ah, ma prima…”


Lo sguardo di Garam si spostò su Han Seokbong e su sua figlia. In quel momento Grid, Sam Dasoo e padre e figlia si sentirono gelare il cuore. Lo sguardo di Garam era gelido, diverso rispetto a quando l’aveva posato su Grid. Era evidente che aveva cercato di essere amichevole con Grid.


“Dovrei uccidere questi traditori che hanno osato imbrogliare i yangban.”


<i>Suup.</i>


Garam fece un respiro profondo. Poi la sua bocca si fece rossa.


‘No!’


Grid conosceva le caratteristiche del legno di fosforo bianco. Quelli erano i segni che ne precedevano l’esplosione. La bocca di Garam stava per esplodere? Il buon senso gli diceva che Garam sarebbe rimasto ferito, ma era uno yangban. Il buon senso non si applicava ai yangban.


“Arte della Spada di Pagma!”


Grid agì d’istinto. Intendeva proteggere Han Seokbong e sua figlia. In quello stesso momento…


<i>Peeng!</i>


Delle fiamme fuoriuscirono dalla bocca di Garam, dirigendosi contro padre e figlia.


“Rotazione.”


<i>Pepepepeng!</i>


Grid si piazzò davanti a loro e contrattaccò.


“Ah… Ahh…”


“Q-Questo…”


Sam Dasoo, Han Seokbong e Sua impallidirono quando videro Garam intrappolato dalle fiamme. Uno yangban era stato ferito? Era impossibile.


“Approfittane per scappare.”


Grid raggiunse Han Seokbong e sua figlia.


“Sei pazzo?”


Sussurrò Garam dal mezzo delle fiamme. La sua voce bassa tremava. Era intrisa di una rabbia tremenda.


“Questo ignorante osa usare una spada contro di me…? Ti sembro forse un sempliciotto?”


<i>Pahat!</i>


Garam si precipitò contro Grid. In una mano teneva il tabacco per la pipa, mentre l’altra la teneva dietro la schiena. Grid usò Arte della Spada di Pagma, Collegamento contro di lui, lanciandolo con la Spada Fantasma. Tuttavia…


<i>Hwiririk!</i>


<i>Peok!</i>


Garam volteggiò ed evitò tutte le lame di energia di Collegamento. Poi colpì Grid alla fronte.






[Hai subito 9350 punti di danno.]






‘Pazzesco?’


Un colpo così basilare ha prodotto un tale danno?


<i>Jiing.</i>


Grid tremò di dolore, mentre la pipa diventava rossa. Han Seokbong gridò, in preda al panico:


“Grid!”


“…?”


<i>Peeeeeeong!</i>






[Hai subito 25.310 punti di danno.]


[Hai subito un grave danno ad un occhio. Sei stato accecato.]






“…?!”


L’esplosione fu così improvvisa che Grid non riuscì neanche ad urlare. Si accigliò, l’occhio ricoperto di sangue, e inciampò. Garam fece una smorfia malevola.


“La danza della spada è troppo banale.”


L’Arte della Spada di Pagma. Garam aveva appena deriso l’attacco definitivo di Grid, definendolo insignificante. Grid, furioso, agitò di nuovo la spada. La Spada Fantasma affettò l’aria, mentre Grid riduceva la distanza con Garam.


“Non riesco a sopportarlo. Dovrei forse tagliarti le gambe per sbarazzarmi del tuo spirito?”


Garam ricordava l’Arte della Spada di Pagma come qualcosa di banale. Non se ne sentiva minacciato e non avvertì neanche il bisogno di interferire con la danza della spada di Grid. Quello fu un errore.


“Cuspide con Ondata di Assassinio Collegata.”


“…?!”


Era una danza della spada che trascendeva di gran lunga il ricordo che Garam aveva di Pagma. I suoi occhi si spalancarono.




Chiyou: era un leggendario leader tribale della tradizione cinese, che comandava gli eserciti delle nove tribù barbare Li, che furono combattute dal leggendario Imperatore Giallo durante l’era dei Tre Augusti e Cinque Imperatori nella mitologia cinese. È considerato il capostipite del popolo Hmond, che attualmente è stanziato nel sud-est della Cina. Oggi, Chiyou è venerato come Dio della Guerra e uno dei tre leggendari padri fondatori della Cina.
                                


                                



