---
title: Capitolo 643
pubDate: 2025-03-17T08:49:02.588Z
tags:
    - overgeared
---


Le caratteristiche basilari di uno yangban erano un intelletto e un potere superiori a chiunque altro al mondo. I yangban dovevano regnare come esistenze innegabili. Ma non erano mai stati impressionati dal talento di Pagma. L’arte della spada che aveva ideato aveva troppi punti ciechi.


Innanzitutto, le sue mosse erano troppo ampie ed ovvie. Doveva completare una danza prima di poter brandire la spada. Forse era affascinante esteticamente, ma nella pratica era una tecnica inutile. Naturalmente, quelle erano le critiche che la tecnica aveva ricevuto non appena era stata inventata. Pagma aveva provato molta frustrazione, ma non si era arreso. Aveva continuato a migliorare le sue tecniche di spada e alla fine era arrivato al punto di riuscire ad sfruttarle per evitare gli attacchi e per difendersi.


Aveva trasformato gli svantaggi in vantaggi. Ma quello era tutto. Il talento dei yangban era tremendamente superiore a quello di Pagma. Riconoscevano all’istante quando collegava le sue azioni per schivare o difendersi.


Pagma non riusciva mai a completare la sua danza della spada contro i yangban. Sarebbe stato inutile, anche se l’avesse completata in tutta sicurezza. Era più portato per l’arte del fabbro che per la spada e possedeva abilità fisiche inferiori rispetto agli altri yangban. Questi non subivano grandi danni, neanche quando venivano colpiti. 


C’era un chiaro distacco tra le loro abilità, che non poteva essere accorciato. Dopotutto, Pagma era stato il primo yangban a fallire il Chiyou test. Tutti lo avevano deriso.


‘Ad eccezione di una persona.’


Uno dei cinque anziani, Hanul, aveva riconosciuto il suo potenziale. Se fosse migliorato abbastanza da riuscire a collegare più danze della spada in un unico movimento, sarebbe riuscito a fronteggiare gli altri yangban.


‘Ma Pagma non ci era mai riuscito.’


Nonostante il suo talento, Pagma non era riuscito a collegare più di due danze della spada e un giorno era semplicemente scomparso dal Regno di Hwan. Era come se non potesse fare a meno di rimproverare se stesso per la sua mancanza di talento e fosse fuggito per la vergogna. Eppure, in quel momento…


“Cuspide con Ondata di Assassinio Collegata.”


‘Quattro danze della spada collegate?’


Quell’ignorante aveva raggiunto un livello superiore persino a quello di Pagma.


‘Questo ignorante…! Questo tipo vergognoso!’


Era vero che Garam l’aveva ignorato e disprezzato, ma Pagma era anche uno yangban. Non poteva accettare che un tale ignorante lo superasse.


<i>Peeng!</i>


<i>Pepeng!</i>


<i>Pepepepeng!</i>


La feroce spada mirò in successione a tutti i punti deboli di Garam. Era un attacco che avrebbe potuto evitare con la sua intuizione e la sua agilità. Ma Garam lo affrontò direttamente, senza schivarlo. Era una questione d’orgoglio.


“Come osi attaccarmi?”


Una persona davvero riprovevole. Quell’ignorante senza nessun talento aveva osato ferirlo?


“Colui che è nato con il potere di sconvolgere l’ordine naturale delle cose! Non posso accettare la tua presenza!”, gridò Garam, pieno di furia, e agitò la sua pipa. Avrebbe neutralizzato l’attacco di Grid. Ma…


<i>Kwajajak!</i>


‘Cosa?’


La forza di Grid andava ben oltre le sue previsioni. Non appena la pipa di fosforo bianco si scontrò con la spada di Grid, Garam venne trafitto al petto.


<i>Puok!</i>


<i>Puk! Puk puk!</i>


In totale ricevette quattro pugnalate. Ma per i restanti tre colpi, Garam abbandonò il suo orgoglio e li evitò.


‘Li ha evitati?’


Garam riuscì a schivare quegli attacchi violenti e Grid avvertì un brivido davanti a quell’abilità. Tuttavia, non si tirò indietro. Mantenne la concentrazione fino alla fine per riuscire a completare Cuspide con Ondata di Assassinio Collegata.






[Cuspide con Ondata di Assassinio Collegata]


Vengono collegati quattro tipi di tecniche di spada.


Infliggerai il 1500% del tuo potere d’attacco al bersaglio, grazie ad Assassinio Collegato.


Se il bersaglio viene colpito almeno quattro volte, il danno di Assassinio Collegato aumenterà del 200% e Ondata sarà evocata.


Ondata avrà effetto su ogni nemico nel raggio di 5 metri. Infliggerà il 500% del tuo potere d’attacco e tutti i bersagli colpiti subiranno una diminuzione di tutte le velocità del 30%. Inoltre, ci sarà un attacco certo causato dalla Cuspide che segue.


Cuspide aggira l’80% della difesa del bersaglio e infligge il 1800% del tuo potere d’attacco come danno fisico.


*Questa abilità non condivide il tempo di ricarica con Collegamento, Assassinio, Ondata e Cuspide.


Consumo di Mana: Metà del Mana massimo.


Tempo di Ricarica: 3 ore.






<i>Kwarururung!</i>


Garam non era pronto e si lasciò colpire quattro volte. Le lame di energia restanti, dopo averlo colpito, salirono verso il cielo come un drago che spicca il volo. Era il culmine di Ondata che seguiva Assassinio Collegato. Quest’ultimo era evitabile, ma Garam non poté schivare Ondata. Quella tecnica ad ampio raggio era indirizzata contro una sola persona e ciò la rendeva inevitabile.


“Ugh!”


Il volto di Garam appariva stressato e intriso di dolore.


“Ehi, lo yangban…!”


“È ferito…!”


Sam Dasoo, Han Seokbong e Sua impallidirono. Non avevano mai pensato che uno yangban potesse sanguinare. A quella vista, cominciarono ad accettare che Grid fosse una persona speciale.


‘Un re dal Continente Ovest…!’


‘Il Re… di Overgeared!’


Dall’altro lato, l’espressione di Grid si era irrigidita mentre i suoi attacchi si riversavano su Garam.






[Hai inflitto 5200 punti di danno al bersaglio.]


[Hai inflitto 5950 punti di danno al bersaglio.]


[Hai inflitto…]


…


…


[Colpo critico!]


[Il bersaglio ha resistito al colpo critico.]


[Il danno critico non è stato applicato.]


[Tutte le velocità del bersaglio saranno ridotte.]


[Il bersaglio ha resistito.]






‘È un mostro!’


Cuspide con Ondata di Assassinio Collegata era abbastanza potente da preoccupare persino gli dei. Il potere d’attacco di base di Ondata era molto debole, ma il potere di Cuspide con Ondata di Assassinio Collegata aumentava esponenzialmente e aveva causato almeno 30.000 punti di danno al Grande Demone Belial.


Eppure, Garam subì solo un sesto di quel danno. Le armi che Grid aveva usato nell’assalto a Belial erano Failure e lo Spadone di Grid. In quel momento, invece, stava usando solo la Spada Fantasma. Inoltre, la resistenza fisica di Garam sembrava più alta di quella di Belial. Poteva persino annullare i colpi critici.


‘I yangban sono leggende…! Sono una classe leggendaria!’


Grid non sarebbe stato in grado di vincere. Ma ciò non significava che la sua morte fosse già scritta. Cuspide fu collegata. E in quel momento Cuspide con Ondata di Assassinio Collegata mostrò la sua vera forza.


<i>Kurururung!</i>


Garam udì un suono fragoroso.


‘Questo…!’


Era spaventato. Guardò in alto, verso il cielo, e vide un’immensa lama di energia calare verso di lui.


‘Devo fermarla!’


Cuspide era una danza della spada che andava a segno con certezza assoluta. Garam sapeva di non poter scappare e pianificò di polverizzarla. Estrasse quella che sembrava una spada d’argento flessibile. Era una spada molto sottile e altamente elastica, in grado di piegarsi delicatamente.


<i>Hwiririk!</i>


Garam agitò la spada sottile dozzine di volte, tenendo dietro a Cuspide. Pensava di poter sconfiggere la tecnica di Grid. Ma il sistema di Satisfy agiva allo stesso modo sia sui giocatori sia sui PNG. Cuspide avrebbe ‘colpito sicuramente’ e Garam non poteva impedirlo.


<i>Sakak-!</i>


I vestiti di Garam si strapparono. Tutto fu vano.


“Cough!”


Barcollò, sputando sangue.


<i>Chukakakakakak!</i>


Il sangue cominciò a riversarsi a fiotti dal suo petto, esposto dallo strappo nei vestiti.


“Presto!”


Quando Cuspide con Ondata di Assassinio Collegata fu terminata, Grid allungò la mano verso Han Seokbong e sua figlia. Il suo sguardo era urgente.


“Approfittate di questo momento per scappare! Se perdiamo questa occasione, morirete entrambi!”


“U-Um…”


Han Seokbong esitò. Era stato determinato a sacrificare la sua vita affinché il Regno di Cho non subisse la furia dei yangban. Ma adesso era inutile. Uno dei yangban era stato ferito. La sua rabbia sarebbe svanita solo perché Han Seokbong accettava di sacrificare la sua vita? La sua morte non avrebbe avuto alcun senso.


‘Mi dispiace, Vostra Maestà!’


Infine, Han Seokbong si scusò col Re di Cho e afferrò la mano di Grid. Sua fece lo stesso. Sam Dasoo gridò, pieno d’odio, contro i fuggitivi.


“Voi…! Voi avete condannato il Regno di Cho all’inferno!”


“…”


Han Seokbong odiava Sam Dasoo, un nobile corrotto che stava lentamente portando il regno alla rovina. Aveva sempre negato tutto. Ma in quel momento, non poté farlo. Era evidente che nel Regno di Cho si sarebbe aperta una crisi. Han Seokbong chiuse gli occhi e udì il sussurro di Grid.


“Unisci le tue forze al mio regno. Guadagniamo più forza insieme e proteggiamo il Regno di Cho.”


“Questo… È l’unico modo per ammenda davanti al mio regno.”


Han Seokbong comprese le intenzioni di Grid e annuì. Cominciarono a correre. Dovevano allontanarsi il più possibile, mentre Garam era ancora paralizzato a causa dei danni subiti. Ma Garam era uno yangban. Uno yangban trascendente.


“Tu, razza di ignorante…! Sei davvero il discendente di quello sciocco di Pagma! Tuuuuuu!”


Garam poteva anche essere un PNG identificato trascendente, ma era comunque un umanoide. In confronto a Belial, la salute di Garam era molto bassa. Cuspide con Ondata di Assassinio Collegata gli aveva fatto perdere un settimo della sua salute. Era chiaro che si trattava di una tecnica estremamente potente, se si pensava al fatto che il livello di Garam era molto superiore rispetto a quello di Grid.


<i>Peeng!</i>


Garam si affrettò a ridurre la distanza con Grid.


Shunpo<b>1</b>.


Era il miglior movimento che tutti i yangban imparavano.


“Taglierò il tuo corpo in migliaia di pezzi e li darò in pasto ai cani!”


Garam fece quella dichiarazione minacciosa e puntò la spada verso la schiena di Grid. Non l’avrebbe mai immaginato: Grid poteva usare quella tecnica così potente più volte di seguito!


“Cuspide con Ondata di Assassinio Collegata!”


“C-Cosa?”


Mentre Garam lo inseguiva, Grid usò di nuovo Cuspide con Ondata di Assassinio Collegata. Quando lo fece, fortunatamente il Comando di Dio si attivò.


“Kuaaaaak!”


Garam fu colpito da Cuspide con Ondata di Assassinio Collegata senza esservi preparato e gridò. Poi, in quell’apertura, Grid passò al Pugnale Perfetto, usò Movimenti Rapidi e scappò con Han Seokbong e sua figlia.


“…”


Sam Dasoo rimase solo con Garam, tremante, senza sapere da che parte guardare.




Shunpo: un tipo di movimento molto veloce prodotto dalla compressione dell’energia spirituale di chi lo usa.                                


                                



