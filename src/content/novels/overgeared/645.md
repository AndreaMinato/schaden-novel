---
title: Capitolo 645
pubDate: 2025-03-17T08:49:02.588Z
tags:
    - overgeared
---


Mantello dell’invisibilità. Come il nome suggeriva, rendeva l’indossatore invisibile. Era stato creato dal leggendario sarto Kruger e si diceva che attualmente ne fossero rimasti solo cinque. Era un oggetto molto raro, perciò nessun giocatore l’aveva visto di persona. Per la maggior parte delle persone, un mantello dell’invisibilità era un oggetto che esisteva nei sogni.


Esatto, le persone non riuscivano ad immaginarselo. Qualcuno aveva già prodotto un mantello dell’invisibilità.


<i>Dururuk!</i>


“Non è utile finchè non si tira su il cappuccio.”


La Felpa con Cappuccio e Zip, creata da Grid dopo aver consumato la Creazione dell’Oggetto, possedeva l’effetto base del mantello dell’invisibilità. Era un oggetto speciale che rendeva l’indossatore invisibile e impossibile da identificare.


‘<i>Ovviamente, il mantello dell’invisibilità originale probabilmente è molto meglio.</i>’


Grid suppose che il mantello dell’invisibilità originale cancellare ogni traccia dell’indossatore. Per quelli che erano di un certo livello, non si sentiva sicuro nel dire che la Felpa con Cappuccio e Zip fosse utile in confronto al mantello dell’invisibilità. Ma era sufficiente.


Il senso del martello dell’invisibilità era di rendere invisibili gli oggetti. La Felpa con Cappuccio e Zip per ora era abbastanza utile. Gli permetteva di farsi strada verso Kars sano e salvo.


“U- Ugh? G- Grid?”


“Quando sei tornato?”


In una locanda situata nel bel mezzo del nulla. Non appena Grid fece ritorno, trovò Yang Fei a pulire il suo letto e Idan che studiava ricette di cucina. Rimasero sconvolti perché la finestra si era aperta all’improvviso ed era apparso Grid. Era spuntato fuori dal nulla! Come un fantasma.


‘<i>Un’apparizione e sparizione improvvisa come Hong Gildong…</i>’


Grid era il leggendario Hong Gildong? Grid sollecitò Yang Fei e Idan rimasti folgorati.


“Usciamo fuori di qui.”


“Ah…? Sì!”


Idan era confuso, ma Yang Fei era una persona acuta. Era cresciuta in fretta quando era ancora piccola per poter supportare i suoi genitori e i quindici fratelli. Non appena vide il comportamento di Grid, comprese che la situazione era urgente ed iniziò ad impacchettare le sue cose. Idan, confuso, si mosse lentamente, ma preparò la sua padella quando vide lo sguardo che Yang Fei gli lanciò. Idan aveva un debole per Yang Fei dal giorno in cui mise in funzione il ristorante.


Grid capì che le due persone avevano completato i loro compiti e invocò Noe e le Mani di Dio.


“Vi siete riposati bene? Prendeteli e seguitemi.”


“Ho capito, miao!”


La bocca di Noe a forma di ‘ㅅ’  morse la collottola di Yang Fei, mentre le Mani di Dio afferrarono Idan. Poi, saltarono fuori dalla finestra dietro Grid e volarono in cielo.


“Iiih! C- Cosa sono queste mani?”


Idan provò paura alla vista di ciò che gli si parò davanti. Era confuso e spaventato di essere catturato dalle mani dorate, che si muovevano da sole. Guardò in basso, verso il terreno, su cui c’erano piccole macchie e quasi svenne. Dall’altra parte, gli occhi di Yang Fei si spalancarono e brillarono come lanterne.


‘<i>Sto volando!</i>’


Yang Fei guardò il sole sorgere a est. Sembrava che avrebbe visto molte cose divertenti e interessanti in futuro, servendo Grid.






[L’affinità con Idan è diminuita di 10.]


[L’affinità con Yang Fei è aumentata di 10. È già al massimo.]


***


“Com’è l’atmosfera a Kars? Siamo tutti ben voluti?”


“Il Re Cho è in salvo? Gli yangban hanno punito il Regno di Cho?”


Chiese con attenzione Sua a Grid, che aveva portato Idan e Yang Fei. Grid scosse la testa.


“Ho volato in cielo, perciò non sono riuscito a capire completamente l’atmosfera nella capitale.”


“Il cielo…”


“Avete volato?”


Questo non era il dominio degli sciamani? Grid era uno spadaccino, un fabbro che aveva creato l’Arco della Fenice Rossa e poteva anche volare in cielo?


“Cosa sei…?”


Una persona che aveva fatto provare loro sorpresa e ammirazione molte volte. Più Han Seokbong conosceva Grid, più provava stupore.


‘<i>È davvero una persona molto misteriosa.</i>’


Moltissimi uomini avevano guardato con desiderio Sua. Ma nessuno di loro riusciva a far battere il cuore di Sua. La ragazza, che era nata in quella direzione (?), poteva solo vivere una vita tranquilla e modesta perché non aveva incontrato una persona capace di far accendere i suoi desideri. Ora c’era un uomo di nome Grid. Sua voleva offrire la sua mente e il suo corpo a Grid. il problema era che Grid la evitava.


“Ecco…”


Dopo essersi fatta trascinare per un momento, Han Seokbong si ricompose e parlò con attenzione.


“Qual è la nostra prossima mossa?”


L’influenza degli yangban si era diffusa in tutto il Continente Est. Per Grid e i suoi compagni non c’era alcun posto dove andare dopo aver ferito Garam. Erano riusciti a sfuggire da Kars, ma il futuro era oscuro. Grid tirò fuori una pergamena per il Continente Ovest e la mostrò a Han Seokbong, che si sentiva frustrato dalla realtà.


“Non ti avevo chiesto di venire nel nostro regno e migliorare la nostra forza insieme?”


“Davvero…?”


La pergamena che Grid aveva tirato fuori sembrava un semplice foglio. Era tra l’altro un vecchio foglio. A differenza del confuso Han Seokbong, Sua lo notò immediatamente.


“Quel talismano è il modo per andare nel Continente Est?”


Grid annuì.


“È corretto. È una pergamena che contiene una magia di spostamento tra i continenti.”


“Tutti noi possiamo spostarci nel Continente Ovest se la usiamo?”


“Sì.”


Una normale pergamena per il Continente Ovest era per una persona. Tuttavia, la ragione per cui Grid era tornato al Continente Est era per riprendere le truppe. Chiaramente Sticks non gli avrebbe fornito una pergamena per una persona sapendo questo. Sticks era un tipo intelligente e aveva dato a Grid una pergamena di gruppo, che gli permetteva di muoversi con molte persone.


“Partiamo.”


Disse Grid e stava per strappare la pergamena con entrambe le mani, quando Han Seokbong lo fermò. Poi, chinò il capo e chiese.


“So che è presuntuoso. Ma non posso lasciare mia madre da sola a Pangea. Prima di partire, posso fermarmi a Pangea e portare mia madre con noi?”


In realtà, Han Seokbong sapeva che questa era una richiesta spudorata. Era un suicidio dilungare il tempo in una situazione in cui gli yangban li stavano inseguendo. Ma non poteva scappare da solo senza sua madre. Se lasciata sola, sua madre avrebbe affrontato lo stigma di essere una traditrice e avrebbe sofferto terribilmente. Han Seokbong non poteva abbandonare sua madre.


Il cuore di Grid si fece pesante. Anche Grid aveva una madre.


“Capisco.”


“…!!”


Il consenso di Grid, che non conteneva alcuna esitazione, era diverso da quello che Han Seokbong si era aspettato. Han Seokbong pensava che Grid avrebbe rifiutato o esitato per un tempo maggiore.


“Grid, tu davvero… Sei davvero incredibile.”


Era una persona con un cuore smisurato. Non era solo il re di una nazione. Il rispetto di Han Seokbong per Grid crebbe. Grid sorrise.


“In realtà, anche io stavo pensando che sarebbe meglio fermarci a Pangea. Voglio portare i membri del Gruppo della Fenice Rossa al mio regno.”


Il Gruppo della Fenice Rossa non aveva fatto molto contro gli aghi rinforzati. Ma questo non significava che le loro abilità erano da ignorare. Erano paragonabili ai Cavalieri Oscuri dell’Impero di Saharan e il loro livello li avrebbe posizionati in cima nel Continente Ovest.


‘<i>In particolare, le loro statistiche cresceranno del 10% con Sua a dirigerli. Se affido l’addestramento di Sua e del Gruppo della Fenice Rossa a Asmophel, il Gruppo della Fenice Rossa potrà crescere oltre l’immaginazione.</i>’


Sua annuì.


“Certamente… Credo che il Gruppo della Fenice Rossa ci seguirà non appena conosceranno le circostanze.”


“Gulp.”


Le labbra di Sua erano affascinanti. Grid deglutiva ogni volta che apriva le sue labbra per parlare. Non ne era nemmeno cosciente.


“Uhm, uhm, va bene. Allora andiamo a Pangea.”


Il party di Grid si mosse immediatamente verso Pangea. Tuttavia, la loro velocità di movimento non era molto rapida. La forza fisica di Idan e di Yang Fei erano bassa in confronto a quella di Han Seokbong padre e figlia. Si erano stancati lungo la strada e la velocità di viaggio del party rallentò.


Ma nessuno incolpò Idan e Yang Fei. Perché Han Seokbong padre e figlia erano amati e rispettati dalle persone? Perché erano molto generosi. Han Seokbong e Sua incoraggiarono Idan e Yang Fei, permettendo loro di concentrarsi sulla marcia.


Nel mentre, la statistica della stamina di Idan e Yang Fei aumentò leggermente. Grid sorrise calorosamente mentre li guardava. Pensò che era stata una buona cosa arrivare al Continente Est.


***


“La data di esecuzione di Lord Han Seokbong era quattro giorni fa?”


“Il grande signore ha vissuto qualcosa di così terribile…”


“Non voglio crederci…! Questo è un incubo! Sob, sob.”


“… Il signore deve essere andato in un bel posto.”


“Lady Sua? Cos’è successo a Lady Sua?”


Pangea era uno dei luoghi più grandi nel Regno di Cho. Era una città di porto sempre piena di vitalità. Ma questo solo fino a poco tempo prima. Un mese fa, Lord Han Seokbong era stato portato alla capitale. Da quel momento, una nube oscura si era attaccata sopra Pangea. Non appena si udirono le notizie sull’esecuzione di Han Seokbong, si stabilì del tutto un’atmosfera di depressione. Le persone piansero Han Seokbong e si sentirono amareggiati.


“Tuttavia… Che mi dici di Madre Park?”


Madre Park era il modo in cui le persone chiamavano la madre di Han Seokbong, Park Jurim. Madre! Era un titolo che mostrava quanto fosse alta la virtù della madre di Han Seokbong.


“Il lord è stato giustiziato e Madre Park non sarà al sicuro…”


“Incredibile… I miei genitori una volta servivano Madre Park.”


“Madre Park si è impegnata duramente con noi quando ci fu la carestia dopo l’invasione del diavolo daoista. Se non fosse stato per Madre Park, tutti noi saremmo morti di fame.”


“Dobbiamo proteggere Madre Park! Dovremmo ripagare la sua grazia!”


“Sì! Difenderemo Madre Park!”


I cuori del popolo di Pangea si unirono sotto Madre Park. Tutti loro volevano il castello, insistendo nel proteggere Madre Park.


“Madre Park! Evitate la situazione!”


“Non è il momento di rimanere nel castello! La capitale invierà i soldati per catturare Madre Park!”


“Solleveremo i nostri strumenti di agricoltura in modo che Madre Park possa scappare! Vi faremo da scudo contro l’esercito reale!”


“Scappate!”


C’era una folla all’esterno del castello. Stringeva gli strumenti da agricoltura mentre diceva a Madre Park di scappare. Appena lei udì il baccano, Park Jurim corse fuori.


“Osate ribellarvi alla famiglia reale?!”


“…!!”


La voce fu così alta che era difficile credere che Park Jurim avesse 80 anni. Le sue grida echeggiarono per tutto il castello. Le persone si spaventarono per la reazione inaspettata e caddero nel silenzio. Poi, il volto pieno di rughe di Park Jurim sorrise tristemente.


“Mio figlio era un grande nobile, un signore e un bambino. Ma alla fine, è stato giustiziato come peccatore. Proteggere la madre del peccatore? Tutti voi che diventerete dei peccatori? Mio marito! Mio figlio! Le persone a me care diventeranno peccatori contro la famiglia reale? Non è giusto!”


“…”


“M- Madre…”


I cuori pieni di desiderio di ribellarsi alla famiglia reale presto si calmarono. Madre Park sarebbe dovuta essere la persona più triste e spaventata nel mondo adesso. Eppure, si stava preoccupando per gli altri. Emozioni contrastanti riempirono i loro cuori. Pensarono che non avrebbero dovuto fare nulla di folle per il suo bene.


Alla fine.


<i>Flop!</i>


“Sob…! Sob, sob!”


“Madre… Madre Park…!”


Le persone fecero cadere i loro strumenti agricoli e si sedettero a terra. Calpestarono la terra innocente e iniziarono a lamentarsi. Poi, qualcuno disse una cosa che non avrebbe dovuto dire.


“Questa è tutta colpa del fabbro…! Il fabbro che ha realizzato l’Arco della Fenice Rossa! Lui…! Lord Han Seokbong non sarebbe stato giustiziato se lui non avesse creato l’Arco della Fenice Rossa!”


“…”


In realtà, tutti lo sapevano. Han Seokbong era stato trascinato alla capitale e giustiziato perché non aveva detto che agli yangban dove si trovasse il creatore dell’Arco della Fenice Rossa. Tuttavia, non era da incolpare il fabbro che aveva realizzato l’Arco della Fenice Rossa. Se non avesse ripristinato l’Arco della Fenice Rossa perso, gli yangban si sarebbero arrabbiati con tutta Pangea. Tutta Pangea sarebbe stata eliminata.


“Lo so. Tutti noi lo sappiamo.”


“Non dovrebbe essere biasimato per aver ripristinato l’Arco della Fenice Rossa… So che dovremmo essergli grati!”


Ma cosa potevano fare? La situazione era così triste e disperata che sarebbe sembrato ingiusto non lamentarsi.


<i>Kwarururung!</i>


Le lacrime di centinaia di persone avevano mosso il cuore del Paradiso? Improvvisamente apparve una tempesta nel cielo sereno.


<i>Swaaaah.</i>


La pioggia si riversò sulle persone, raffreddando i loro cuori. Il terreno e la gente si inzuppò. Park Jurim si preoccupò quando vide le persone bagnarsi.


“Cavolo, si prenderanno tutti un raffreddore.”


Considerava le persone come suoi figli. Era un motto che veniva trasmesso da anni nella famiglia Han. Era naturale che Park Jurim si preoccupasse dato che aveva sposato uno della famiglia Han.


“Cosa state facendo? Mandateli tutti a casa!”


Park Jurim urlò in direzione del Gruppo della Fenice Rossa. Accadde in quel momento. Si udì una voce familiare provenire dal tetto di un palazzo.


“No. Lasciateli stare. È meglio avere un pubblico ampio.”


“…!!!”


Park Jurim e i membri della Fenice Rossa rimasero scioccati. Poi, i loro occhi si spalancarono. C’era un giovane uomo dai capelli corvini, con uno sguardo acuto e un fisico insolito.


“Duca della Virtù di Pangea!”


Il creatore dell’Arco della Fenice Rossa!
                                


                                



