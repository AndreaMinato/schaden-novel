---
title: Capitolo 647
pubDate: 2025-03-17T08:49:02.588Z
tags:
    - overgeared
---


"30.000... Esattamente 30.000 persone..."


Era un qualcosa che richiedeva tempo ma un villaggio di soli 1000 NPC poteva diventare una città se gli era garantito un costante flusso di giocatori. Un minimo di 100.000 persone era necessario per creare un Regno. E invece, Grid era andato nel continente ad est ed era tornato con 30.000 NPC in 10 giorni.


Era un numero così grande da far venire i capogiri. Lauel era rimasto scioccato.


"Lo sai? Per un giocatore normale è già difficile accumulare un'affinità del 100% con un solo NPC."


Anche se questa veniva portata al massimo, c'erano pochi giocatori che riuscivano a convincere un NPC a seguirli.


"Ma sua Maestà è riuscita a catturare i cuori di 30.000 persone in meno di 10 giorni?"


Lauel sapeva che Grid possedeva un titolo che gli permetteva di essere "riconosciuto facilmente", ottenuto dopo essere diventato il Successore di Pagma. Tuttavia, non era solo grazie al titolo che Grid aveva accumulato questa affinità con gli NPC. La sua abilità nell'incantarli era incredibile. Lauel gli aveva espresso la sua sorpresa e ammirazione, e Grid gli aveva detto la verità.


"In realtà, c'erano 250.000 persone in Pangea che volevano seguirmi. Tutti gli abitanti volevano diventare abitanti di Overgeared. Sfortunatamente, la pergamena del ritorno mi permetteva di portarne solo 30.000, quindi siamo solo questi."


"..."


Se non fosse stato Grid, Lauel era sicuro al 100% che si sarebbe trattato di una menzogna. Gli avrebbe risposto di non esagerare. Ma Lauel aveva piena fiducia in Grid. Credeva a tutto quello che diceva.


"...Davvero, un uomo dal cuore sincero. Il suo carisma è come una palude. Nessuno lo può negare. Proprio per questo non posso allontanarmi da voi, vostra Maestà."


"...D-Davvero?"


Grid aveva la pelle d'oca, aprì la finestra delle missioni. Tra queste ce ne era una speciale.


[Missione del Re]


Era una missione su larga scala, generata dopo che Grid aveva creato il Regno di Overgeared. Una missione che esisteva solo per giocatori che diventavano Re. I giocatori normali non ne erano a conoscenza.


"I fabbri verranno assegnati a Khan, Han Seokbong a Lauel, e il Gruppo della Fenice Rossa ad Asmopehl."


Doveva ancora comprendere i talenti dei restanti abitanti di Pangea. Grid voleva conoscere i dettagli prima di assegnarli ai loro rispettivi posti di lavoro. Tuttavia l'idea di ispezionare tutti i 30.000 abitanti uno ad uno con Spada del Grande Lord era ridicola, non poteva essere fatto in un giorno o due, potevano volerci mesi.


Per questo motivo, aprì la lista delle Missioni del Re. Voleva completare la missione che aveva posticipato così a lungo, una missione per migliorare la Spada del Grande Lord in Spada del Re.


[Il Ruolo del Re(1)]


Livello di Difficoltà: Missione Collegata


Il re fa parte del popolo.


Ha il compito di prendersi cura del suo popolo e di fare in modo che svolgano i propri compiti.


Sperimenta la vita delle persone e comprendile più profondamente.


Condizioni per Completare la Missione: Sperimenta 100 classi.


Ricompensa della Missione: Impara come realizzare la Spada del Re. Una missione collegata.


[Spada del Re]


Durabilità: 530/530 Attacco: 320


*Dignità: +300


*Conoscenza: +300


*Leadership: +300


*L'abilità Osservazione dei Personaggi su Vasta Scala


*L'abilità "Scoperta dei Talenti" verrà generata


Una spada che può essere utilizzata solo dal re di una nazione. Ti permette di osservare i soldati e i popolani più da vicino per regnare più efficacemente.


Condizioni di Utilizzo: Re


Peso: 490






Osservazione dei Personaggi su Vasta Scala. Era evidente avesse un effetto diverso rispetto alla Spada del Grande Lord, che invece poteva ispezionare solo una persona alla volta.


"Scovare talenti sarà molto più facile se posso osservare più persone alla volta."


In altre parole, Grid voleva questa spada. Ma le condizioni per il completamento della missione! Doveva sperimentare 100 classi. La difficoltà era assurda.


"L'ho posticipata così a lungo perché è scocciante..."


Grid non voleva solo osservare le 30.000 persone che aveva appena portato, ma anche le 800.000 che facevano parte del suo regno. Poteva essere che tra di loro si nascondesse un genio NPC?


"Non devo essere troppo avido."


Grid voleva scoprire i talenti di ciascuno per poterli assegnare al meglio al proprio "campo". Se fosse riuscito a suddividerli efficacemente, la mancanza di manodopera nel Regno sarebbe stata in gran parte risolta.


"Devo prepararmi."


Grid fece un respiro profondo e si alzò dal suo trono.


"Da ora in poi, mi muoverò in incognito."


L'inferno aveva avuto inizio.


Passarono 50 giorni.


Grid si immerse nel suo popolo, sperimentando due lavori ogni giorno. Aiutò in un ristorante, pulì i bagni, aiutò a rifare i letti, accompagnò persone come guardia, e svolse missioni segrete per diverse gilde. Non era un'esagerazione affermare che aveva sperimentato la maggior parte dei lavori che c'erano a Reinhardt. Non l'aveva ancora capito, ma questo era possibile solo per lui.


A pensarci meglio. Quanti giocatori potevano completare tutti questi compiti? Per esempio, un giocatore con la classe di cavaliere non sarebbe stato in grado di completare missioni segrete per la gilda degli assassini. Non ne avevano l'abilità. Ma Grid aveva abbastanza punti statistica e aveva un equipaggiamento incredibile.


Era facile per lui completare le missioni segrete della gilda grazie alla sua elevata agilità e alla sua Felpa con Cappuccio e Zip. In una missione per conto della gilda dei Maghi, aveva usato Missile Magico e la Staffa di Belial. Aveva avuto anche grande successo nella gilda dei Tank. La missione di "gestire gli attacchi dei nemici durante una scorta" era stata completata facilmente. In passato Grid aveva gestito da solo gli attacchi di 100.000 nemici alla volta. Altri giocatori che partecipavano alla stessa missione non erano stati in grado di fare altrimenti.


"Grid è forse un Munchkin?"


"Munchkin?" (Un termine utilizzato per descrivere giocatori che giocano in maniera eccessivamente competitiva. Piuttosto che godersi il gioco, giocano per raggiungere un certo obiettivo, spesso a danno di altri giocatori. In alcune storie coreane, si usa per indicare un personaggio molto forte che ignora i normali equilibri dei poteri."


"Un tipo di personaggio nei romanzi fantasy."


"..."


I membri di Overgeared se lo chiedevano osservando quello che Grid stava facendo. Era come se stesse giocando ad un gioco totalmente diverso. Era diventato come una caricatura di se stesso, ma di questo lui non ne era a conoscenza.


"Sono ancora in ascesa."


Era una leggenda che si avvicinava a diventare un mito, ma non era davvero una leggenda. Che cosa voleva dire? Che la possibilità di sbloccare una classe mitica c'era, ma rispetto alle leggende passate era ancora molto indietro. Era incompleto. Non era ne uno ne l'altro. Era questo che Grid pensava di se stesso.


"Ancora un po'. No, molto di più."


Avrebbe cercato di fare sempre del suo meglio. Di crescere sempre di più. Sarebbe diventato competente. Se lo era promesso mentre lavorava a Reinhardt.


C'erano molte voci di corridoio che si diffondevano in quei 50 giorni.


"E' apparso un mago incredibile a Reinhardt."


"E' apparso un assassino incredibile a Reinhardt."


"E' apparso uno spazzino incredibile a Reinhardt."


"Un incredibile massaggiatore..."


Tutte queste voci parlavano ovviamente di Grid. Lui questo non lo sapeva. Queste voci avevano attratto anhce molti altri giocatori verso il Regno di Overgeared. In particolare, molti che volevano incontrare il massaggiatore. Alcuni dicevano addirittura che la sua abilità era così incredibile che aveva sbloccato la classe di "massaggiatore leggendario".
<p dir="ltr" style="text-align: center;">***
"Questo è l'ultimo."
Mentre Grid stava completando la sua missione, Peak Sword stava completando quella che Grid stesso gli aveva assegnato. La missione era nel mondo reale, non nel gioco. Doveva trovare il Dungeon maker, Eat Spicy Jokbal. Era una missione molto importante.
"Ho mangiato solo jokbal piccante per tutto il mese..."
Peak Sword aveva cercato su internet e aveva trovato 109 negozi che vendevano jokbal piccante. C'era una catena piuttosto famosa di ristoranti. Avrebbe forse trovato un indizio in uno di questi 109 negozi? Peak Sword passò ogni sera a visitare questi negozi e a mangiare ogni giorni jokbal piccante. Le sue labbra erano ormai anestetizzate e il bruciore di stomaco lo stava facendo diventare pazzo.
"Benvenuto."
Haenam, nella provincia a Sud di Jeolla. Nella parte più a sud della Corea del Sud c'era un negozio di jokbal piccanti. Era parecchio lontano da Seoul. Peak Sword mormorò qualcosa mentre entrava nel negozio e ordinò il solito piatto.
"Una porzione piccola di jokbal piccante. Aggiungi anche un po' di sciroppo di amido di mais per renderlo meno dolce e aumenta la fiamma mentre lo friggi."
"Capito."
Non si trattava di una persona che mangiava jokbal piccanti occasionalmente. Il proprietario del negozio notò che Peak Sword era un intenditore. Iniziò a cucinare e dopo qualche istante.
"Prego, ecco a te."
Il proprietario tirò fuori alcune jokbal piccanti per se stesso. Sembrava molto fiducioso del loro gusto. Peak Sword lo guardò e iniziò a dire.
"Buio."
"...?"
"Carnevale di Sangue."
"...??"
"Uovo di Drago Folle."
"...???"
Peak Sword osservava il proprietario ogni volta che parlava. Se si fosse trattato del Dungeon Maker, queste parole avrebbero dovuto avere una qualche reazione su di lui. Ma questo non accadde. Il proprietario tornò in cucina piuttosto perplesso. Peak Sword iniziò a sudare freddo.
"Neanche qui?"
Aveva visitato 109 negozi in tutta la nazione e non aveva trovato il Dungeon Maker? In altre parole.
"Incredibile... Forse il Dungeon Maker di cui parlava Grid non ha un negozio di jokbal piccanti. Forse semplicemente gli piacciono.
Forse avrebbe dovuto andare in giro per i negozi chiedendo una lista dei frequentatori abituali.
"Ah, cavolo."
Peak Sword mangiò tutta la porzione e tornò nel suo furgone. Era un furgone di lusso con una capsula Satisty integrata. Si sedette nella capsula e disse al guidatore.
"Svegliami quando arriviamoa casa."
"Certo."
<em>Bururung</em>
Il furgone tornò a Seoul. Il proprietario del ristorante si accese una sigaretta osservando la vettura andarsene.
"Sigh... Mi sono spostato in questo posto sperduto eppure un demone è riuscito a raggiungermi. Grid, non sei una persona ordinaria, vero? Sei crudele e tenace."
Era un bene che il suo aspetto nel gioco fosse diverso. Il presidente della catena di ristoranti era così contento che stava sudando. Era andato nel panico riflettendo seriamente sulla possibilità di andarsene all'estero. In quel momento, il furgone riapparve.
"Ehi Capo."
<em>Dururuk</em>
Peak Sword aprì la porta del furgone. Sorrise al proprietario che nel frattempo tentava di mantenere un'espressione calma.
"Sei tu il Dungeon Maker, Eat Sicy Jokbal?"
"Cosa vuoi dire?"
"Il tuo ristorante non ha una televisione. E' tipico dei giocatori di Satisfy non avere una TV."
"..."
"Capo, non guardi la televisione e non ne hai neanche una in negozio per i clienti. Che mi dici? Non è forse un ragionamento degno del presidente dell'Associazione Patriotica? Ho un cervello eccezionale frutto di numerose porzioni di kimchi e crema di semi di soia."
"... Ci sono diversi ristoranti senza televisione, no?"
"Si, ecco perché all'inizio non ne ero sicuro. Ma indossi degli occhiali da sole. Perché li indossi dentro il negozio? Vuoi nasconderti. E' la tua faccia, vero?"
"...Incredibile. Sei davvero degno di essere il presidente della Società Patriotica."
<em>Flap</em>
Il proprietario si tolse il grembiule. Non poteva più evitare la situazione nella quale si trovava.
"E' forse perché l'Isola di Cokro è stata distrutta dal Carnevale di Sangue?" Forza, ti metterò fuori gioco."
Aveva giocato ad abbastanza giochi prima dell'arrivo di Satisfy. Il proprietario del negozio aveva una carriera come giocatore di almeno 10 anni. Alzò un pugno, fiducioso, ma Peak Sword sembrava confuso.
"Pensi che il Dio Grid e la Gilda di Overgeared sia così ottusa? Non farmi ridere. Volevamo solo incontrarti."
"Cosa? Non sei arrabbiato con il capo del Carnevale di Sangue?"
"Dovrebbe essere una fonte di orgoglio. Un abitante della Corea del Sud a capo di un'organizzazione così potente. Ne sono orgoglioso in quanto presidente dell'Associazione Patriotica. Sono un po' imbarazzato che si tratti di un gruppo violento."
"..."
"Allora me ne vado. Se mai vorrai unirti ad Overgeared, contattami pure."
Peak Sword lasciò un bigliettino da visita nel negozio e se ne andò. Pensava di aver fatto un'uscita ad effetto.


                                


                                



