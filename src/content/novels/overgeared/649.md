---
title: Capitolo 649
pubDate: 2025-03-17T08:49:02.588Z
tags:
    - overgeared
---


Yura non avrebbe mai potuto dimenticare la meraviglia che aveva provato la prima volta che aveva incontrato Grid. A quel tempo lei era al 5° posto nella classifica globale. Grid era stato l’unico a riuscire a tenere testa alla violenza di uno dei migliori tra gli oltre due miliardi di utenti. La prima impressione che aveva avuto di lui era stata più intensa di quando aveva incontrato Kraugel.


‘In quel momento, ha lasciato un segno su di me.’


Yura aveva cominciato a prestare attenzione a Grid più del necessario. Senza accorgersene, seguiva i suoi passi con gli occhi e con le orecchie. E col tempo, aveva cominciato a sentire una strana attrazione per lui. A differenza degli altri uomini, Grid non guardava al suo aspetto o ai suoi soldi. Lui vedeva la persona chiamata “Yura”. In bocca sentiva ancora il sapore del bulgogi<b>1</b> che aveva mangiato al ristorante dove lui l’aveva portata.


“Yura?”


“Ah.”


Yura stava pianificando una spedizione all’inferno per ottenere i pezzi nascosti di un Cacciatore di Demoni. Aveva fatto tutte le preparazioni necessarie e, arrivata davanti al cancello, si riprese d’animo.


Lauel rise. “Sembri nervosa per l’ardua spedizione che ti attende. Non preoccuparti. Farai bene, come sempre.”


“Non sono sicura che sia saggio andarmene mentre il regno è in crisi.”


In effetti, Yura voleva risolvere la disputa con l’impero. Voleva contribuire con la sua forza. Ma Lauel la sollecitò a raggiungere l’inferno il prima possibile. 


“Abbi fiducia in noi. Possiamo affrontare le difficoltà. Naturalmente, questo non significa che non abbiamo bisogno della tua forza. Sono convinto che in futuro sarai persino più preziosa di Grid o di Kraugel. Ma non ti metterò i bastoni tra le ruote, nella speranza che quel giorno arrivi più in fretta.”


Gli oggetti e i titoli che Belial aveva lasciato alla sua morte erano enormi. In particolare, aveva lasciato oggetti di classificazione mitica. Lauel pensava che con tutti i grandi demoni ci fossero alte probabilità di ottenere oggetti mitici. In altre parole, il potere della Gilda Overgeared sarebbe aumentato esponenzialmente ogni volta che avessero assaltato un grande demone. Per farlo, i poteri di Yura erano assolutamente necessari. 


“La donna di nome Sua è bella e saggia quanto Irene. A Youngwoo piacerebbe.”


Prima di attraversare il cancello, Yura si lasciò prendere dall’ansia che aveva cercato di seppellire. Non se n’era resa conto, ma si trattava di gelosia. Era irritata dal fatto che Grid continuasse ad instaurare relazioni con altre donne. Non sopportava che non le prestasse alcuna attenzione e che non la trovasse attraente.


Lauel sorrise a Yura.


“Tu sei più bella e più saggia di Irene e Sua messe insieme. Non preoccuparti di loro. Sono solo creature effimere che non possono legarsi al vero Grid.”


Il vero Grid. Intendeva Shin Youngwoo nella realtà. Le guance di Yura, bianche come la neve, si tinsero di rosso.


“Non credo che starò mai con Youngwoo…”


No. E quindi, anche se le piaceva Grid? Lui non provava alcun interesse per lei. Yura abbassò lo sguardo per la vergogna, mentre Lauel si rattristò.


‘Persino una donna amata da tutti gli uomini non viene ricambiata dalla persona che ama.’


Non lo sapeva, ma l’amore era molto sentito. C’erano molte persone sole al mondo, inclusi Peak Sword e Vantner. L’anno precedente, avevano passato il Natale in solitudine e quest’anno avrebbero passato in solitudine le vacanze estive. Era ironico che Yura, una delle bellezze più apprezzate al mondo, appartenesse a quella categoria.


“Allora vado.”


Yura fece un respiro profondo e attraversò le porte dell’inferno. Erano passati diversi mesi dall’assalto a Belial. Si era impegnata a fondo per ottenere i requisiti necessari ad entrare nell’inferno.


Lauel cercò sinceramente di incoraggiarla. “Torna dopo che avrai ottenuto quello che vuoi.”


***


“Ahah… Sembravi un principiante, quindi non pensavo che avresti fatto un così buon lavoro. Non hai paura di spalare i liquami e sei troppo abile, come se fossi nato per questo.”


“Sono nato per spalare merda…? Ah, sul serio… Questo è troppo.”


“No, non sto esagerando. Le mie parole sono sincere.”


“Ahah, be’, non siamo tutti sudditi del Re Grid? È naturale che anch’io sia competente.”


“Kelkel! Sotto un grande re ci sono delle brave persone! Giusto, giusto! Tutti nel Regno di Overgeared sono capaci. Kelkelkelkel!”


“Ahahahah!”


Reinhardt, la capitale del Regno di Eternal, era stata resettata dopo la formazione del Regno di Overgeared. Ciò includeva anche il livello della maggior parte delle strutture. Come in ogni gioco, era una penalità naturale. Ecco perché fognature di Reinhardt erano solo al livello 2. Il compito di raccogliere i liquami era molto diffuso. Era uno dei metodi di Lauel per creare più lavori possibili, ma le persone comuni non lo sapevano.


Un giovane uomo stava chiacchierando allegramente con i suoi compagni mentre spalava escrementi. Era Grid. Negli ultimi 50 giorni aveva sperimentato la vita della gente comune. Si era dedicato attivamente ad attività di propaganda possibili solo dopo essere penetrato profondamente nella vita delle persone.






[Hai completato 100 tipi di esperienze lavorative.]


[La tua comprensione delle persone è aumentata.]


[La missione Ruolo di Re (1) è collegata alla missione Ruolo di Re (2).]


[Il tuo livello non è abbastanza alto per la missione Ruolo di Re (2). La missione Ruolo di Re (2) diventerà disponibile al livello 350.]


[Come ricompensa per aver completato la missione hai ottenuto il metodo di produzione della Spada del Re.]


[Metodo di Produzione: Spada del Re]


Classificazione: Unica


Puoi imparare come creare la Spada del Re.


Condizioni: Re Grid.






“Allora me ne vado.”


Grid disse addio ai compagni con cui aveva passato mezza giornata. Entrò in un vicolo e digrignò i denti.


‘La mia ipotesi era giusta.’


La condizione per imparare a produrre la Spada del Re… L’umore di Grid crollò mentre la guardava.


‘Sono l’unico che può impararlo.”


Non era un bene. Questo suggeriva che le ricompense per le missioni del Re variavano a seconda del giocatore.


‘Ho ottenuto un metodo di produzione come ricompensa perché la mia classe è quella del fabbro.’


La ricompensa per Ruolo di Re (1) per giocatori di altre classi sarebbe stata probabilmente una ‘Spada del Re Perfetta’. Grid pensò che non fosse giusto.


‘Non è una perdita per me?’


Poteva usare la spada solo quando svolgeva i suoi doveri di re. Era inutile crearne più di una. Come fabbro Grid aveva ottenuto un metodo di produzione e ciò significava che avrebbe dovuto spendere tempo e denaro per crearla. Lui era l’unico a subire uno svantaggio, mentre altri re avrebbero ottenuto direttamente la spada dopo aver completato la missione.


‘Sento che gli svantaggi aumenteranno man mano che la missione del Re va avanti.’


Come esempio estremo, immaginiamo che Ares sia sul trono. La sua classe è quella di generale. Le ricompense che avrebbe ricevuto dalle missioni del Re sarebbero state associate probabilmente a una crescita di potere militare. Al contrario, Grid aveva maggiori probabilità di ricevere un compenso come fabbro.


‘È un danno troppo grande per le missioni del Re.’


Perché era proprio un fabbro? Grid ci rimuginò su a lungo. Appoggiò la fronte al muro, frustrato, e udì alcune voci.


“Quell’uomo sta defecando…”


“Oh cielo, i suoi vestiti sono coperti di escrementi. Dev’essere fastidioso.”


“Lasciaci aiutare.”


“Ti offriremo una ciotola di zuppa calda e ci prenderemo cura di te nella nostra casa.”


Grid, tremante, non poté fare a meno di sorridere. Il mondo in cui viveva era crudele verso i più deboli. Non importava che si trattasse della realtà o di un gioco virtuale. La maggior parte delle persone ignorava o rideva di quelli inferiori a loro. Ma la gente di Overgeared non era così. In quel momento, Grid indossava degli abiti da principiante, coperti di escrementi. Tuttavia, nessuno di loro aveva riso e si erano tutti preoccupati per lui.


Grid sentì l’orgoglio riempirgli il petto.


‘Il Regno di Overgeared sta educando bene la sua gente.’


Non bisogna giudicare una persona dal suo aspetto esteriore. Aiuta chi è in difficoltà. Non ignorare o disprezzare i più deboli.


Lauel e i membri di Overgeared insegnavano queste cose alla gente, per riguardo al passato di Grid. I membri di Overgeared sapevano che tipo di vita Grid aveva avuto. Non volevano che qualcuno, nel Regno di Overgeared, vivesse le stesse cose che lui aveva passato e questo faceva aumentare il valore del regno.


‘Nuovi utenti che iniziano nel Regno di Overgeared potranno godersi il gioco senza essere umiliati o insultati.’


Le previsioni di Grid si erano rivelate giuste. Infatti, i nuovi utenti tendevano ad indicare il Regno di Overgeared come il miglior luogo da cui iniziare. A differenza di altri regni, nel Regno di Overgeared raramente erano soggetti ad insulti personali quando ricevevano delle missioni. I regni PNG esistenti riflettevano la società reale così bene che erano poco accoglienti verso i principianti, mentre il Regno di Overgeared era quasi un’utopia per i nuovi arrivati.


Naturalmente, la stessa cosa valeva per i giocatori avanzati. Le persone nel Regno di Overgeared erano molto più premurose e gentili rispetto a quelle di altre nazioni. E non erano pigre.


<i>-Hai completato la missione del Re?</i>


Grid ricevette un bisbiglio mentre indossava il cappuccio e tornava al palazzo. Proveniva da Lauel. Grid schioccò la lingua.


<i>-Sei come un fantasma. Come sapevi di dovermi mandare un bisbiglio proprio in questo momento?</i>


<i>-Sono stato con te per più di due anni, in tempo reale. Sfrutto il mio cervello geniale e le capacità acquisite in tutte le mie reincarnazioni per comprendere la situazione di Vostra Maestà e tengo in conto la vostra personalità e il vostro potere. Kuk! Kukuk!</i>


<i>-…Quindi di cosa avevi bisogno?</i>


<i>-Ho organizzato il personale da mandare all’Armata di Ares. Per favore, controllate la lista e ditemi se ci sono problemi.</i>


<i>-Chi?</i>


<i>-Vostra Maestà, la Duchessa Jishuka, il Conte Pon, il Conte Regas e la Contessa Euphemina.</i>


Solo cinque persone. Non erano troppo poche per dare sostegno a una forza che stava cercando di conquistare un regno? Non sarebbe stato strano porsi questa domanda, da un punto di vista normale. Ma Grid era ben consapevole delle abilità dei membri di Overgeared e la pensava diversamente.


<i>-Grande.</i>


Jishuka possedeva l’Arco della Fenice Rossa. La sua potenza di combattimento in guerra andava ben oltre quella di Grid e di Kraugel. Era la migliore tra due miliardi di utenti. I punti di forza del Lanciere Pon e di Asura Regas erano ovvi. Quando Grid era ancora il signore di Reidan, era difficile prevedere una probabilità del 100% di vittoria, quando combatteva contro di loro. Era fiducioso solo al 90%. Adesso quei due erano migliorati e le loro capacità non erano più paragonabili a quelle che avevano a quei tempi. Ora venivano chiamati le due bighe di Overgeared.


E infine, c’era Euphemina. La caratteristica che la descriveva era sempre la stessa. La più forte, sotto determinate condizioni. Il suo potere distruttivo era senza pari quando copiava un sufficiente numero di abilità. In particolare, aveva ricevuto la missione Liberazione dell’Anima di Mumud e stava cercando di diventare la Discendente di Mumud. Era molto più potente di prima adesso che poteva usare la magia senza attributi e la magia acquatica di Mumud e il suo potenziale era a livello mitico.


<i>-Mi rassicura mandare una tale potenza all’Armata di Ares.</i>


<i>-Sì, persino Ares vi accoglierò a braccia spalancate. Uhuhuh… Oh, solo…</i>


<i>-Solo?</i>


<i>-Si sa poco di Euphemina. In effetti, non ha avuto un ruolo importante nella guerra di Eternal e nell’assalto a Belial.</i>


Era stato inevitabile. Dato che la guerra era durata a lungo, Euphemina aveva consumato costantemente le sue abilità e si era indebolita gradualmente, diminuendo l’impatto del suo potere.


<i>-L’Armata di Ares potrebbe trattarla male. Euphemina potrebbe offendersi e Vostra Maestà dovrà confortarla.</i>


<i>-Trattate Euphemina come una ragazzina.</i>


<i>-Uh, sì. Mi prenderò cura di lei.</i>


Come fosse una sorellina.


Improvvisamente Grid pensò a Sehee.


<i>-Che cosa fanno di questi tempi Scolaretta Sexy e Ruby?</i>


<i>-Si stanno prendendo cura della gente. Aiutano con le missioni, ma stanno anche migliorando il loro livello e ottenendo ricompense. Quelle due stanno crescendo con regolarità, quindi non vi preoccupate.


Bulgogi: letteralmente “carne al fuoco”; è un piatto tipico della cucina coreana consistente in sottili fette di carne di manzo marinate e grigliate ed è forse il piatto di carne più rinomato in Corea.                                


                                



