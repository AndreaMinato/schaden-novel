---
title: Capitolo 651
pubDate: 2025-03-17T08:49:02.589Z
tags:
    - overgeared
---


"Ci sono 10.000 truppe d'élite armate?"


"Esattamente."


"Non va bene."


Scott si prese la testa fra le mani alla notizia del ricognitore.


Truppe d'élite. Un'armata creata dall'abilità "Promuovere Soldati Forti" di Ares e dal capitale della famiglia reale. Si allenavano sin da subito con il motto "L'impero di Saharan è il nemico" e la loro forza era reale. Avevano diverse abilità, incluse abilità avanzate di cavalcata, difficili da ottenere. Avevano ottenuto grandi risultati contro l'impero.


"Il re deve essere parecchio arrabbiato. Non mi aspettavo fosse disposto a stanziare truppe così forti."


Pensava le volesse tenere pronte per difendersi da un eventuale attacco dall'Impero di Saharan.


"Già... Non dovranno preoccuparsi di un possibile attacco dell'impero se ci sconfiggono rapidamente."


Il numero di truppe nell'esercito di Ares andava oltre ogni immaginazione per un giocatore. Si trattava di 30.000 uomini. Era tre volte più numeroso delle truppe d'élite. Ma non era sicuramente una fonte di conforto.


"La media dei livelli delle nuove truppe dopo la battaglia con l'impero è solo di 170. Mentre la media dei livelli delle truppe d'élite è salita a 290 dopo la guerra."


I 30.000 soldati sarebbero state facili prede del nemico.


"Saranno come un veleno piuttosto che un aiuto. Il livello delle truppe nemiche salirà rapidamente durante la battaglia e non riusciremo più a controllarli."


Proprio come la precedente guerra contro l'impero.


Una delle risorse che Ares aveva dato alle sue truppe d'élite era l'abilità di recuperare tutte le proprie forze salendo di livello. Questo aveva un effetto devastante durante una guerra. Sarebbero diventati più forti durante la battaglia. A questo si aggiungeva il potenziamento "armata di non morti".


"E' meglio affrontare un'armata del genere con poche truppe scelte. Useremo una tattica mordi e fuggi."


Parlava dell'esercito di Ares.


Era una gilda con Ares a capo, che contava di circa 200 membri. A parte per le 28 classi di produzione. I restanti avevano tutti classi di combattimento con livelli che superavano il 300.


"Le truppe d'élite del nemico non hanno ancora raggiunto il loro terzo avanzamento. Se aggiungo i 162 membri di Overgeared, dovremmo riuscire a tenerli occupati per abbastanza tempo."


Quattro giorni. Quattro giorni dopo, l'abilità di Ares "Promuovere Soldati Forti" poteva essere usata di nuovo. Avrebbero vinto se fossero riusciti a resistere fino ad allora. Scott ne era convinto, ma poi aveva ricevuto il resoconto dall'esploratore.


"I rinforzi da Overgeared sono arrivati. Tuttavia."


"Tuttavia?"


"Ci... Ci sono solo cinque persone."


"Cosa?"


Il volto di Scott si fece cupo.


"Quei folli!"


Hanno fatto di tutto per portarci a stringere un'alleanza, e poi mandano solo cinque persone?


"Pensano di indebolirci e allo stesso tempo stringere un'alleanza!"


Un sentimento di rabbia cominciava a crescere nel petto di Scott. La Gilda di Overgeared. Non avrebbe mai pensato che un gruppo che vantava i giocatori più forti al mondo si sarebbe comportata in modo così basso.


"E' frustrante sapere che le persone con cui ci siamo alleati non sono degne di fiducia."


Scott schioccò la lingua e si diresse verso la stanza dei VIP. Fece un respiro profondo di fronte alla porta e cercò di schiarirsi le idee. Fece uno sforzo per sopprimere la propria rabbia.


"Non posso arrecare alcun danno all'onore di Ares."


Ares gli aveva chiesto di trattare gli ospiti con rispetto. Non importava se loro non avessero mostrato gli stessi riguardi. Scott soppresse la sua rabbia e bussò alla porta. In quel momento.


"Entra pure."


"Cosa?"


Scott dubitò del suo udito nel sentire una voce femminile provenire dalla stanza. Era affabile e accattivante. Era la voce della famosa Jishuka.


"L'arciere divino...!"


Le sue gesta durante la Guerra Eterna erano state incredibili. Non aveva eguali in battaglie su ampia scala. Era una delle poche persone che Ares ammirava, insieme a Grid e Kraugel.


"Anche se ci sono solo cinque persone, è tutta un'altra storia se una di queste è un arciere esperto."


Era una fortuna. Overgeared alla fine non era così male. Scott aprì la porta della stanza.


"Benvenuto..."


Il momento in cui avrebbe dovuto salutare i membri di Overgeared.


"Piacere di conoscerti."


Vide un uomo dalle spalle abbastanza larghe da coprire metà finestra. Un uomo dai capelli neri e dal naso importante, occhi aguzzi e una fronte spaziosa.


"Re Overgeared...!"


Era Grid. La persona che aveva superato i limiti ed era diventato il primo giocatore a sedere su un trono. Era uno dei cinque inviati come rinforzi dalla Gilda di Overgeared.


"Come è possibile?"


Un fabbro leggendario e re. Tra i due miliardi di giocatori, Grid doveva essere quello più impegnato in questo momento. Era una stella in cielo, proprio come Ares. Non era una persona che si poteva incontrare facilmente. Eppure si era presentato di persona all'Armata di Ares con la quale aveva formato un'alleanza temporanea di necessità.


Non riusciva neanche a immaginarselo. Grid si mise a ridere, Scott non sapeva cosa dire ad un uomo così importante, non essendo preparato all'incontro.


"Sono contento abbiate accettato l'alleanza. Voglio darvi un piccolo regalo per ricordarvi di questo momento."


"Un piccolo... regalo?"


Scott chiese conferma e Grid annuì.


"Mi occuperò della metà dei nemici che hanno invaso il vostro territorio in due giorni."


"...Cosa!"


Scott si mise a ridere senza volerlo. Grid era troppo ingenuo.


Forse non capisce la situazione.


Il potere dell'armata di Ares doveva essere più o meno in pari con quello della Gilda di Overgeared.


Ha visto che da soli non siamo stati in grado di prevenire l'avanzata dell'armata imperiale, dovrebbe sapere in che situazione ci troviamo.


Possibile che Grid sia così ingenuo?


No, è impossibile. Deve trattarsi di uno scherzo.


Grid non poteva pensare davvero di occuparsi dell'esercito. Scott sorrise convinto di aver capito le intenzioni dell'uomo chiamato Grid.


"Sarebbe grandioso se potessi davvero dimezzare l'armata imperiale in 30 ore. Farò davvero affidamento su di te."


"Davvero."


"Mmm, okay. Allora sarà fatto."


"Si. Indicami le truppe che vuoi io neutralizzi."


Al momento, l'armata imperiale si era divisa in otto gruppi e stava avanzando. Alcuni gruppi erano particolarmente difficili da fronteggiare. Scott scelse quattro unità e le indicò.


Il primo, terzo, quarto e sesto battaglione delle truppe d'élite del nemico sono particolarmente forti. La media dei loro livelli e simile a quella degli altri battaglioni, ma la loro abilità in combattimento è superiore. Non si affidano unicamente alla forza bruta. Sono molto bravi nel pianificare le proprie tattiche."


In questo momento, le zone in cui questi quattro battaglioni si muovevano erano molto complesse. Era difficile per i membri dell'esercito di Ares raggiungerle. Ma Grid non sembrava saperlo.


"Okay, lascia che me ne occupi io."


Grid annuì e si preparò ad andarsene. Jishuka, Pon, Regas ed Euphemina che fino ad allora erano rimasti in silenzio, si alzarono e lo seguirono.


Scott ancora una volta rimase sorpreso.


Pon e Regas?


Era stato così sopraffatto dalla vista di Grid che non si era accordi di loro due.


Il re di Overgeared, l'arciere divino, il principe del cavallo bianco, e l'asura... Se Yura e Katz fossero stati qui, allora avrebbe avuto a sua disposizione tutto il potere della Gilda di Overgeared.


Magari la fiducia in se stesso di Grid aveva un fondamento. Grid, Jushuka, Pon e Regas avevano tutti esperienza in battaglie su larga scala. Grid in particolare aveva affrontato 100.000 nemici da solo. 10.000 a questo punto sembravano pochi.


Realizzeranno presto il loro sbaglio.


Le truppe d'élite dell'impero non erano soldati comuni. Ciascuno di loro era potente quanto un giocatore in classifica e la loro abilità di muoversi in gruppo era migliore di quella di qualunque altro giocatore. L'arciere divino che aveva bruciato l'intero campo di battaglia evocando una fenice rossa? Non poteva essere utilizzato contro un'armata del genre. Grid, Pon e Regas non potevano essere paragonati all'arciere quando si trattava di battaglie di questo calibro. Non sarebbero stati in grado di tenere il passo e prima o poi sarebbero stati respinti.


Ma ce lo faremo bastare.


Dovevano temporeggiare abbastanza da permettere ad Ares di riutilizzare la sua abilità.


Quattro giorni e potremo sconfiggere le truppe nemiche, forzandoli alla resa.


Mentre il regno di Belto si riprendeva dai danni subiti, loro avrebbero gettato le fondamenta per rafforzare il loro esercito e occupare il Regno di Belto con le truppe di Ares. Scott ne era convinto. I suoi occhi erano pieni di fiducia, il sogno di un futuro migliore.


Tuttavia, Grid non lo aveva compreso.


Sembriamo abbastanza affidabili. Il numero due di Ares sembra aver capito bene.


Grid sorrise soddisfatto.


***


"Grid? Jishuka? Pon? Regas?"


Gli occhi di Luck si illuminarono nel guardare la lista dei rinforzi inviati da Overgeared.


"Gli eroi fondatori della Gilda di Overgeared? Che sorpresa?"


Il tipo di alleanza proposto da Overgeared non era piacevole. Luck sentiva come se fossero marionette forzate ad accettare un'alleanza per via da una situazione creata dalla Gilda di Overgeared stessa. Pensava che un'alleanza con loro non sarebbe durata a lungo. Voleva superare il problema attuale per poi scioglierla.


Tuttavia, i membri scelti come rinforzi erano troppo appariscenti. Non gli piaceva come l'alleanza era stata formulata, ma era orgoglioso del fatto che la Gilda di Overgeared la stesse prendendo seriamente.


"Non penserebbero mai di danneggiare l'alleanza. Non ci pugnaleranno alle spalle quando l'impero è ancora così forte."


Erano opinioni di Scott e Luck era d'accordo.


"Dovrebbe andare bene. Il problema è che l'impero sarà sempre forte."


Luck sapeva che l'impero viaggiava su altri livelli dopo la guerra. Il potere dei Cavalieri Rossi era molto più elevato di quanto avessero previsto, e il primo cavaliere era incredibile.


Non posso competere con i primi cinque cavalieri.
Il quarto cavaliere era come un muro. Il terzo era su una dimensione completamente diversa. 
Potevano facilmente sconfiggere Kraugel anche nel suo momento migliore e con una mano sola.


"In ogni caso, la cosa più singolare è l'abilità degli eroi fondatori della Gilda di Overgeared."
Quanto riusciranno a resistere contro le truppe del nemico? Luck pensava avrebbero resistito per 3 giorni. Ovviamente se avessero combattuto solo contro un battaglione.


"Se usano tecniche di guerriglia invece, potrebbero guadagnare più tempo..."
Luck e Scott non vedevano l'ora di vederli in azione. A quel punto videro un messaggio nella chat della gilda.


@ Il terzo battaglione delle truppe d'élite...!!


"Cosa?"


Era passato meno di mezza giornata da quando Grid era arrivato. Luck e Scott non capivano e chiesero la stessa cosa.


@ La fenice rossa di Jushuka ha sconfitto il nemico?


@ Grid ha evocato due fenici rosse?


No, non era solo quello. Probabilmente Jushuka, Pon, Regas e Grid avevano tutti usato le loro abilità più forti.


Ma anche così...


Sconfiggere un battaglione in mezza giornata... Scott e Luck non riuscivano a capire come fosse possibile. A quel punto ricevettero la risposta.


@ No, Grid ha evocato quattro fenici rosse!


@ Si, quattro...


@ ...Fenici Rosse?
                                


                                



