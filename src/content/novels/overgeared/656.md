---
title: Capitolo 656
pubDate: 2025-03-17T08:49:02.589Z
tags:
    - overgeared
---


“L’hai disegnato bene? Un uomo molto affascinante e simpatico. Quasi al livello di un uomo vigoroso, non credi? Kelkelkel!”


Il Dio della Guerra Ares. Era stato il giocatore più vicino ad ottenere il titolo di Primo Re. Ora Grid lo sapeva. Se non fosse stato per Lauel, sul il trono ci sarebbe stato Ares.


“È la prima volta che sento qualcuno autodefinirsi affascinante. Non stai esagerando?”


Ares aveva l’abilità di far sentire le persone a proprio agio. Il suo atteggiamento spensierato e il suo aspetto ordinario lo facevano immediatamente apprezzare dal suo interlocutore.


“Non ti hanno mai detto che sei affascinante? È strano… Ahah, che amico.”


Ares sorrise e diede di gomito a Grid.


“Stai facendo il modesto davanti alla tua amata?”


‘Amata?’


E dov’era? Grid seguì lo sguardo di Ares, che si fermò su Jishuka. Sulla sua impressionante bellezza, sulla pelle abbronzata e sulle gambe lunghe come quelle di una modella. Chiunque l’avrebbe notata, anche in una folla di centinaia di persone.


“…Non è la mia amata.”


“Ho sentito dire che hai conquistato sia Jishuka sia Yura.”


“Non le ho conquistate…”


“Ottenere il più bel fiore del Sud America e anche il fiore orientale… Sono invidioso, già, invidioso. Avrei avuto anch’io una chance se fossi stato solo dieci anni più giovane. Oh, be’…”


“No, non sono le mie amanti. Sii realistico. A meno che non fossi una persona invidiabile che ha salvato l’universo nella sua vita precedente… No, non sarebbe orribile avere due amanti allo stesso tempo?”


“Oh, allora stai uscendo solo con Yura? La relazione con Jishuka è stata solo una fiammata improvvisa?”


“Sigh, smettila di parlare.”


Ares gli ricordava Doran. Pensò che fosse inutile perdere tempo a discutere con lui. Grid sbuffò e voltò la testa. Gli occhi di Ares erano calmi mentre lo guardava.


‘È un tipo puro e onesto.’


Era difficile credere che fosse a capo di un regno. Non c’era imbarazzo in lui e sembrava esprimere le sue emozioni con onestà. All’età di 49 anni, Ares sapeva che una persona come Grid non l’avrebbe pugnalato alle spalle.


‘Naturalmente, non posso arrivare a questa conclusione con troppa fretta.’


Non poteva negare che la sua prima impressione era stata buona. La Gilda Overgeared poteva anche aver usato un trucchetto sporco per forgiare l’alleanza con l’Armata di Ares, ma quella era già acqua passata. Erano riusciti a sistemare facilmente le truppe armate d’élite grazie ai membri di Overgeared. Ares pensò fosse giusto stabilire un buon rapporto con Grid e con la Gilda da quel momento in poi.


“Stavo solo scherzando. Sei un po’ intransigente per essere un eroe. Un uomo non dovrebbe avere un cuore grande? Come me! Kelkelkel!”


Ares cominciò a prendersi gioco di Grid, che se ne stava in silenzio. Quel vecchiaccio… Era difficile credere che fosse il capo della famosa Armata di Ares.


‘Dobbiamo stare all’erta.’


‘Sta recitando?’


Jishuka ed Euphemina cominciarono a guardare Ares con diffidenza.


“Ah…”


Scott sospirò profondamente. Era come Lauel quando era insieme a Grid. Jishuka ed Euphemina rimasero a riflettere su quel grattacapo: approssimativamente avevano compreso che tipo di persona era Ares.


***


Ares apprezzava davvero la personalità di Grid. Inoltre, aveva determinato che la forza della Gilda e del Regno di Overgeared era necessaria sul lungo termine. Quell’alleanza poteva anche esser stata forzata inizialmente, ma ora sperava che sarebbe durata a lungo.


Perciò si era presentato a Grid con sincerità.


“È ancora insufficiente?”


Il Castello di Ares, il principale terreno d’addestramento. Ares rivelò le 10.000 nuove truppe che aveva addestrato.


“La mia abilità Addestramento di Soldati Forti è solo al livello 2, perciò posso concedere loro solo 20 tipi di attributi. Il livello iniziale dei soldati è solo 200. Be’, è molto meglio se paragonato al livello iniziale delle truppe armate d’élite. Ahahah!”


“…”


Il gruppo di Grid e l’Armata di Ares erano andati a vedere i soldati. La decisione di Ares di rivelare le sue abilità e la sua nuova armata agli altri era assurda.


“S-Sei andato fuori di testa?”


Gridò Scott, troppo tardi. Non riusciva a capire perché Ares stesse rivelando i suoi assi nella manica a Grid e ai membri di Overgeared. Ares fece spallucce.


“Hanno già scoperto alcune delle mie abilità. Perché preoccuparsi di nascondere qualcosa che scopriranno comunque col tempo? È meglio saperlo prima ed essere furbi. Kelkelkel!”


“Ah… Sigh…”


Scott sospirò di nuovo. Aveva perso la sua aria sicura di sé. Il suo volto era talmente tirato che sembrava stesse per crollare. In quella strana atmosfera, Grid chiese:


“Attributi distinti? Che abilità possono imparare?”


“Vediamo… Cose come Tecniche di Equitazione avanzate, Maestria Avanzata delle Armature Pesanti, Maestria Intermedia delle Armi e Scudi Anti-Magia da Principianti. Oh, c’è anche Carica Principiante. Ce ne sono un bel po’, eh? Molti degli slot per le abilità sono già occupati perché ho inserito due abilità avanzate.” 


“È uno scherzo?”


In Satisfy c’erano due modi di addestrare un esercito.


Il primo consisteva nel costruire una caserma in un territorio di cui si era il Signore. A quel punto la capitale e i sudditi avrebbero investito le loro risorse nell’addestramento dei soldati. Il livello delle abilità dei soldati prodotti variava a seconda del livello delle caserme. Era come un famoso gioco di un secolo prima, XtarXraft. Era conveniente usare risorse per formare i soldati ma questi avevano poi lo svantaggio di avere un livello basso e delle abilità scarse.


Secondariamente, un giocatore poteva addestrare direttamente i soldati o ordinare ai suoi PNG di reclutarli e addestrarli. Questo metodo richiedeva molto più lavoro perché c’era bisogno di prendersi cura di ogni dettaglio. Consumava molto tempo e molto denaro. Ma, in questo caso, i soldati potevano scegliere le abilità che volevano imparare e il loro livello saliva regolarmente durante il corso di addestramento.


In conclusione, Grid addestrava i soldati usando sia il primo sia il secondo metodo. I soldati formati con il primo metodo erano inseriti nelle unità meno importanti come le forze di sicurezza. Mentre i soldati formati con il secondo metodo erano addestrati come truppe d’élite. In particolare, quelli addestrati da Asmophel e Piaro avevano la garanzia di acquisire livelli elevati e abilità variegate.


Ma era difficile dare loro caratteristiche separate artificialmente. C’erano molti casi in cui ciò succedeva spontaneamente durante l’addestramento. Per esempio, i soldati di Piaro sviluppavano l’attributo ‘aumento del 120% nel tasso di adattamento ai campi di riso’. In ogni caso, la conclusione fu questa.


‘Nemmeno i soldati addestrati direttamente da Piaro e da Asmophel possono acquisire dozzine di tipi differenti di attributi e le abilità avanzate sono impossibili’.


Le abilità si imparavano a partire dal livello principiante e poi crescevano con regolarità. Così accadeva per i soldati. Eppure, i soldati di Ares erano dotati di abilità avanzate fin dall’inizio.


L’abilità di Ares era straordinaria.


“Una truffa… Sei davvero grande. Ma le abilità maggiori non hanno delle restrizioni?”


“Lascerò che questo rimanga un segreto o sarebbe troppo svantaggioso per me. Ahah!”


“…No, dovresti dirmelo. Pensavo che fossi un tipo di ampie vedute.”


“Ho ampie vedute e sono meticoloso.”


“…”


Poco dopo Grid parlava con disinvoltura con Ares, come fossero vecchi amici. Jishuka, Euphemina, Pon e Regas mostrarono grande interesse in ciò che Ares diceva. Dall’altro lato, le truppe di Ares erano confuse.


‘Che cos’ha in mente?’


La Gilda Overgeared era composta da persone su cui potevano fare affidamento. Ma era impossibile affidarsi a loro per sempre. Un giorno, ci sarebbe stato un confronto. Erano potenziali nemici. Perché stava dando loro informazioni così liberamente?


‘Grid è anche amico di Kraugel!’


Era probabile che le informazioni di Ares sarebbero arrivate fino a Kraugel e ciò avrebbe costituito un grave svantaggio. Dopo aver esaminato i volti preoccupati dei membri, Ares chiese a Grid:


“Che ne pensi? Non diventerebbe una forza travolgente se aggiungessimo i tuoi oggetti al mio esercito?”


“Oh…”


E se il più potente esercito in circolazione, addestrato da Ares, avesse usato le più potenti armature mai viste, prodotte da Grid?


“L’impero? Li schiacceremo. Naturalmente, non è possibile adesso. Ahah!”


Voleva ottenere il fabbro leggendario Grid. Ares ci sperava sinceramente. Credeva che, nel momento in cui il suo potere fosse stato combinato con quello di Grid, sarebbe nata la più potente armata mai vista, a cui nessuno avrebbe potuto opporsi.


“Diventiamo amici.”


Ares rise e tese la mano. In quel momento, irradiava una dignità paragonabile a quella di Grid. No, forse persino maggiore. L’amichevole zio di quartiere scomparve, come fosse stata solo una bugia, e fu sostituito da un corpo grosso e minaccioso come quello di un orso.


‘Come specialista dell’addestramento e del comando militare, è naturale che abbia una Dignità elevata.’


Grid si chiese quale fosse la sua classe. Poi mise da parte quel quesito e strinse la mano di Ares.


“Ok, proviamo ad andare d’accordo.”


***


Il palazzo reale di Belto.


“Lurida feccia, sono troppo lenti.”


La persona seduta sul trono non era il re. Era Agnus, un uomo dalla carnagione pallida e i capelli verdi.


<i>Spin spin.</i>


Tra le mani si rigirava un oggetto circolare incastonato di gemme. La corona che simboleggiava il Regno di Belto era diventata un mero giocattolo. Il re di Belto osservava senza alcuna rabbia e, prudentemente, chiese ad Agnus quali fossero le sue intenzioni.


Agnus gli rispose.


“Vuoi sapere perché ho riunito tutto il potere militare del regno qui?”


“S-Sì.”


L’emblema di una rosa sul petto di Agnus continuava a catturare gli sguardi degli ufficiali. La rosa simboleggiava il secondo grande potere dell’impero, i Cavalieri Rossi, che erano sotto il comando dell’Imperatrice Marie. Il re di Belto e gli ufficiali erano certi che Agnus fosse un aiuto sicuro. Era davvero sorprendente che fosse venuto ad aiutarli. Sembrava la cosa più giusta per loro sopravvivere sotto un potere che disprezzavano, piuttosto che essere assassinati da un traditore.


Sfortunatamente, Agnus non era una persona su cui potessero fare affidamento.


“Voglio che vengano qui il prima possibile.”


“…?”


“Non è noioso aspettare? Io ho aperto la strada. Sbrigatevi a venire. Uhuhuh- più corpi ci sono, meglio è.”


“A-Ahh…”


Era questa la ragione per cui avevano sacrificato tutti quei campi di battaglia sulla strada per la capitale? Gli ufficiali del Regno di Belto tremarono. Le loro facce erano rosse per la rabbia che cercavano di reprimere, come Agnus aveva loro ordinato.


“Quando arriverà il nemico, non resistete e aprite i cancelli. Gettate i sudditi e i soldati al nemico. Okay? Kik! Kikik! Puahahahah!”


“Q-Questo è ridicolo…!”


Alla fine, alcuni nobili non poterono più sopportarlo e si alzarono in piedi.


“Voi siete pazzo! Non posso credere che quello che fate rispecchi la volontà dell’Imperatrice Marie!”


“Ha ragione! Non resistete il nemico e aprite i cancelli? Gettate i sudditi e i soldati al nemico? Che sciocchezze sono…! Heeok?”


I nobili ammutolirono. Agnus aveva evocato un lich<b>1</b>.


<i>Clack. Claack. Clack clack clack clack.</i>


Il lich era avvolto in un mantello ed emetteva un potere magico terrificante. Non sapevano perché, ma avvertirono immediatamente il desiderio di scappare via da quel luogo.


“Uccidili.”


Ordinò Agnus.


<i>Kuaaaaang!</i>


Il lich lanciò un incantesimo contro i nobili.






[Hai ucciso i nobili del Regno di Belto.]


[L’Evocatore di Baal è colui che risveglia le paure primordiali degli umani.]


[La famiglia reale di Belto e i nobili rimanenti non provano alcuna ostilità nei tuoi confronti, ma sono ancora più spaventati.]


[Alcuni hanno superato le loro paure. Intendono resisterti.]






“Kik? Uccidine ancora.”


<i>Kwarurururung!</i>


Il nome del lich, che continuava a uccidere seguendo la volontà del suo maestro, era Mumud. In quanto scheletro Mumud non aveva faccia, ma sembrava che stesse piangendo.




<ol>
         <li style="font-weight: 400;" aria-level="1">Lich: deriva dalla parola in inglese antico <i>līc</i>, “cadavere”. La parola è entrata nel vocabolario del fantasy moderno con diverse accezioni specifiche, tutte riferibili a qualche forma di creatura non-morta dotata di poteri magici. </li>
</ol>
                                


                                



