---
title: Capitolo 657
pubDate: 2025-03-17T08:49:02.590Z
tags:
    - overgeared
---


“Non è strano?”


L’Armata di Ares doveva occupare in totale 13 fortezze prima di riuscire ad arrivare alla capitale. Era una grande guerra. Le difficoltà da affrontare per occuparle erano tali che i membri dell’Armata e il gruppo di Grid erano estremamente nervosi. Sarebbe stata una dura lotta. Ma per qualche ragione, tutte le fortezze erano vuote. Tutte le fortezze sulla via della capitale erano deserte, al loro interno neanche un roditore. 


“Per quale ragione hanno liberato le fortezze?”


“Hanno già rinunciato alla guerra?”


Le fortezze erano dei punti strategici. Non c’era base migliore di una fortezza per fermare un nemico. Eppure, ora erano vuote? Grid non riusciva a capire. L’unica interpretazione che riusciva a darne era che il Regno di Belto avesse rinunciato alla guerra.


Dall’altro lato, l’Armata di Ares aveva un’ipotesi diversa.


“La famiglia reale crede che il nuovo esercito di Ares abbia distrutto le truppe armate d’élite.”


La famiglia reale di Belto non sapeva del coinvolgimento della Gilda Overgeared. Sapevano però dell’abilità di Ares, Addestramento di Soldati Forti. Dal punto di vista della famiglia reale, era naturale attribuire le morti delle truppe armate d’élite al nuovo esercito di Ares. 


“La famiglia reale l’ha visto chiaramente. Le truppe armate d’élite sono salite di livello in tempo reale nella guerra contro l’impero.”


“Le fortezze si possono difendere anche con un piccolo numero di persone, ma eventualmente soccomberanno sotto l’attacco di un potere stratosferico.”


“È chiaro che la famiglia reale di Belto ha paura che la nostra nuova armata d’élite sconfigga le truppe appostate in ogni fortezza e diventi più forte.”


“Perciò il re ha riunito tutte le truppe nella capitale e ha pianificato di fermarci in un solo colpo.”


“Um.”


Ares annuiva, mentre ascoltava le opinioni dei suoi. Significava che non era in disaccordo.


“Hanno agito in modo saggio, a modo loro.”


Il nuovo esercito di Ares, “Le Ruote di Ferro”, era solo al livello 200. Era superiore al livello del soldato medio del Regno di Belto, ma l’armata era composta di sole 10.000 unità. Ares voleva che il livello delle Ruote di Ferro fosse più alto e aveva pianificato di sfruttare la conquista delle 13 fortezze per far migliorare i suoi soldati. Ma quel piano era andato, ormai. Le 10.000 Ruote di Ferro di livello 200 dovevano dirigersi verso la capitale e affrontare un esercito di 130.000 soldati.


‘Mmm… Questa cosa mi infastidisce un po’ perché il piano ora si è fatto un po’ contorto.’


Ma la faccenda non era così seria da diventare frustrante. Ares aveva 30.000 truppe oltre alle Ruote di Ferro. Era fiducioso di poterle condurre alla vittoria, dato che le Ruote di Ferro possedevano anche una caratteristica che permetteva loro di “recuperare tutte le risorse con l’avanzamento di livello”, come accadeva per le truppe armate d’élite; dunque le Ruote di Ferro potevano combattere sul campo all’infinito. Almeno finché non fossero state colpite da qualcuno con un inusuale potere d’attacco come Grid, Jishuka o Euphemina.


‘E nel Regno di Belto non ci sono mostri del genere.’


Quei tre mostri, al momento, erano dalla parte di Ares. Era rassicurante. Pensò che indipendentemente da come avrebbe combattuto, non poteva perdere quella guerra. Ma Ares non era distratto. In guerra, sapeva bene cosa fare. Lo zietto mite e gentile si era trasformato in un dio della guerra. 


“Andiamo a schiacciare quell’animale che ha aperto la bocca e non si è neanche accorto che le sue budella sono già tutte fuori!”


“Ohhhhhh!”


Non c’era bisogno di essere troppo circospetti con le fortezze, perciò l’Armata di Ares affrettò la marcia. Si diressero verso la capitale senza nessun intoppo.


***


“Notizia dell’ultim’ora! Urgente notizia dell’ultim’ora!”


I media di tutto il mondo, inclusi la Corea del Sud e gli Stati Uniti, erano sottosopra.


Immortal. Si presentarono come seguaci di Agnus e mandarono un messaggio.


<i>-Oggi Agnus massacrerà il Re di Overgeared e il Dio della Guerra. Agnus regnerà come sovrano dei vivi e dei morti.</i>


Agnus. Un individuo avvolto dal mistero, famoso per aver ottenuto una delle prime classi epiche. Non era mai apparso in pubblico. Quella era la prima volta. Tuttavia, era risaputo che fosse molto forte, grazie a tutti i ranker che avevano dichiarato di essere stati uccisi da lui.


‘Pazzesco!’


Era colui che aveva ammazzato un giocatore solo perché se lo era trovato davanti in mezzo alla strada. Era naturale che l’attenzione del mondo si concentrasse su di lui, dopo che aveva usato i media di tutto il mondo per segnalare la sua presenza. Inoltre…


‘Il bersaglio del suo massacro è il Re di Overgeared Grid!’


La maggior parte della gente non conosceva il “dio della guerra”. Ma persino un bambino sapeva chi fosse il Re di Overgeared. Grid era una delle persone più famose e influenti del mondo!


“Ha detto che ucciderà una persona importante!”


“Agnus è davvero pazzo come si dice in giro!”


“Mandate immediatamente qualcuno nel Regno di Belto! Preparatevi a scrivere questo scoop e non perdetevi niente!”


***


『 Alle 10:24, orario coreano, le compagnie di comunicazione di tutto il mondo hanno ricevuto un’email. Oggi, Agnus massacrerà il Re di Overgeared e il Dio della Guerra. Agnus regnerà come sovrano dei vivi e dei morti. Come tutti sapete, Agnus possiede la prima classe epica nascosta e al momento è al 5° posto nella classifica globale… 』 


『 Dobbiamo concentrarci sull’espressione “sovrano dei vivi e dei morti”. In passato, alcuni ipotizzavano che la classe di Agnus fosse un lich. In altre parole, è probabile che sia immortale… 』 


『 Veradin, che si è identificato come un seguace di Agnus, è stato definito un genio dei Dieci Novellini e adesso è 1° nella classifica dei negromanti. Il fatto che lo segua dimostra quanto Agnus sia grande… 』 


『 Immortal. C’è un’elevata probabilità che si tratti di un’armata di non-morti con il Lich Agnus e il Negromante Veradin. Probabilmente sono il gruppo di giocatori più potente, dopo la Gilda Overgeared. Vuole usare il Re di Overgeared Grid per dimostrare la sua forza. 』 


『 Ma ha qualche possibilità contro Grid? Non credo. Agnus era solo 7° in classifica prima che Kraugel e Yura ne uscissero, nonostante sia stato la prima classe epica nascosta. Naturalmente, il 7° posto non è basso. Ma non credo che abbia il talento per raggiungere i giocatori in cima classificati come geni. 』 


『 Sono d’accordo. Si dice che la classe lich sia in grado di esercitare un potere travolgente che origina da un potere infinito e dalla sopravvivenza alla morte, ma la natura stessa di Agnus avrà delle limitazioni. Sarebbe ad un livello molto più basso di Kraugel se condividessero la stessa classe. È arrogante dichiarare al mondo intero che potrebbe massacrare Grid, che solo Kraugel è riuscito a battere. 』 


La maggior parte dei media si focalizzarono sullo scontro tra Grid e Agnus. Quasi nessuno menzionò il misterioso Dio della Guerra.


Ma coloro che ne avevano sentito parlare erano molto interessati alla sua figura. Uno di questi era il direttore di OGC<b>1</b>, Lee Gookrae.


‘Il Dio della Guerra… Non può essere un lattante se lo chiamano dio.’


Il direttore Lee Gookrae era curioso riguardo alla sua identità. Mentre le altre emittenti erano concentrate su Agnus e Grid, OGC sentiva di dover ottenere informazioni sul Dio della Guerra e comunicarle agli spettatori.


***


“Incredibile!”


La capitale del Regno di Overgeared, Reinhardt. Lauel ascoltò le notizie in ritardo, dato che era rimasto connesso al gioco, e sentì un brivido scendergli giù lungo la spina dorsale. Agnus? Quel mostro folle si era messo dalla parte del Regno di Belto per fermare Ares?


‘No!’


Si erano ritrovati coinvolti nello scontro tra Agnus e Ares. Grid si sarebbe consumato e si sarebbe trovato in svantaggio, confrontandosi con Agnus senza alcuna preparazione.


‘Come ha fatto questa faccenda a diventare improvvisamente così contorta? No… Sono stato raggirato fin dall’inizio.’


Veradin della Gilda Immortal.


Lauel realizzò in ritardo.


“Veradin…! Questa è tutta opera tua! Avevi previsto che avremmo stretto un’alleanza con l’Armata di Ares!”


Lauel era stato in guardia contro Veradin fin dai giorni in cui aveva fatto parte dei Dieci Novellini. Lauel si considerava il più grande genio al mondo, ma non poteva fare a meno di ammirare il cervello di Veradin e la sua mentalità spietata.


‘Il peggiore malvagio della mia vita precedente…!’


Lauel era convinto. Veradin aveva previsto che la Gilda Overgeared e Ares si sarebbero alleati e aveva architettato un piano per distruggere entrambi in un colpo solo.


‘È difficile prevedere quali trappole verranno piazzate nel Regno di Belto.’


Lauel mandò un bisbiglio a Grid.


<i>-Grid, torna subito indietro…!</i>


Rispose ancor prima che potesse finire di parlare.


<i>-Perché? Per via di Agnus?</i>


<i>-…!</i>


***


Torniamo indietro a molto tempo fa, prima che il messaggio di Immortal venisse diffuso dai media di tutto il mondo.


“Che succede qui?” 


L’Armata di Ares e il gruppo di Grid arrivarono alla capitale di Belto. Stavano pensando a come sfondare le linee di 130.000 truppe, per poi trovarsi davanti una sorpresa. Le porte della città erano aperte, come per dare il benvenuto ad Ares. Persino le mura erano sguarnite.


“Una trappola?”


“Se lo è, è la trappola più insignificante e più stupida del mondo.”


Il nemico che apriva le porte non era una trappola, ma una resa. Ares era una persona prudente ma audace. In questo caso, non sentì il bisogno di perdere tempo a rifletterci troppo.


“Entrate tutti. Devo vedere se il nemico è abbastanza sciocco da bloccarci nella città o se è scappato via.”


<i>Kung! Kung! Kung!</i>


L’Armata di Ares si mosse da dove era rimasta in attesa, davanti alle porte. Entrarono nella capitale con Ares in testa. C’erano 130.000 truppe sparpagliate nelle strade della città e non erano neanche in formazione.


“H-Hik…!”


“Il nemico! Il ribelle Ares è arrivato nella capitale!”


“N-Non combattete!”


“…?”


Il Regno di Belto era in una situazione inusuale. Sembrava che non ci fosse alcun leader tra loro. I soldati si precipitarono semplicemente contro l’Armata di Ares. Ares rimase sorpreso davanti a quella strana reazione.


‘Che sta succedendo in questo regno?’


La catena di comando era completamente collassata. Non sapeva che tipo di situazione ci fosse, ma qualcosa doveva essere successo nella capitale.


‘In ogni caso, è una fortuna per me!’


Ares e le sue truppe si concentrarono sullo scontro con i nemici e le Ruote di Ferro cominciarono ad aumentare drasticamente di livello.


“Mmm.”


L’Armata di Ares continuò a falciare nemici per diverse ore e, infine, raggiunse la facciata del palazzo. Scott guardò la tranquilla dimora, che non dava affatto l’idea di essere nel bel mezzo di una guerra.


“Strano. Ho una brutta sensazione.”


“Sì, c’è qualcosa di sospetto. Ma non possiamo fermarci qui.”


Adesso dovevano solo prendere il re. Poi avrebbero conquistato il Regno di Belto. Inoltre, l’esercito del nemico era già crollato. Per Ares non c’era ragione di esitare.


<i>Clink!</i>


Nel momento in cui aprì le porte del palazzo…


<i>Piing.</i>


C’era un’aura viola. Il potere di un cavaliere della morte emerse dall’oscurità.


“Hup!”


Ares era a capo di un’armata di 40.000 unità. Tutte le loro statistiche erano cresciute significativamente. L’attacco a sorpresa del cavaliere era notevole ma Ares lo schivò prontamente. La luce viola colpì solo l’aria. Tuttavia, l’incantesimo cambiò immediatamente direzione, puntando di nuovo verso Ares.


<i>Kuaaaaang!</i>


“Ares!”


Le truppe gridarono quando videro Ares che veniva inghiottito dalle fiamme.


“Kik! Kikikikik! Kuahahahahah!”


Si udì una risata provenire dall’oscurità, da un punto da cui non filtrava alcuna luce.


‘Cosa?’


Grid non sapeva chi fosse il proprietario di quella bizzarra risata. Non aveva mai incontrato qualcuno in grado di usare quella luce. Dall’altro lato, le facce di Jishuka, Euphemina, Pon, Regas e dei membri dell’Armata di Ares impallidirono.


“Agnus!”


Nello stesso momento…


<i>Kwaaaaah!</i>


<i>Clack! Clack clack!</i>


Dall’interno del palazzo emerse, come una marea, un gran numero di scheletri. Per di più, i corpi dei soldati del Regno di Belto si rialzarono come zombie e attaccarono il party di Grid e l’Armata di Ares.


<i>Chaaeng! Chaeng!</i>


<i>Kwaaaaang!</i>


“Agnus!”


L’aria di riempì del suono delle grida e delle esplosioni. Pandemonio! Il party di Grid e le truppe di Ares erano in preda alla confusione a causa di quella svolta inaspettata. Naturalmente, non per tutti era così. In particolare, Grid stava bene. Aveva appena distrutto alcuni scheletri quando il suo sguardo cadde su qualcuno.


“Tu sei Agnus?”


“Allora tu sei il Re di Overgeared-? Sì-? Kilkil.”


Gli occhi di Grid incontrarono quelli dorati di Agnus. Poi…


<i>Kuaaaaang!</i>


Un cavaliere della morte sfondò la formazione delle Ruote di Ferro e agitò la spada contro Grid. Era diverso dal cavaliere della morte che per primo aveva attaccato Ares.


<i>Jjejeong!</i>


Grid bloccò la spada del cavaliere.


<i>Kuaaaaaang!</i>


Poi una delle magie del lich lo colpì.






[Hai subito 11.900 punti di danno.]






Nello stesso momento…


<i>-Grid, torna subito indietro…!</i>


Arrivò un bisbiglio da Lauel, che riuscì a stimolare l’orgoglio di Grid mentre era circondato da centinaia di telecamere.


<i>-Perché? Per via di Agnus?</i>


<i>-…!</i>


<i>-Credi che scapperò? È questo che volevi dirmi?</i>


<i>Suuk.</i>


Grid indossò la Maschera del Macellaio.


<i>Kwajik!</i>


<i>Kwajijijik!</i>


Le quattro mani dorate attorno a lui si trasformarono nella Lancia di Lifael.


“Non sapevo che oggi fosse giorno di festa per i cani rabbiosi.”


“Kik?”


<i>Kuwaaaaaaang!</i>


Una luce brillante. Un flash di luce bianca inghiottì il campo di battaglia.




<ol>
         <li style="font-weight: 400;" aria-level="1">OGC: Overgeared Channel.</li>
</ol>
                                


                                



