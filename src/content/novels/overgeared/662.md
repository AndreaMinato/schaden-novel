---
title: Capitolo 662
pubDate: 2025-03-17T08:49:02.590Z
tags:
    - overgeared
---


“Kyaaaak!”


Non era un urlo. Erano esclamazioni di gioia provenienti dalle donne che assistevano allo scontro tra Grid e Agnus, scatenate dall’incantevole apparizione dei capelli candidi di Grid. Come se anche il suo scheletro fosse cambiato, Grid aveva ora lineamenti più affilati ed era diventato molto più affascinante di prima. L’aspetto slanciato e accattivante del giovane Braham risvegliava gli istinti protettivi di tutte le donne.


***


Nome: Braham Eshwald (Grid)


Classe: Grande Mago


Titolo: Detentore della Grande Conoscenza


*L’intellettuale più brillante di questa era. Non ha ancora trovato la verità, perciò rimane ostinato. La sua ricerca della conoscenza è animata da un intenso fervore, tanto da diventare quasi un veleno a volte.


*L’intelligenza aumenterà del 35%.


*C’è una bassa probabilità di perdere il controllo.


Titolo: Colui che Diventò una Leggenda


…


Livello: 400 (Correzione)


Salute: 100.000/100.000 (Correzione)


Mana: 200.000/200.000 (Correzione)


Forza: 158   Stamina: 1400


Agilità: 601   Intelligenza: 7000+2100


*Con queste sembianze umane, la forza di Braham Eshwald non può essere sfruttata a pieno. La maggior parte delle sue statistiche è sigillata.


*L’anima di Braham è sotto shock ed è caduta in un sonno profondo. Hai il controllo del tuo corpo. Le statistiche sono state ulteriormente sigillate.


‘A questo punto, è solo un troll.’






Era il secondo incidente causato da Braham. Era stato lui a causare la sua sconfitta durante lo scontro con Kraugel. E adesso era successo di nuovo. In un momento cruciale, in cui gli veniva assegnata forzatamente una missione, lui si addormentava?


‘Vuole mettere qualcuno nei guai…’


<i>Shake shake.</i>


Grid scosse il capo. Non poteva perdere tempo a lamentarsi. Cercava di pensare freneticamente, mentre ristabiliva una distanza di sicurezza con Agnus; poi verificò la sua finestra di stato.


‘Livello 400, 9000 punti di intelligenza, risorse da 100.000 e 200.000…’


Non era un livello per giocatori comuni. Era come quando il suo corpo era stato adattato per la missione, durante la sua prima esperienza di Assimilazione con Braham.


‘Allora, non posso batter Agnus in un colpo solo?’


Quel pensiero gli attraversò la mente.


‘No, non si può risolvere così facilmente.’


Grid guardò in faccia la realtà.


Agnus aveva il lich, Mumud. Inoltre, il soggetto di quella missione era proprio Mumud. Grid si aspettava che anche le sue statistiche venissero corrette dalla missione.


‘È molto probabile che le mie specifiche coincidano con quelle di Mumud ora.’ 


Probabilmente Agnus aveva la stessa missione di Grid. Sì, le loro condizioni dovevano essere paragonabili. Allora c’era un problema serio.


‘Agnus ha molta esperienza nel controllare Mumud. Dall’altro lato, io…’


Grid invece non aveva molta esperienza nel controllare lo stato di Assimilazione, perché ogni volta che lo usava il controllo del suo corpo veniva affidato a Braham. Grid era costretto ad osservarlo dall’esterno, come un terzo incomodo, dunque l’Assimilazione era uno stato poco familiare per lui.


‘E in primo luogo…’


Era un fabbro e uno spadaccino. Non un mago.


‘Posso gestire adeguatamente la classe di mago?’


Insieme all’assassino, il mago era considerato una delle classi più complesse. Era necessaria una mente acuta per riuscire a lanciare incantesimi con diverse velocità e col giusto tempismo. Era una classe complessa da gestire per Grid, che non era molto sveglio e che era portato solo per cose più fisiche.


“Sigh.”


Grid scosse la testa. Cercò di reprimere la tensione e l’ansia. Improvvisamente apparve la missione, creando una quiete temporanea nella battaglia. Doveva rimanere calmo. Nel momento in cui cercava di riprendere il controllo di sé…


<i>Ttiring-</i>


Si udì un suono e il contenuto della missione apparve.






[Braham e Mumud]


★ Missione Nascosta ★


Braham era geloso di Mumud. Non poteva tollerare un discepolo che avesse più talento di lui. Iniziò a trascurarlo e arrivò persino a strappargli via i suoi risultati. Alla fine, decise di ucciderlo. Era una decisione sciocca, nata dal desiderio di Braham di regnare come l’essere supremo sulla Terra.


Ma Braham non fece del male a Mumud. No, non poté farlo. Aveva vissuto da umano per centinaia di anni e, senza accorgersene, aveva risvegliato le sue emozioni.


Un giorno, Mumud fu assalito da una malattia incurabile e dopo poco se ne andò, lasciando Braham solo.


Dopo molto tempo, Braham lo trovò di nuovo. 






Era una spiegazione breve. Fu seguita da un singolo video.


“Anche quando mi hai voltato le spalle… Non ti ho accusato quando hai interferito con le mie ricerche e hai cancellato il mio nome dal mondo.”


La città subacquea di Siren.


Due uomini si fronteggiavano, alle loro spalle il mare scuro e misterioso. Erano Braham e Mumud. Il vampiro Braham era ancora giovane e bello, mentre Mumud, smagrito, sembrava aver perso la sua vitalità.


<i>Cough cough!</i>


Sputava sangue ogni volta che parlava, ma non si fermò.


“Mi dispiace che tu sia afflitto da una tale e terribile ossessione, al punto da arrivare ad aver paura del tuo stesso discepolo… Provavo pena per te e non potevo incolparti…”


“…”


“…Ma adesso non ti sopporto. Vuoi trasformarmi in un lich…? Vuoi che continui a servirti anche dopo la mia morte…? Non potrò mai trovare pace!”


Un fiume di lacrime cominciò a scendere dagli occhi di Mumud, che erano pieni d’odio quando disse:


“La vita non esiste comunque per la morte? Preferirei morire naturalmente che essere un lich.”


Grid sentì il cuore in una stretta mentre guardava il video. Riusciva a sentire ciò che provava Braham.


‘In realtà, volevo salvarti.’


‘Mi dispiace per te.’


‘Voglio che i cieli vedano il tuo talento, anche se sei morto.’


Braham si sentiva in colpa per essere stato geloso di Mumud e per avergli rovinato la vita. Mumud gli mancava, era stato l’unica persona al mondo che si fosse mai fidata di lui e che l’avesse seguito. Braham voleva rimediare ai peccati che aveva commesso, ma Mumud stava per morire senza essere neanche arrivato a 30 anni. Voleva trasformarlo in un lich e renderlo famoso in tutto il mondo. Ma Braham era troppo orgoglioso per dire ciò che davvero provava. Pensava di non avere il diritto di empatizzare con Mumud. Innanzitutto, l’idea di trasformarlo in un lich non era proprio normale. A causa dei suoi desideri, aveva ammazzato i suoi simili e di conseguenza era stato bandito dal mondo dei vampiri. La sua era un’esistenza irrimediabilmente corrotta, che non poteva essere compresa né dai vampiri né dagli umani.


“Tu… Rimani il peggiore fino alla fine. Col poco di magia che mi rimane, ti ucciderò… Cough! Cough!”


“…Non ti rimane molto tempo. Accetta l’onore di diventare un lich. Quando Pagma completerà il Vascello dell’Anima, reclamerò la mia immortalità e tu sarai al mio fianco. Verrai lodato da tutti, anche da morto.”


“No…!”


“Non hai diritto di veto su questa faccenda. Il giorno che morirai, riesumerò il tuo corpo dalla tomba e ti resusciterò come immortale.”


Quella era la fine del video. Non c’era bisogno di parlare di ciò che era accaduto dopo. Adesso Mumud era un lich e ciò era prova del fatto che Braham aveva preso la sua decisione. C’era un problema.


‘Agnus ha rubato il Lich Mumud.’


Era stato proprio davanti ai membri di Overgeared, subito dopo che Grid aveva combattuto contro Elfin Stone nella città dei vampiri.


‘Che sfiga.’


Grid aveva saputo di ciò che era accaduto tra Agnus e Braham dopo che Euphemina aveva ricevuto la missione di liberare l’anima di Mumud. Avvertì un senso di disagio e chiese a Braham, che ancora dormiva:


‘Braham, che cosa vorresti dire a Mumud adesso?’


Grid non aveva bisogno di una risposta. Conosceva già il cuore di Braham.


‘È ovvio… Vuoi scusarti con Mumud dopo esserti reso conto, in ritardo, di quanto ti sia sbagliato. Giusto?’


Naturalmente, non aveva senso scusarsi ora. Mumud aveva già vissuto sulla sua pelle sofferenze irreversibili. Non era costretto a perdonare, dopo le scuse di Braham. Anche se l’avesse fatto, il dolore che aveva provato non sarebbe stato mai cancellato davvero.


‘Anche Braham lo sa.’


Grid riguardò il significato di Assimilazione sul dizionario. Cose diverse che diventano simili. Sì, Grid e Braham erano diversi. Ma erano riusciti a leggersi nel pensiero l’un l’altro e a provare ciò che provava l’altro durante il processo di assimilazione e a poco a poco erano cambiati. Grazie a Grid, adesso Braham capiva gli umani.


Che Mumud accettasse le sue scuse oppure no…


Braham pensava comunque di dovergli chiedere perdono. Era chiaramente una responsabilità di colui che aveva commesso il peccato.


“Sì… Questo è un uomo.”


Grid si ricordò di Lee Junho, che lo aveva sempre tormentato ai tempi della scuola. Cosa avrebbe fatto se quel bullo fosse andato da lui e si fosse scusato per gli errori del passato? Il dolore provato non sarebbe scomparso, ma avrebbe potuto migliorare le cose. L’oscurità che gli avvolgeva il cuore si sarebbe un po’ dissipata. 


“…Ci proverò.”


Non lo faceva per Braham, ma per la sua missione e per la vittima, Mumud.


‘Devo vincere.’


Prese fermamente la sua decisione. Poi controllò la lista degli incantesimi che avrebbe potuto usare.


Dall’altro lato, Agnus…


“Kukukuk… Sì, Mumud, anche tu sei stato uno sciocco.”


Agnus rise mentre verificava il contenuto della missione dalla prospettiva di Mumud. Quella risata suonava diversa dal solito: era intrisa di una rabbia spaventosa.


“Stupida testa di legno.”


Era un idiota. La vittima era sempre un idiota. Agnus odiava i deboli e le vittime. Gli ricordavano il se stesso del passato. Afferrò il cranio di Mumud con la mano sottile e sussurrò:


“Le vittime hanno solo due scelte: scappare o vendicarsi.”


Dimenticare tutto e vivere? Non sarebbe stata vita. Scegliendo di ignorare il passato, non sarebbe stato possibile andare avanti. Significava essere privati del corpo e dell’anima.


“Uccidi Mumud. Spazza via il passato e spezza ogni legame con esso. Questa volta, tu… Noi li schiacceremo.”


<i>Shaaaaaaaah-</i>


Il potere magico del Lich Mumud esplose. Era un nuovo concetto di magia, che conteneva sette attributi. Agnus era determinato a vincere subito, usando i migliori incantesimi di cui disponeva Mumud di livello 400. E che ne era di Grid?


“Palla di Fuoco. Lama Tagliavento.”


“…?”


Stava usando solo magie di basso livello? Agnus era confuso dall’insolita risposta di Grid.


<i>Puaaaaah!</i>


Prima che l’incantesimo fosse completato, Mumud fu colpito dalle fiamme e da una lama scura. Palla di Fuoco e Lama Tagliavento avevano penetrato lo Scudo di Mana del lich!


“Cosa?”


Agnus andò nel panico. Non capiva cosa stesse succedendo, mentre Grid rimirava il Bastone di Belial che teneva tra le mani.


“Questo è un oggetto con classificazione mitica, bastardo.”


L’intelligenza era aumentata del 30%; la velocità di lancio degli incantesimi era salita del 30%. Poteva lanciare tre tipi di magie allo stesso tempo. Tuttavia, era necessario un certo livello di competenza. Quando fuoco e magia oscura venivano lanciati simultaneamente, il potere magico di ognuno aumentava del 200%. La probabilità di ogni magia di sferrare un colpo critico saliva del 20%, mentre il valore del danno critico aumentava del 150%, ecc.


Quello era il potere del Bastone di Belial.


Agnus aveva cacciato solo grandi demoni già indeboliti in passato e non conosceva il loro vero potere né gli oggetti di classificazione mitica. 
                                


                                



