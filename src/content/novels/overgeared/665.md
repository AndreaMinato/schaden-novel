---
title: Capitolo 665
pubDate: 2025-03-17T08:49:02.591Z
tags:
    - overgeared
---


-Ti lascerò la tua parte, quindi per favore non intervenire. Era il bisbiglio che Grid aveva mandato a Euphemina subito dopo che Agnus aveva evocato il Lich Mumud. Grid non voleva che Euphemina interferisse nello scontro. Voleva vincere contro Agnus, che era lodato come il migliore, e rinascere come un vero maestro. Euphemina si era convinta. Non era infastidita del futile orgoglio di Grid e lo rispettava. Perciò era rimasta in silenzio. Le dispiaceva per Regas, ma trattenne il suo potere e aspettò il momento di poter abbandonare lo scontro con White. Grid l’avrebbe richiamata dopo essersi esibito in una performance soddisfacente contro Agnus. Tuttavia, quel piano era ormai rovinato.


“Destinato a Morire.”


Piaro era apparso in risposta alla convocazione di Grid. Aveva distrutto White con Colpo del Mortaio e poi aveva usato la sua tecnica peggiore. Il bersaglio era Agnus!


Puk!


“N-No…!”


La morte dell’evocatore significava la morte del famiglio. Non appena Agnus cominciò a trasformarsi in luce grigia a causa del colpo dell’aratro a mano che aveva ricevuto sulla fronte, Grid e Euphrmina si sentirono disperati. Era naturale che Mumud sarebbe morto a seguito della morte di Agnus. A causa di Piaro, Grid avrebbe fallito la missione “Braham e Mumud”, mentre Euphemina
non sarebbe riuscita a completare la sua missione “Libera l’Anima di Mumud”.


“M-Maledetto Piaro…”


Era un troll come Braham!


“È tutto rovinato… Eh?”


Grid non credette ai suoi occhi. La luce grigia che aveva cominciato a ricoprire Agnus era scomparsa.


‘La sua morte è stata annullata a metà del processo?’


Tale concetto era diverso dall’immortalità passiva posseduta dalle leggende o da quelli che stavano per diventare tali. L’immortalità passiva era un’abilità che permetteva di resistere temporaneamente alla morte, mentre Agnus aveva già ricevuto la sua sentenza.


‘Come è possibile?’


La voce tetra di Agnus giunse alle orecchie del confuso Grid.


“Kuk… Kukuk! Non avrei mai immaginato che sarebbe arrivato un tale boss.”


“…”


Agnus spazzò via la luce grigia e apparve di nuovo. La carne e i muscoli del suo corpo erano lacerati, esponendo le ossa. Era come guardare un non-morto, tutti erano pietrificati.


“Evocare dei cavalieri… Non hai bisogno di controllare i bersagli evocati e questo la rende una della migliori tecniche di evocazione.”


Agnus si scostò i capelli verdi, intrisi di sangue e sudore. Naturalmente, era necessario avere un titolo nobiliare per poter evocare dei cavalieri. Ma in quello scontro non aveva mai pensato di
usare Evocazione dei Cavalieri. I giocatori con cui aveva un rapporto dominante erano già impegnati in battaglia e i PNG avevano vite finite. Era troppo rischioso evocarli contro il “potente” Grid.


“La morale della favola è che il tuo cavaliere è una truffa.”


Agnus fissò Piaro. Un PNG leggendario non era qualcosa che i giocatori potessero fronteggiare in quel momento. Non era troppo squilibrato che un tale mostro fosse in possesso di qualcuno?


‘Le persone pensano la stessa cosa di me quando mi vedono.’


Agnus rise e si ricordò di Dominio Assoluto. Era un’abilità che l’Evocatore di Baal poteva usare solo tre volte. Poteva rendere il bersaglio suo servo per sempre. Fino a quel momento, Agnus aveva
usato Dominio Assoluto solo una volta, quando aveva portato via il Lich Mumud a Braham.


‘Voglio usare questa abilità…’


Le labbra di Agnus si incurvarono all’insù. I suoi occhi rilucevano di avidità mentre fissava Piaro.


Dall’altro lato, Piaro guardava Agnus con fiera ostilità.


“Il potere sulla morte… Un tipo pericoloso.”


La forza di Agnus era tale che persino Piaro era in guardia contro di lui. Piaro capì che se non l’avesse finito subito, Agnus sarebbe tornato a vendicarsi di Grid.


“Devo ucciderti.”


Taack!


Piaro strinse la presa sulla falce e sull’aratro a mano.


“Ah, dimenticati di oggi.”


Agnus fece un passo indietro. Il potere di Immortal si raccolse attorno ad Agnus.


Clack! Clack clack!


Clack clack clack!


Uwaaaaah-


Aveva creato una barriera di migliaia di scheletri. Persino Piaro non riuscì a fare subito breccia ma ci mise un po’. Veradin gridò, mentre rompeva l’accerchiamento delle truppe di Ares: “Agnus, da questa parte!”


“Aspetta!”, urlò Grid ad Agnus, mentre questi si ritirava. “Non hai neanche un po’ di pepe? Per te ha davvero senso fuggire? Non lo trovi vergognoso?”


“Pepe?”


Agnus si bloccò sul posto. Grid pensava che la sua provocazione avrebbe funzionato. Sfortunatamente, Agnus era abituato alle critiche e alle prese in giro. Non era abbastanza suscettibile per rispondere alla provocazione di Grid.


“No? Kik!”


Flap.


Agnus gettò via la sua veste e rivelò la parte inferiore del suo corpo. Era scheletrico. Non era un bello spettacolo; Grid sussultò e alcuni si sentirono nauseati a quella vista.


“Rimanderò questo gioco alla prossima volta. In ogni caso, la missione non ha un limite di tempo.


Kukuk!”


Agnus cercò di abbandonare il campo, ma i membri di Overgeared e le truppe di Ares non avevano intenzione di permetterglielo.


“Volo!”


Una fenice emerse dal mitico Arco della Fenice Rossa di Jishuka e fece da segnale di attacco per le truppe di Ares. Ma…


“Impermeabile. Scudo Corporeo.”


Pepepepeok!


Volo! fu bloccato dall’incantesimo anti-aria di Agnus mentre le altre abilità furono disattivate da Scudo Corporeo. Naturalmente, Agnus non poteva fermare ogni abilità da solo. Ma aveva centinaia di negromanti al suo servizio e i loro non-morti ammontavano a migliaia. Era virtualmente impossibile fare breccia nell’esercito dei non-morti, che era concentrato solo sulla difesa. Piaro ed Euphemina erano in difficoltà contro gli scheletri.


“La prossima volta che ci incontreremo, evoca il contadino e finirai per piangere.”


Agnus usò la magia del Lich Mumud e si ritirò rapidamente. Mentre Immortal teneva occupati Overgeared e i membri di Ares, Agnus lasciò quel commento senza senso e abbandonò il campo di
battaglia.


[Non sei riuscito a sconfiggere Mumud.]


[La promessa di Braham dovrà attendere la prossima volta.]


***


L’aver fallito nell’uccidere Agnus non poteva essere interpretato come una sconfitta. Innanzitutto, lo scopo di Grid era stato quello di aiutare Ares ad occupare il Regno di Belto ed era stata solo una pura coincidenza che avessero incontrato Agnus.


『 Non appena Agnus e Immortal si sono ritirati, il Regno di Belto ha alzato bandiera bianca! 』


『 Il Dio della Guerra Ares ha occupato il Regno di Belto ed è diventato il secondo giocatore re! 』


『 È straordinario che una persona che possiede un esercito di livello nazionale sia rimasta nascosta per tanto tempo. Ancora una volta mi rendo conto di quanto è vasto il mondo di Satisfy.』


『 In questo senso, anche Agnus è incredibile. Potrà anche essere stato sconfitto e non aver mantenuto la sua promessa di uccidere sia il Re di Overgeared sia il Dio della Guerra, ma la sua
forza era unica. 』


『 Ha bloccato l’Armata di Ares e le élite di Overgeared… Ad essere onesti, il suo impatto è persino maggiore dell’apparizione di Kraugel. Non so più neanche quante volte mi sono sentito elettrizzato a guardarlo. 』


『 Ma la conclusione è che Grid è sempre il migliore. Il primo re che porta alla nascita del secondo giocatore re è qualcosa di straordinario. 』


『 Il contadino… 』


L’entusiasmo era grande. Dopo il Regno di Overgeared era nato il secondo regno di giocatori. Sembrava anche che questo avesse un forte rapporto con Overgeared e ciò aumentava esponenzialmente l’influenza di Grid. Molte persone cominciarono a stare in allerta e ad aver paura di lui. Anche la reputazione dell’Armata di Ares era salita alle stelle. L’impatto sulle persone era stato intenso perché una forza sconosciuta aveva primeggiato su un regno. La gente cominciò a sospettare che esistessero molte forze nascoste oltre all’Armata di Ares… E…


“Se Agnus non avesse consumato il suo potere per affrontare Ares all’inizio, il risultato di questo scontro con Grid avrebbe potuto essere diverso.”


“In particolare, il suo aspetto da non-morto quando stava per morire era elettrizzante. Agnus deve essere almeno al livello di Kraugel.”


“Ho sentito molto carisma nel modo in cui rideva mentre sacrificava la sua compagna.”


“Già… Agnus è unico. Diventiamo suoi seguaci.”


Gli ex-membri del Carnevale di Sangue ed altri malvagi erano attratti dalla forza e dalla follia di Agnus. Cominciarono a radunarsi attorno a lui.
<p style="text-align: center;">***
“Mi dispiace.”


Grid si scusò con Euphemina. Lei aveva perso l’opportunità di ottenere il Lich Mumud a causa delle sue ambizioni. Euphemina scosse la testa.


“Non scusarti. Innanzitutto, non sono sicura che sarei riuscita a trattenere Mumud, anche se avessi partecipato alla lotta.”


L’incontro con Agnus era stato inaspettato. Una pura coincidenza agli occhi di Grid e di Euphemina. Era dubbio che Euphemina, che aveva già consumato molte abilità contro le truppe
armate d’élite, sarebbe stata in buona forma contro Agnus e Mumud.


“È troppo forte.”


La forza di Agnus andava ben oltre le aspettative. Ma non c’erano ombre sul volto di Euphemina e su quelli dei membri di Overgeared mentre pensavano ad Agnus. Poteva anche essere molto
potente, ma alla fine Grid avrebbe vinto. Si sentivano al sicuro perché Grid era dalla loro parte. Tuttavia, l’espressione di Grid era scura.


‘La folla aveva ragione. Se Agnus avesse avuto tutti i suoi lich e i suoi cavalieri della morte contro di me fin dall’inizio, avrei avuto meno probabilità di vincere.’


Se non si fosse verificata la missione di Braham e Mumud, Grid non sarebbe stato all’altezza di Agnus. Grid era in grado di mantenere il suo status grazie al robusto effetto di compensazione
della missione.


‘Sì, al momento sono più debole di Agnus. Avrei perso se non fosse stato per Piaro.’


Ma…


‘La prossima volta sarà diverso.’


L’oscurità sul viso di Grid scomparve. Si ricordò della flessibilità dei suoi oggetti.


‘È il vantaggio più grande del Discendente di Pagma.’


Avrebbe potuto creare nuovi oggetti. Grid non ne dubitava. Sarebbe stato molto più facile affrontare Agnus se avesse avuto degli oggetti da usare contro i non-morti.


‘Ne sono sicuro. Agnus è diverso da Kraugel.’


Il controllo e i sensi di Kraugel costituivano il suo punto di forza, che lo facevano sembrare come un muro impenetrabile. Ma Agnus faceva affidamento sulle sue abilità e sembrava avesse molti
punti ciechi. Gli oggetti erano lo strumento giusto contro le abilità.


“Allora la prossima volta…”


Avrebbe vinto. Mentre giurava un ampio sorriso si aprì sul volto di Grid. Il gioco era troppo divertente e non c’era tempo di sentirsi annoiati.
<p style="text-align: center;">***
Fuori dal Regno di Belto.


Chik…


Chiiiiiik!


Agnus era solo e il suo corpo cominciò a trasformarsi in luce grigia. La durata della sua trasformazione in mezzo-lich era terminata.


[Sei morto.]


[Hai perso una grande quantità di esperienza.]


“Kik… Kikikikik! Grid…”


Agnus non era furioso, nonostante il suo apparentemente glorioso debutto fosse stato macchiato dall’umiliazione. C’era mai stato un altro avversario in grado di spingerlo così lontano dopo
Kraugel? No.


“Grid! Kihat! Kikikik! Kuahahah!”


Agnus era felice. Provava gratitudine per Grid, che era riuscito a seppellire i suoi ricordi dolorosi. Almeno, sarebbe riuscito a dormire profondamente quella notte.
                                


                                



