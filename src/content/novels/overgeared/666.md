---
title: Capitolo 666
pubDate: 2025-03-17T08:49:02.591Z
tags:
    - overgeared
---


Agnus.


Nato a Garmisch-Partenkirchen, Germania, era stato molestato a lungo dai suoi compagni di classe durante gli anni della scuola. Il bullismo era stato così intenso che avrebbe potuto raccontare infinite storie terribili. Sorprendentemente, questo bullismo era continuato anche in età adulta.


“Perché veniva tormentato?”


Chiese Lauel dopo aver letto le carte; il detective si accese una sigaretta e rispose.


“A causa del modo in cui parlava.”


“Uh? Era quella la ragione?”


Lauel rispose come se lo trovasse assurdo. Il detective scrollò le spalle con espressione amara.


“Non ci vuole molto per dare fastidio alle persone. È divertente veder soffrire un debole e poi diventa una cosa normale della vita… Be’ non c’è bisogno di allungare troppo la storia. Ciò che andrebbe notato è che l’amata di Agnus, che era il suo unico conforto, ha fatto una fine terribile.”


“…”


Il contenuto era terribilmente crudele. Le persone che avevano tormentato Agnus per tanti anni… No, quella feccia aveva stuprato l’amante di Agnus in gruppo. Davanti a lui.


“Lo shock l’ha portata a suicidarsi, alla fine. Da quel momento in poi, Agnus è cambiato. Ha messo in atto una terribile vendetta ed è stato condannato a 28 anni di carcere. Ma grazie ad una organizzazione per i diritti umani, ha passato in prigione solo tre anni prima di essere rilasciato.”


“Satisfy è stato lanciato quando lui è uscito…”


“Lo psichiatra di Agnus gli ha fortemente consigliato Satisfy come parte del suo programma di riadattamento sociale. Da allora, Agnus è diventato dipendente dai videogiochi e le persone attorno a lui si sono sentite sollevate. Hanno apprezzato che una bomba pronta ad esplodere sia stata confinata in un videogioco.”


“…”


In effetti, non c’era metodo migliore di un videogioco per ignorare la realtà. A differenza della realtà, il mondo dei videogiochi era pieno di divertimento e di storie interessanti e vigeva un sistema equo, che permetteva ad una persona di ricevere dei premi per ciò che faceva.


<i>Dok dok.</i>


Lauel picchiettò sul tavolo prima di afferrare le carte e alzarsi.


“Grazie.”


“Vengo pagato, quindi sono io che dovrei ringraziare te. Chiamami la prossima volta che hai bisogno di qualcosa. Puoi venire a Seattle quando vuoi.”


“…”


Lasciò il detective e tornò alla sua villa. Lauel era immerso nei suoi pensieri.


***


“Noe, perché non mangi?”


“Non voglio mangiare, nyang.”


“Perché?”


“Perché dovrebbe importarti se non mangio, nyong?”


“…”


I compagni animali erano delle creature. Anche se restavano nell’inventario senza fare nulla, avevano bisogno di mangiare per sopravvivere. Per di più, Noe era come un maialino che chiedeva costantemente di mangiare. Eppure, adesso rifiutava il pasto! Grid cominciò a preoccuparsi dopo aver visto il pancino piatto di Noe e chiese cautamente: 


“È perché non ti ho evocato quando ho combattuto con Agnus?”


<i>Flinch.</i>


Gli occhi triangolari di Noe ebbero un tic. La sua coda si drizzò mentre gridava:


“Esatto, nyang! Perché, nyang? Perché non mi hai chiamato mentre combattevi?”


Da tempo Noe vedeva in Grid un genitore. Era naturale, dato che Grid era stata la prima persona che Noe aveva visto quando era uscito dall’uovo e che Grid l’aveva allevato. Noe voleva sempre aiutarlo. Si preoccupava quando Grid combatteva con un nemico molto potente.


“Questo corpo è la migliore bestia demoniaca dell’inferno! Sono la più nobile creatura di questo mondo e tu dovresti dipendere da me! Nyang!”


Noe spalancò gli occhi il più possibile. Grid sorrise, vedendo il grande cuore di Noe.


“Mi dispiace. Non ti dimenticherò in futuro. Ma ora dovresti mangiare.”


Grid si era davvero dimenticato di Noe? Non era proprio così. Non poteva dimenticarsi del suo compagno animale più forte, mentre combatteva con Agnus. In effetti, Grid avrebbe voluto evocare Noe diverse volte durante lo scontro. Ma Agnus aveva fatto un patto con Baal, il 1° grande demone, e la menfi era il compagno animale di un grande demone.


Grid si era semplicemente spaventato. Aveva avuto paura che Noe venisse influenzato dall’aura di Agnus e che potesse tradirlo.


‘Un tradimento forse è troppo. Tuttavia, non posso escludere la possibilità che Noe possa essere influenzato da Agnus.’


C’erano ancora troppo cose che Grid non sapeva dell’Evocatore di Baal.


‘Non so molto sui negromanti, ancor meno dell’Evocatore di Baal…’


Non c’erano negromanti in Overgeared. Innanzitutto, il negromante era una classe specializzata nel gioco solitario e pochi di loro si univano alle gilde.


‘Devo capire meglio i negromanti.’


In particolare, si interrogava sulla natura di un cavaliere della morte. Grid cacciò un paio di mostri e diede le loro anime a Noe prima di scollegarsi.


***


Negromanti. Erano maghi in grado di evocare i non-morti, come gli scheletri, gli zombi, i gul<b>1</b>, i guerrieri scheletro, gli arcieri scheletro, i maghi scheletro, ecc. Più la loro statistica del Dominio era alta, più non-morti erano in grado di evocare. Inoltre, il livello dei non-morti dipendeva dal livello dell’evocatore. Un negromante medio di livello 300 aveva una statistica del Dominio del valore di circa 1500. Ciò implicava che egli poteva evocare 150 maghi scheletro allo stesso tempo.


In altre parole, il valore del Dominio richiesto per ogni non-morto era diverso. Per evocare un cavaliere della morte, disponibile per i negromanti di terzo avanzamento, erano richiesti almeno 1000 punti di Dominio.


Un cavaliere della morte veniva creato usando il corpo di un guerriero che si fosse costruito un’elevata reputazione durante la sua vita. Dato che il livello e le abilità variavano a seconda del corpo usato come materiale, era importante assicurarsi un corpo che fosse stato forte in vita. Una volta creato, il cavaliere della morte poteva essere usato per sempre. Come un compagno animale, poteva aumentare il proprio livello tramite la caccia. Le tendenze del cavaliere dipendevano da come il suo evocatore investiva i punti statistica ottenuti dopo l’avanzamento di livello.


Un negromante di terzo avanzamento poteva usare l’abilità “Produzione di un Cavaliere della Morte” solo una volta. Ma si ipotizzava che tale valore sarebbe aumentato con il quarto avanzamento.


“Agnus, il suo potere è davvero una truffa.”


Shin Youngwoo fece schioccare la lingua dopo aver raccolto informazioni sui negromanti da varie community. Più sapeva sui negromanti, più si rendeva conto di quanto il potere di Agnus fosse un imbroglio.


“C’è una ragione se le persone continuano a parlare di Agnus in questi giorni…”


Erano passati due giorni dalla battaglia. Persone di tutto il mondo erano coinvolte in un acceso dibattito su Agnus. Tutti erano eccitati e ipotizzavano che sarebbe stato lui ad ottenere la prossima classe leggendaria dopo Discendente di Pagma e Maestro di Spada.


“Non molti sanno delle classi di crescita nascoste. Mmm…”


Dopo aver raccolto informazioni sui negromanti e aver ripensato alle abilità di combattimento di Agnus, Youngwoo spense il computer. Mangiò e tornò nella capsula.


“L’Arcipelago di Behen.”


Il cavaliere della morte Lantier faceva la guardia alla 61° isola. Avrebbe creato degli oggetti per i non-morti ispirati al suo scontro con Agnus. Poi avrebbe finalmente conquistato l’Arcipelago di Behen e ottenuto l’eredità di Pagma. Questo era l’obiettivo più immediato di Shin Youngwoo. Era convinto fosse una scorciatoia per un rapido incremento di forza.


“Login.”


***


Grid non sprecò neanche un secondo dopo essersi collegato a Satisfy. Non appena fu connesso, si mosse verso un campo fuori da Reinhardt ed evocò le quattro Mani di Dio, Noe, Randy e i due Scheletri di Overgeared. Li fece cacciare per accumulare esperienza, mentre lui si sedette e si impegnò a migliorare la sua esperienza di sarto. Era quasi al livello macro… No, era al livello di caccia automatica di un negromante.


“Informazione Oggetto.”


Mentre cuciva, Grid richiamò le informazioni della Cintura di Tiramet.






[Cintura di Tiramet]


Classificazione: Unica (Crescita)


Esperienza: 58.9%


*Riduce il danno ricevuto del 10%.


*Stamina +250.


Una cintura che contiene il potere magico unico del Visconte Vampiro Tiramet. Se questa cintura cresce fino ad una classificazione leggendaria, chi la indossa potrà evocare il Visconte Vampiro Tiramet.


Peso: 13






“58.9%...”


Erano passati diversi anni in tempo di gioco da quando aveva ottenuto la Cintura di Tiramet. Ma era ancora bloccata sulla classificazione unica. Era davvero difficile farla salire al livello leggendario.


“Quando potrò evocare Tiramet, è probabile che il mio potere d’attacco salirà enormemente.”


L’abilità di tanking di Tiramet era una delle migliori tra i vampiri. Grid sarebbe stato molto più stabile in battaglia se avesse potuto evocare Tiramet.


‘Non dovrò dare alle Mani di Dio l’ordine di difendermi. Il morso di Tiramet significa che posso massimizzare la stabilità e il potere d’attacco allo stesso tempo.’


Grid cominciò ad ardere di motivazione. Considerando la forza di Lantier sulla 61° isola, l’esperienza della Cintura di Tiramet sarebbe aumentata esponenzialmente ogni volta che fosse stato colpito.


“Devo battere il ferro mentre è ancora caldo.”


Grid cominciò a muoversi senza smettere di cucire. Aveva in mente di fare visita a Sticks per raggiungere l’Arcipelago di Behen.


‘Aspetta.’


Grid si fermò sul posto.


Era molto più forte di prima. Ma era ancora difficile assicurarsi la vittoria contro Lantier.


‘Ho già finito di fare l’armatura per Lantier… Sarebbe bello fare una nuova arma.’


Non ricordava più da quanti anni usava Failure. Non era più riuscito a produrre un’altra spada famosa dopo Failure, al punto che la usava ancora anche dopo aver creato la recente Spada Fantasma.


‘Mmm.’


Aveva i materiali che si era assicurato nell’assalto a Belial. Inoltre, aveva imparato ad usare adeguatamente gli accessori di Belial mentre creava oggetti per i servitori più meritevoli. Decise di creare la spada che aveva sempre sognato. Ma c’era un problema.


‘Gli accessori di Belial contengono troppo potere demoniaco per l’arma di cui ho bisogno…’


Era una sfortuna che usare il materiale di un grande demone per fare un’arma implicasse che questa sarebbe stata specializzata in una sola caratteristica.


‘E se ci fosse una vera arma assoluta, forte contro i mostri normali, forte contro le persone, forte contro i grandi mostri e forte contro i non-morti?’


Ma un’arma del genere era possibile? Al momento, c’erano l’Arco della Fenice Rossa con classificazione mitica e la Lancia di Lifael, che erano entrambe specializzate in un unico potere, il fuoco e il potere divino rispettivamente. Era impossibile creare la perfetta arma tuttofare.


“…No, aspetta.”


Un fulmine colpì la mente di Grid. Un’idea emerse. L’abilità nascosta Combinazione Oggetti l’aveva ispirato!




<ol>
         <li style="font-weight: 400;" aria-level="1">Gul (o ghul): è un essere demoniaco o un umanoide mostruoso originato nella religione araba pre-islamica e associato ai cimiteri e al cannibalismo. Nella fiction moderna, il termine viene spesso usato per indicare un certo tipo di mostro non-morto.</li>
</ol>
                                


                                



