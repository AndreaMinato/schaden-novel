---
title: Capitolo 674
pubDate: 2025-03-17T08:49:02.592Z
tags:
    - overgeared
---


Il deposito cadaveri era un inventario riservato ai negromanti, che poteva contenere in modo permanente 5 PNG o mostri in totale. I negromanti erano soliti conservare il corpo di un PNG identificato o di un boss ottenuto in una missione o in un evento passato.


Lo facevano per accumulare corpi eccellenti e per poi usare il migliore tra di essi come materiale per un cavaliere della morte. In altre parole, il deposito cadaveri era una sorta di collezione di “candidati” a cavaliere della morte. Agnus aveva un solo cadavere nel suo deposito.






[Resti di Lantier]


Classificazione: Leggendaria


I resti del 15° Lantier, un tempo onorato come assassino leggendario.






“…Mi piacerebbe provare questo tizio, ma è troppo difficile far salire la statistica del Dominio.”


Agnus aveva cercato l’Arcipelago di Behen per trovare l’eredità di Pagma, che apparteneva al precedente evocatore di Baal.


Aveva lottato due giorni e due notti contro Lantier sulla 61° isola. Sia i suoi cavalieri della morte sia i suoi lich avevano perso punti esperienza diverse volte e Agnus aveva persino dovuto invocare le abilità passive dei lich. In breve, era stata una dura lotta, in cui aveva avuto parecchie difficoltà con il controllo della stamina. Agnus si sentì elettrizzato anche solo a ricordarlo. Riusciva a focalizzarsi solo sulla battaglia!


‘Un cavaliere della morte di livello 400 che usa un corpo leggendario…’


Per di più Lantier era un assassino. La sua agilità lo faceva apparire come un essere vivente, al contrario degli altri cavalieri della morte di Agnus. Agnus era convinto che Lantier sarebbe stato paragonabile al Lich Mumud.


‘Quando salirò di livello e otterrò la quantità necessaria di Dominio, potrò usare Lantier come se le sue braccia e le sue gambe fossero le mie.’


Avrebbe sfidato di nuovo la 62° isola, in cui aveva fallito.


“…Otterrò tutti i cavalieri della morte leggendari rimasti sulle isole.”


Agnus se ne rese conto in quel momento: i cavalieri della morte leggendari nell’Arcipelago di Behen erano l’eredità di Pagma ed erano armati con i suoi oggetti.


‘Devo averne di più.’


Ancora più forza.


‘Schiaccerò e distruggerò tutto.’


Non c’era migliore intrattenimento del massacro e della distruzione. Adesso riusciva a capire cosa provasse quella feccia che aveva goduto a tormentarlo senza tregua…


“Kuk!”


Agnus inciampò mentre era sovrappensiero e scosse il capo. Sentì sorgere un terribile mal di testa quando si rese conto che la sua mente era diventata talmente distorta da arrivare a provare comprensione per quei rifiuti umani che gli avevano distrutto la vita e che avevano ucciso la sua amata. Era una sorta di meccanismo di autodifesa.


“Ah… Ah… Kik, kikik.”


Agnus si leccava il sudore e a malapena riusciva a ridere. Cercò di ignorare il passato e quella realtà senza senso, prima di gridare:


“Veradin! Veradin!”


“Hai chiamato?”


Il palazzo dove risiedevano l’Imperatrice Marie e i Cavalieri della Rosa. Ad Agnus non importava cosa avrebbe pensato Marie e Veradin fu rapidamente convocato. Accorse in tutta fretta e Agnus dichiarò:


“Sto andando all’Arcipelago di Behen, adesso.”


“Uh?”


Veradin era turbato. Il cavaliere della morte del Cacciatore di Demoni Alex difendeva la 62° isola e Agnus non era in grado di batterlo al momento. Veradin non poté fare a meno di sentirsi confuso all’idea che Agnus sarebbe tornato nell’Arcipelago di Behen senza alcuna preparazione.


“Fallirai se ci riprovi subito. Perché ti sei messo in testa di fare una cosa inutile come…”


Veradin ammutolì nel bel mezzo della domanda, dopo aver scorto le lacrime negli occhi iniettati di sangue di Agnus.


“Tu…”


“Devo combattere…! Devo dimenticare!”


“…”


Agnus voleva dimenticare i ricordi del passato e la stessa realtà concentrandosi sul combattimento contro avversari più forti. Era un desiderio disperato. Veradin capiva quello che sentiva, ma fu costretto a fermarlo.


“Preferirei che andassi dall’Imperatrice Marie per ricevere una missione. Non è ancora tempo di tornare nell’Arcipelago di Behen. Al momento, è inutile indebolirti con sconfitte ripetute che non hanno alcun senso. Non solo non ti aiuterebbe, ma alla fine ti allontanerebbe anche da ciò che desideri. Adesso, fai un bel respiro e riprendi il controllo.”


“…”


Veradin era un giovane uomo di bell’aspetto, ma la sua voce era profonda quanto una caverna. C’era del carisma in quella voce grave, che infondeva nell’ascoltatore un’intensa fiducia. Grazie a quell’effetto, la mente di Agnus pian piano si calmò. Veradin lo notò e continuò a parlare.


“Non essere ansioso. L’Arcipelago di Behen resterà lì finché non sarai abbastanza forte.”


Il livello di difficoltà dell’Arcipelago di Behen era tremendo. Nemmeno Kraugel era riuscito a completarlo. Veradin ne era convinto grazie al suo cervello superiore e Agnus si disse d’accordo, dopo aver ritrovato l’autocontrollo.


“Kuk… Kukuk, sì. Sfiderò l’Arcipelago di Behen in un altro momento. Ora andrò da Marie. Spero che abbia preparato una missione divertente anche questa volta.”


***


“Perché non dici a Grid del passato di Agnus?” chiese Faker. 


Credeva che Grid meritasse di sapere di Agnus, in quanto sarebbe rimasto suo nemico ancora a lungo. Ma Lauel aveva un’opinione diversa. Aveva raccontato del passato di Agnus a tutti i leader di Overgeared, tranne che a Grid. La ragione era semplice.


“Grid non è senza cuore.”


A prima vista, sembrava egoista. Ma Grid non era disposto a infliggere danni agli altri per sempre. In pratica, intendeva dire che era pieno di compassione.


E se avesse scoperto il passato di Agnus?


“Piuttosto che sfruttare il suo passato come una debolezza, è più probabile che Grid empatizzi con lui. Si sentirà turbato quando dovrà affrontare quello psicopatico.”


“…”


Faker non era d’accordo. Sapeva che la compassione di Grid era limitata alla “sua gente”. Non aveva mai visto Grid mostrare pietà a un nemico.


Lauel sorrise con amarezza.


“Il passato di Agnus ha dei punti in comune con quello di Grid. Ciò significa che Grid proverà un senso di familiarità e questo potrebbe indurlo a compassione.”


Naturalmente, il peso di quel passato era diverso. I tormenti che Agnus aveva subito erano di entità maggiore rispetto a quelli a cui era stato soggetto Grid. Ma era stato egualmente doloroso per entrambi. Il dolore di una persona non poteva essere messo in discussione.


“Spero solo che non si sviluppi un legame tra di loro.”


Lauel espresse il suo desiderio mentre guardava fuori dalla finestra. Era certo che Agnus fosse veleno per Grid. Era terribile che avesse dovuto vivere un tale passato, ma Lauel non aveva intenzione di difendere l’essere deviato che era diventato. Faker lo guardò in silenzio dall’oscurità, prima di chiedere:


“Perché Veradin serve Agnus?”


Veradin era famoso fin dai suoi giorni da novellino. Era all’altezza di Lauel, ma la gente lo considerava ancora il migliore. Faker non riusciva a capire perché una persona del genere fosse al servizio di Agnus. Lauel ne diede un’interpretazione scioccante.


“Veradin non è al servizio di Agnus. Lo sta osservando, come fosse un esperimento interessante.”


“…Esperimento?”


“Veradin è uno psicologo.”


“…”


Alla fine, Agnus era ancora solo al mondo. Lauel pensava fosse un povero disgraziato.


***


[Sei arrivato sulla 60° isola.]






L’Arcipelago di Behen. Grid apparve all’ultimo punto di salvataggio prima della 61° isola. Accanto a lui c’era l’elfo Sticks, bellissimo pur essendo maschio.


“All’improvviso mi è venuta in mente una cosa. Il cavaliere della morte di Will Muller è il guardiano della 66° isola?”


L’essere leggendario che persino Braham riconosceva come il più forte. Grid pensò che sarebbe stato impossibile conquistare l’Arcipelago di Behen se avesse dovuto affrontare Muller. Sticks lo rassicurò.


“Pagma non poteva trasformare Muller in un cavaliere della morte, anche se aveva un patto con Baal. Muller era un’anima nobile.”


“…È davvero il migliore, non ha rivali.”


Ciò significava che era sopravvissuto dopo la morte? Poi Grid udì una voce familiare.


“Sticks! Sticks! Sticks!”


Era la voce della piccola fata Bini, che faceva da guida agli sfidanti dell’Arcipelago di Behen in assenza di Sticks. Cosa c’era di così urgente? L’esserino faceva un gran chiasso mentre volava attorno a Grid e a Sticks.


“Pant pant.”


Sembrava che avesse qualcosa da dire, ma aveva consumato molta stamina per aver volato con tanta fretta. Per parecchio tempo non riuscì a parlare, cercando di riprendere fiato.


‘Ecco perché l’esercizio fisico è importante.’


Quella stessa notte, avrebbe eseguito 200 flessioni e 100 squat e trazioni prima di dormire! Grid cominciò a riconsiderare il piano di esercizi che aveva seguito per alcuni anni.


“La 61° isola…! La 61° isola è stata completata!”


“Cosa?”


Sia Grid che Sticks ne furono sorpresi. Il Cavaliere della Morte Lantier. Il mostro dotato di agilità e furtività estreme era stato sconfitto?


‘Chi?’


Grid si era accaparrato la prima classe leggendaria e aveva continuato a migliorare da allora. In quel momento, era di nuovo rimasto indietro. L’impatto che quella notizia ebbe su Grid fu inimmaginabile. Se la prese col suo scarso talento che lo aveva fatto rimanere indietro, nonostante avesse una classe leggendaria. Mentre Grid era in preda alla frustrazione, la piccola fata pronunciò il nome di una persona totalmente inaspettata.


“Agnus…! Ha detto di chiamarsi Agnus! Era completamente pazzo!”


“Agnus?”


La stessa persona che aveva quasi fatto assaggiare la sconfitta a Grid davanti a tutto il mondo si ergeva di nuovo davanti a lui? Grid sentì ribollire il sangue. I suoi occhi bruciavano come quando aveva affrontato Kraugel nella Competizione Nazionale.


“…”
Il “solito” Grid perdeva la calma ogni volta che si scaldava, come chiunque altro. Ma…


“E che mi dici della 62° isola? Ha completato anche quella?”


Grid era diverso dalle persone comuni. Quando pensava a qualcuno che riconosceva come suo “avversario”, tutta la sua passione gli donava lucidità. 


“Non ha completato la 62° isola. È morto a causa di un paio di colpi di pistola.”


“Pistola? Quindi la 62° isola è sorvegliata dall’ex Cacciatore di Demoni?”


Ciò significava che Grid avrebbe dovuto combattere con il sigillo su Oscuramento. Ma doveva accettare quella penalità.


‘Devo arrivare alla 66° isola. Devo superare la 62° senza Oscuramento.’


Agnus aveva completato la 61° isola pur non avendo ancora una classe leggendaria. Grid aveva cominciato a scorgere i miti oltre le leggende, quindi non poteva essere peggio di Agnus.


“Andrò alla 62° isola.” disse Grid, mentre montava la Lama dell’Illuminazione sulla Spada Fantasma.


“Buona fortuna.”


Sticks sorrise gentilmente e lo esortò. Dall’altro lato, Bini stava diventando blu.


“C-C-Come puoi sfidare la 62° isola se anche quel pazzo umano ha fallito? Non sei neanche riuscito a superare la 61°!”


“È stato tanto tempo fa.”


<i>Supaaak!</i>


Grid avanzò verso il cancello che era stato creato davanti a lui. Bini non sapeva che fare, mentre Grid svaniva. 


“S-Sticks. Non avresti dovuto dire qualcosa? Quel tipo morirà di nuovo!”


“No.”


“…?”


“Purificherà l’Arcipelago di Behen e otterrà il titolo di Re Eroe.” disse Sticks significativamente, mentre estraeva una sfera di cristallo. Bini spalancò gli occhi nel momento in cui vide Grid.


<i>Kuwaaaaaaaang!</i>


Delle fiamme nere avanzavano verso il Cavaliere della Morte Alex!   
                                


                                



