---
title: Capitolo 676
pubDate: 2025-03-17T08:49:02.593Z
tags:
    - overgeared
---


<i>Peeeeeong!</i>


“…!”


Un’esplosione improvvisa! Alex tremò mentre puntava il fucile da cecchino contro Grid. Grid aveva un largo sorriso sul volto.


“Eh, che ne dici?”


Forse quello non era esattamente il suo campo, ma Grid era sempre pronto ad imparare, indipendentemente dalle circostanze. Studiava persino gli affari del suo regno gestiti da Lauel. Era un’abitudine che gli derivava dall’ossessione di non tornare ad essere un perdente. Naturalmente, il suo apprendimento era lento a causa della sua scarsa intelligenza. Tuttavia, non era un grosso problema. Non importava quanto fosse stupido, sarebbe migliorato comunque continuando a provare.


Il desiderio di essere migliore di quello che era! Grid si era sentito pieno di grandi aspirazioni durante la battaglia con Agnus. Poi era migliorato.


<i>Jiing.</i>


<i>Pepepepeng!</i>


Non c’era garanzia di vittoria contro un avversario forte. Doveva generare sempre nuove variabili e l’abilità più adatta a farlo, durante lo scontro con Agnus, era stata l’incantesimo di Allarme. Grazie a quell’esperienza, nello scontro con Alex Grid era conscio dell’incantesimo di Allarme fin dall’inizio.


Prevedeva che Alex avrebbe ristabilito di nuovo la distanza tra loro, dopo aver subito il potente attacco di Collegamento, e programmò l’incantesimo di Allarme sulla traiettoria di movimento che Alex avrebbe seguito, secondo la sua previsione. Naturalmente, Grid non era molto astuto e non era in grado di prevedere la traiettoria esatta. Di conseguenza, sprecò una gran quantità di Mana per estendere la magia su un ampio raggio.


‘Mi rimane solo abbastanza Mana per usare le abilità definitive ancora due volte… Eh?’


Come tutti i ranker, il flusso di coscienza di Grid accelerava durante una battaglia. L’eruzione di adrenalina aveva un effetto positivo. Perciò il giudizio di Grid fu rapido. 


“Arte della Spada di Pagma!”


Alex non aveva abbandonato la posizione da cecchino, nonostante l’attivazione di Allarme e il lancio di Missile Magico.


<i>Kuwaaaaaaang!</i>


Alex fece fuoco contro Grid con il fucile da cecchino.


“Rotazione.”


Grid usò immediatamente la sua abilità di contrattacco più potente, che poteva “deviare ogni tipo di attacco”. Ma fu inutile. La modalità cecchino della pistola magica era dotata dell’opzione “certezza di colpire il bersaglio”, che si attivava dopo aver impiegato un significativo intervallo di tempo per mirare. Era un concetto che rispecchiava la realtà. Non era una questione di velocità. Nel momento in cui si udì lo sparo, un corpo era già stato trafitto da un proiettile.


Lo stesso valeva per Grid. Non poteva aspettarsi la protezione delle Mani di Dio in quel momento.


<i>Peeng!</i>


“…!”


Il proiettile colpì Grid in mezzo agli occhi, lasciando una scia di giada, e si udì un suono simile ad un’anguria che scoppiava. In un certo senso, la testa gli era esplosa. La paura che Grid provò in quel momento fu enorme.






[Sei morto!]


[Una leggenda non muore facilmente. Puoi resistere a tutti gli attacchi per 5 secondi anche con la salute al minimo.]






“Ah…!”


Il corpo di Grid s’inzuppò immediatamente di sudore. Non era un’esagerazione dire che sembrava un ratto in procinto di annegare. Non aveva appena sentito la sua testa esplodere come un cocomero? Il primo gesto di Grid fu quello di toccarsi la testa con le mani tremanti. Aveva paura di scoprire che era diventato un corpo senza testa. Fortunatamente, la sua testa era a posto. Anche il foro sulla sua fronte si era richiuso. C’erano stati casi di mostri o di PNG senza testa, ma persino il Gruppo S. A. evitava che i giocatori potessero subire un simile danno.


“Pant… Pant…”


Il respiro di Grid si fece irregolare, dopo aver vissuto quella terribile esperienza, e anche la sua paura crebbe. Normalmente, avrebbe agito con tutta la sua forza durante i cinque secondi di immortalità. Ma ne aveva già sprecati due per riprendersi. Alex non si lasciò scappare quell’occasione.


<i>Tang tang! Tatatatatang!</i>


Era convinto che l’intruso avesse subito un danno fatale e si stava dando da fare per sferrare un attacco ancora più aggressivo. Il fucile da cecchino fu convertito di nuovo in una pistola e riprese a sparare una raffica di proiettili contro Grid.


“…”


L’intruso era un grande demone. Bisognava proteggere l’Arcipelago di Behen dai grandi demoni e salvare l’umanità. Questo era l’ordine che Pagma, il suo evocatore, gli aveva lasciato e che costituiva la forza che guidava il Cavaliere della Morte Alex. Non avrebbe smesso di attaccare finché non fosse morto. Il risultato?


<i>Tatatatatang!</i>


Mancavano solo due secondi al termine dell’immortalità passiva e il corpo di Grid si era già riempito di proiettili. Alex usò delle rapide abilità di fuoco senza ragionarci troppo. A quel punto, la furia di Grid raggiunse il culmine.


“…Mi sta facendo consumare l’immortalità.”


Ciò significava che non avrebbe potuto sfidare immediatamente la prossima isola.


“Grazie a te, dovrò restare ancora un altro giorno senza fare nulla. Oscuramento!”


<i>Kuwaaaaaaang!</i>


Una tromba d’aria ricoprì Grid. La sua pelle impallidì e il bianco dei suoi occhi si fece nero. Persino il suo respiro, ora visibile, era nero.






[Il potere della tua magia nera è aumentato.]


[Non hai più magia nera. Sarà rimpiazzata dal potere demoniaco.]


[Mentre Oscuramento è attivo, la tua specie cambierà in mezzo-demone.]


[Come mezzo-demone, la tua salute massima si è ridotta del 50%. Il tuo potere d’attacco, il tuo potere magico e la tua agilità aumenteranno del 30%.]


[Tutti gli attacchi saranno convertiti nell’attributo oscuro.]






Il suo corpo era già nello stato immortale! Grid non doveva aver paura di ricevere danni ulteriori dal Cacciatore di Demoni Alex. La chiave per chiudere quella battaglia il prima possibile era Oscuramento. Ma…






[L’immortalità passiva durerà ancora un altro secondo.]






Poteva battere Alex in un secondo, anche se la sua barra della salute era piena per due terzi?


“Ira del Fabbro!”


<i>Tang tang!</i>


<i>Tatatatatang!</i>


Grid usò un potenziamento e corse in linea dritta. Non c’era bisogno di schivare e riuscì ad accorciare rapidamente la distanza con Alex. Anche la sua agilità era aumentata grazie ad Oscuramento.


“Trasformazione Oggetto! Lancia di Lifael!”


<i>Kuoooooooh!</i>


Le Mani di Dio si trasformarono in lance dorate e trafissero Alex tutte nello stesso istante.






[La durata dell’immortalità è terminata.]






Grid tornò ad essere mortale.


<i>Clink!</i>


Sembrava che Alex sorridesse mentre puntava la pistola. Grid non era riuscito a godersi gli effette della Cintura di Tiramet e del titolo di Primo Re a causa di una morte istantanea con il 50% di salute rimanente. Ora gli era rimasto un solo punto salute e aveva davanti la pistola di Alec…


‘…È calmo?’


La 60° isola. Sticks guardava stupefatto la battaglia. Grid stava per morire e fronteggiava Alex, che aveva ancora metà della sua salute. Eppure, Grid non tremò davanti alla pistola che puntava contro di lui. Un’incredibile calma si era impadronita di lui. Sticks pensò che l’autocontrollo di Grid non fosse normale.


‘Colui che è benedetto dagli dei.’


Le persone si facevano piccole davanti alla morte. Gli innumerevoli sfidanti che avevano messo piede sull’Arcipelago di Behen avevamo sempre reagito con frustrazione e disperazione davanti alla morte. Eppure, Grid non sembrava affatto turbato.


<i>Taaaang!</i>


Nella sfera di cristallo, la riproduzione di Alex fece fuoco con la sua pistola. Il suono dello sparo indusse Sticks e Bini a chiudere gli occhi. Entrambi si aspettavano che Grid sarebbe morto. Ma il ragazzo non si arrese. Non provava frustrazione né disperazione. Lo scenario peggiore?


‘Quante volte sono riuscito a evitare il peggio?’


Grid ci era abituato.


<i>Taaaang!</i>


Nel momento in cui Alex fece fuoco…


“Movimento Senza Restrizioni!”


Era l’abilità collegata al titolo “Eroe Segreto”: uno scatto di alto livello che permetteva di evitare tutti gli attacchi finché non si fosse raggiunto “il bersaglio desiderato” entro 200 metri.


“…!”


La luce viola di Alex tremò. Era confuso dal fatto che Grid fosse riuscito ad evitare i quattro proiettili che gli aveva sparato davanti con dei semplici movimenti del capo.


“Heok…!”


Sticks e Bini erano sbalorditi mentre guardavano Grid nella sfera di cristallo. In particolare, Sticks era così sorpreso che sentì risorgere il suo malore al cuore. Poi Grid…






[È stato attivato l’effetto opzionale ‘Estasi di Desiderio’ della Spada Nata dall’Illuminazione e da Forti Desideri!]


[Il tuo potere d’attacco aumenterà di tre volte e la tua elusione aumenterà del 99% per 20 secondi.]


[La tua difesa è scesa a 0.]






<i>Teong!</i>


Grid evitò tutti i proiettili grazie all’uso di Movimento Senza Restrizioni. Diede una spallata ad Alex e poi, mentre questi indietreggiava, lo seguì. 


“Arte della Spada di Pagma…!”


Cuspide Assassina era la sua abilità più potente? Non era sufficiente. Grid voleva usare un’abilità che infliggesse un danno ancora maggiore, per poter sfruttare l’opzione 200% della Lama dell’Illuminazione. Ma l’Arte della Spada di Pagma aveva lo svantaggio mortale di un lungo tempo di ricarica e anche Collegamento era ancora in ricarica.


Eppure, Grid non aveva niente di cui preoccuparsi. Aveva ancora l’abilità più elevata di Collegamento, ovvero Collegamento Trascendente!


“Collegamento Trascendente.”


“…!”


<i>Kwa kwang!</i>


<i>Ku kwa kwa kwa kwa! Ku kwa kwa kwa kwa!</i>


Una turbolenta tempesta di lame di energia a corto raggio! Il corpo di Alex fu maciullato.


<i>Kuwaaaaaaang!</i>


Le lame di energia riapparvero diverse volte e lo inghiottirono. La 62° isola tremò ripetutamente. La forza era tale da far cadere chiunque a terra. Dall’altro lato, il Cavaliere della Morte Alex riusciva a malapena a curarsi dal danno oscuro…


“Kiyaaaaaaaaaaack!”


Il potere delle abilità di potenziamento di Grid e di Estasi del Desiderio era travolgente. Non era un livello a cui si poteva resistere solo con una scarsa guarigione. La 62° isola fu infine purificata.






[Il Cavaliere della Morte Alex è stato sconfitto!]


[Sei riuscito a completare la 62° isola!]


[Hai ottenuto la Baionetta Magica di Alex (Prodotta da Pagma)!]


[Hai ottenuto i Guanti Rapidi di Alex (Prodotti da Pagma)!]


[Come ricompensa per aver purificato l’isola, hai guadagnato un livello!]






<i>Shaaaaaah-</i>


Poi una luce scese dal cielo. La desolata 62° isola tornò ad essere rigogliosa di fiori e di vegetazione.


“Ah…”


Grid aveva vinto di poco. Il suo sorriso traboccava di sollievo e di gioia. In effetti, non era necessario dare un significato speciale al gioco. Il gioco in sé era divertente e godibile.


“Grid! Grazie Grid!”


Sticks faceva un gran chiasso, mentre si precipitava correndo da una grande distanza. La fata Bini sbatteva veloce le ali accanto a lui. Ricordarono sogni e speranze dimenticate quando poterono ammirare l’Arcipelago di Behen sempre più purificato.
                                


                                



