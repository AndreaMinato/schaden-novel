---
title: Capitolo 677
pubDate: 2025-03-17T08:49:02.593Z
tags:
    - overgeared
---


“Hai sconfitto Alex come mi aspettavo. È davvero fantastico.” 


Disse Sticks col volto illuminato. Grid avevo lo stesso sguardo. I due, insieme, erano deliziati di essere riusciti a scalare quell’imponente montagna. In particolare, l’eccitazione di Sticks era immensa. Aveva aspettato a lungo un salvatore che purificasse l’Arcipelago di Behen. Lo aveva aspettato per decenni. Per lui, Grid era come una luce di speranza.


Dall’altro lato, il cuore eccitato di Grid stava lentamente risprofondando.


“Sticks, capisco perché hai detto che sarei riuscito a completare l’Arcipelago di Behen. Il Cacciatore di Demoni Alex non poteva usare nessuna delle sue abilità originali.”


“…”


In base a quello che Yura gli aveva mostrato durante l’assalto al grande demone, le abilità di un Cacciatore di Demoni erano piuttosto variegate e il loro potere era tremendo. Grazie alle loro speciali caratteristiche in grado di sopprimere le specie demoniache, il suo avversario avrebbe potuto bloccare Grid in modalità Oscuramento.


Tuttavia, le uniche abilità che Alex aveva usato erano l’esplosione di potere magico e l’attacco improvviso. Aveva sfruttato le singolari proprietà di trasformazione della baionetta magica per attaccare Grid. Col senno di poi, era accaduto lo stesso con Lantier. A quel tempo, Grid non ci aveva fatto caso perché era stato ucciso subito. Ma ripensandoci in quel momento, Lantier aveva usato solo la furtività e non aveva mostrato altre abilità speciali.


“…Sembra che perdano la maggior parte della abilità che avevano in vita quando diventano cavalieri della morte.”


Quando si trovavano in quello stato le loro statistiche di base e il loro livello scendevano significativamente rispetto ai valori che avevano avuto in vita. E non potevano neanche usare delle abilità. Il non-morto Alex, che aveva spinto Grid al limite, era da 10 a 100 volte più debole rispetto a come era stato in vita. 


‘Ecco perché Sticks era così sicuro che potessi completare l’Arcipelago di Behen.’


<i>Kkuok!</i>


Il pugno chiuso di Grid tremò. Il suo orgoglio era ferito.


‘Non sono forte quanto le leggende di un tempo. La verità è che i cavalieri della morte delle leggende del passato sono deboli…’


Sticks vide che il corpo di Grid tremava e non negò.


“Corretto. I cavalieri della morte leggendari sono molto deboli. Sono deboli rispetto a quando erano in vita, ma lo sono diventati ancora di più da quando il loro padrone Pagma è scomparso. Per essere onesti, è vergognoso dare loro il titolo di leggende. Ecco perché credo che tu possa batterli.”


“…Ah.”


Grid riuscì solo a sospirare. La sua eccitazione di poco prima era scomparsa. Era naturale. Aveva sprecato la sua immortalità su un cavaliere della morte che non poteva neanche definirsi leggenda. Aveva perso la sua immortalità, nonostante si trattasse di un avversario contro cui avrebbe potuto vincere senza sprecarla.


‘Non può continuare così.’


Grid sapeva che era troppo portato ad affidarsi alla sua immortalità.


‘Adesso non conta più il potere degli oggetti, ma il potere dell’immortalità? Allora dovrebbero chiamarmi il Re di Immortal, non il Re di Overgeared.’


Grid non si rese conto che almeno il Re di Immortal aveva più stile del Re di Overgeared. Era un peccato. Grid ripensò alla sua battaglia contro Agnus.


‘Se non avessi avuto l’immortalità, sarei stato sconfitto…’


In quel momento, Grid realizzò.


‘Non solo Agnus. La ragione per cui ho vinto la maggior parte degli scontri uno contro uno non è perché ero più forte dei miei avversari, ma perché avevo l’immortalità.’


L’immortalità era un’abilità unica delle classi leggendarie. Nessuno l’avrebbe biasimato per aver vinto grazie ad essa. Non era riprovevole usare un’abilità che si aveva a disposizione. Ma Grid non poté fare a meno di criticare se stesso.


‘Questo modo di pensare è un veleno.’


Il problema era che l’idea “Non posso morire perché sono immortale” era profondamente radicata nel suo subconscio. La percezione che gli diceva di poter vincere perché aveva l’immortalità lo induceva anche a pensare che non avrebbe potuto assolutamente vincere senza di essa. Un giorno si sarebbe ritrovato a sperimentare una grave delusione se non avesse posto riparo a quella mentalità marcia.


Era una congettura piuttosto accurata. Grid non ne era consapevole, ma stava attraversando una trasformazione che una persona comune raramente si trovava a vivere. Quante persone al mondo si rendevano conto dei loro pensieri inconsci e tentavano di porvi rimedio quando si accorgevano che erano dannosi? Molti scrittori razionalizzavano la loro abitudine di fumare dicendosi “Non riesco a scrivere senza sigarette” ed evitavano di abbandonare il vizio del fumo per altri dieci anni. Grid stesso non lo sapeva, ma era già diventato una persona speciale.


“Ma…”


Mentre Grid era così profondamente concentrato, gli giunse alle orecchie la voce di Sticks. Con grande calma gli aveva messo davanti la dura realtà, ma adesso sorrideva con calore.


“Qui i cavalieri della morte sono più deboli di quando erano in vita, ma queste leggende sono solo spettri del passato. Al giorno d’oggi ci sono davvero poche persone al mondo in grado di sconfiggerli.” Quello era il punto principale. “Ti prego, non fraintendermi. La ragione per cui ho creduto in te è che ho fiducia nelle tue abilità, non perché disprezzo i cavalieri della morte. Te l’ho già detto tante volte, ma tu sei una persona grandiosa. Sii fiero di questo.”


“…”


Era l’elogio di un saggio. In passato Grid avrebbe avuto un sorriso da un orecchio all’altro a quelle parole. Si sarebbe grattato la testa e avrebbe sorriso con una faccia da scimmia. Tuttavia, per la persona che era diventato, non poteva esserne compiaciuto. Voleva puntare più in alto. Se non era soddisfatto di sé, non poteva gioire quando veniva elogiato.


“Forse sarò migliore in confronto ai giocatori comuni. Tuttavia, ho a che fare con dei mostri.”


I grandi demoni che avevano il potere di condurre l’umanità alla totale distruzione, Agnus che aveva fatto un patto con Baal, l’Impero Saharan del Continente Ovest, Ares ai confini dell’impero, il Maestro di Spada Kraugel unico nel suo genere, i yangban del Continente Est…


C’erano anche i membri di Overgeared. Erano compagni e avversari speciali. Se fosse stato troppo negligente, sarebbe rimasto indietro.


‘No.’


Grid era già determinato ad essere il migliore. Credeva davvero di poterlo essere. Aveva fiducia in se stesso per la prima volta da quando era nato. Non voleva mai arrendersi.


“Sigh…” Grid fece un profondo respiro e si alzò. Il suo sguardo era risoluto. “Sulla prossima isola, vincerò senza affidarmi all’immortalità.”


“…!”


Sticks fu preso alla sprovvista. Sapeva che era necessario almeno un giorno affinché l’immortalità di una leggenda tornasse a funzionare di nuovo.


“Non avrai in mente di sfidare subito la 63° isola?”


Senza l’immortalità passiva! Sticks era sopraffatto dalla determinazione di Grid e tremò.


“Sono pazzo secondo te?” Grid fissò Sticks. “Naturalmente lo farò domani.”


Grid aveva detto che non si sarebbe affidato all’immortalità, ma questo non significava che avrebbe combattuto senza.


“Perché dovrei sfidarla senza l’immortalità?”


“…”


Come ci si aspettava da Grid. Nonostante la sua dedizione, non aveva commesso un errore. Il suo immenso orgoglio si piegava facilmente. Non voleva essere danneggiato da un futile tentativo. Non era una cosa bella da ammirare, ma era estremamente ragionevole.


‘Questo è davvero il re di una nazione…’


Tutto a un tratto, Grid tirò fuori un tessuto e cominciò a cucire della biancheria intima.


***


“Umm…”


L’attrazione principale di un gioco era il sistema di ricompensa. Grid si divertiva molto quando controllava il risultato di un oggetto che aveva prodotto e si accorgeva che si trattava di un bel bottino. Ma non verificò le informazioni degli oggetti che aveva ottenuto dopo aver sconfitto Alex. Ne aveva paura.


‘Il problema è che il Cavaliere della Morte Alex è debole.’


Ciò che Alex era stato in passato era sconosciuto. Tuttavia, il Cavaliere della Morte Alex era troppo debole per poter essere definito leggenda. Naturalmente, ciò valeva in confronto alle leggende del passato. Tra i giocatori attuali, solo Grid e Kraugel avrebbero potuto sconfiggerlo. Era un boss potente. Ma per colpa di Sticks, Grid aveva la percezione che Alex fosse un debole. Pensava che gli oggetti lasciati da Alex sarebbero stati solo spazzatura. Alla fine…


“Ummm…!”


Grid non controllò le informazioni degli oggetti mentre cuciva quattro paia di mutande. Non aveva il coraggio di guardare in faccia la terribile realtà. Sticks ne era frustrato.


“Da’ un’occhiata alla pistola e ai guanti il prima possibile. Saranno sicuramente degli equipaggiamenti incredibili.”


“Aspetta… Farò ancora un’altra mutanda.”


“…”


Che senso aveva quella sceneggiata? Sticks non riusciva a capire Grid. Tuttavia, la maggior parte dei giocatori avrebbe compreso.


‘Se queste mutande avranno una classificazione rara allora controllerò le informazioni degli oggetti!’


Fino a quel momento, tutte e quattro le mutande che aveva realizzato avevano una classificazione normale. Il suo livello di produzione della biancheria intima era ancora basso, ma Grid pensava anche che fosse dovuto alla sua sfortuna.


‘La massima classificazione che un livello di abilità intermedio può produrre è rara… Se adesso appariranno delle mutande con classificazione rara, lo considererò un momento di fortuna.’


E se avesse valutato gli oggetti in quell’esatto momento?


‘La classificazione potrebbe diventare più alta o potrebbe esserci un’altra opzione…!’


Naturalmente, era un pensiero illogico. Era come la superstizione sull’avanzamento che girava tra i giocatori, che diceva che certi tempi e luoghi fossero migliori per avanzare di livello. Ma gli umani amavano le superstizioni. Vi si affidavano soprattutto quando si ritrovavano davanti ad una probabilità.






[Hai completato la produzione di biancheria intima.]


[Grazie all’effetto del Metodo di Produzione di Biancheria Intima intermedio, hai prodotto un capo di biancheria intima di classificazione rara! C’è una probabilità molto bassa che venga aggiunta un’opzione!]






<i>Ttiring-</i>






[Biancheria Pulita]


Classificazione: Rara


Tenuta: Nessuna   Difesa: 5


*Agilità: +1


Non ha caratteristiche distintive, ma questa biancheria è molto comoda da indossare. Quando la indosserai ti sentirai a tuo agio nello svolgere le tue attività.


Peso: 1


*Quando produci oggetti con classificazione rara, tutte le tue statistiche salgono permanentemente di 2 punti e la tua reputazione su tutto il continente sale di 30 punti.






I vantaggi da fabbro di Grid avevano subito una terribile penalità dopo aver prodotto un certo numero di oggetti leggendari. Adesso le sue statistiche non salivano più, indipendentemente da quanti oggetti rari o epici producesse. Ma questo valeva solo per la sua attività di fabbro. Le abilità di cucito e di produzione di biancheria intima di Grid erano solo di livello intermedio, dunque non c’erano penalità. 


“Adesso!”


Grid fu molto contento di vedere che le sue statistiche erano salite di due punti. Credeva di essere sfortunato e gridò a gran voce:


“Valutazione! Del Fabbro! Leggendario!”


“…”


Alcuni dei Discendenti di Pagma erano destinati ad essere sempre imbarazzanti dato che i nomi delle abilità dovevano essere pronunciati ad alta voce. Ma a Grid non importava. Fin da quando aveva gridato Combinazione Oggetto, la sua faccia era diventata di bronzo. Adesso lasciava l’imbarazzo a quelli che erano con lui. Ad esempio a Sticks, la cui faccia era diventata tutta rossa.






[Stai osservando l’oggetto bersaglio con gli occhi del fabbro leggendario.]


[Se l’oggetto ha una funzione nascosta, verrà individuata.]






<i>Ttiring-</i>






[Guanti Rapidi di Alex (Prodotti da Pagma)]


Classificazione: Leggendaria


Tenuta: 60/340   Difesa: 130


*La normale velocità d’attacco sarà incrementata di tre volte.


Guanti realizzati dal fabbro leggendario ed Evocatore di Baal, Pagma.


Nel realizzarli si è concentrato sul superamento delle debolezze del Cavaliere della Morte Alex, il guardiano della 62° isola.


Peso: 66






“Due volte?”


No.


“Non due, ma tre volte?”


Il cuore di Grid prese a battere forte.
                                                


                                



