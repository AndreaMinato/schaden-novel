---
title: Capitolo 679
pubDate: 2025-03-17T08:49:02.593Z
tags:
    - overgeared
---


<i>Clink!</i>


Grid convertì la Baionetta di Ingegneria Magica di Alex alla modalità cecchino e controllò la distanza massima. La distanza per il colpo da cecchino non era menzionata nella descrizione dell’oggetto. Grid utilizzò un bersaglio per identificare questa distanza.


’<i>87 metri…</i>’


Ovviamente, ogni maschio coreano nobile, che si era unito all’esercito, avrebbe saputo che si poteva colpire con un fucile un bersaglio a distanza di 200, 300 metri. Ma era ovvio che il bersaglio fosse piccolo. Quando Grid usò la modalità cecchino, fu ad una distanza di 87 metri che era possibile applicare la funzione ‘puoi colpire’. Se la distanza fosse stata maggiore, il bersaglio non si sarebbe visto facilmente e la precisione sarebbe diminuita, provocando l’apparizione di una finestra di allerta.


‘<i>La prestazione del mirino fa schifo…</i>’


Il mirino di un modello da cecchino mostrava una minima capacità di zoom. Grid si chiese se questo potesse essere definito un fucile da cecchino. Ma c’era una cosa che non si poteva ignorare. Il potere scientifico di Satisfy risaliva per lo più al Medioevo. Su Satisfy, le pistole non erano un prodotto della scienza della tecnologia. Era il risultato dell’ingegneria magica che i nani avevano sviluppato. Pagma non aveva saputo come produrre una baionetta magica finché non aveva appreso come farlo dai nani.


‘<i>Inoltre, la modalità cecchino era qualcosa che nemmeno i nani erano in grado di creare.</i>’


Innanzitutto, Satisfy possedeva l’abilità ‘Occhio di Falco’. Questa aiutava ad espandere il campo visivo e ad identificare chiaramente i bersagli lontani. Tutti i cecchini di Satisfy possedevano questa abilità. In poche parole, c’era stato un momento in cui non esisteva nemmeno il concetto di mirino. Il fatto che Pagma avesse creato un mirino al giorno d’oggi poteva essere considerato come un evento incredibile. Era comprensibile che avesse una prestazione scadente.


“Beh, non importa.”


Yura era una pistolera e doveva avere un’abilità per la visione, che le permetteva di massimizzare le capacità del fucile da cecchino. Poteva prendere di mira bersagli che erano distanti alcune centinaia di metri. Questo era il vero motivo per cui Grid non desiderava la Baionetta di Ingegneria Magica di Alex. Lo stesso era successo con l’Arco della Fenice Rossa. Era impossibile per Grid utilizzare il potere della Baionetta di Ingegneria Magica di Alex al 100% quando non possedeva l’abilità Occhio di Falco.


‘<i>Non serve farsi sviare. Il tempo di puntamento è troppo lungo ed il bersaglio deve trovarsi entro 100 metri per una morte istantanea.</i>’


Non aveva bisogno di essere avido. Questa era di base un’arma per un Cacciatore di Demoni. Darla a Yura avrebbe beneficiato tutto il Regno di Overgeared. Grid non aveva dubbi. Sorrise di gioia mentre immaginava una donna bellissima mirare al nemico con un fucile da cecchino. La Yura immaginata sembrava stranamente carina e ammaliante.


“… Sigh.”


Grid scacciò via questa immagine. Si sentiva patetico a toccare un albero su cui non poteva salire.


‘<i>Riceverei solo danni se mi piacesse qualcuno.</i>’


L’incidente con Ahyoung fu il trauma più grande nella vita di Grid. Grid non aveva alcuna fiducia nelle relazioni nel mondo reale. E le donne che urlavano il suo nome quando andava ai ristoranti cinesi? Giusto. Grid pensò che il motivo per cui queste donne esultavano era perché erano semplicemente delle fan. Era l’unico motivo razione per cui le donne erano carine con lui. Chi poteva immaginare che un uomo, che era una celebrità e aveva il potenziale per essere tra i più ricchi del mondo, avesse una fiducia in sé così bassa?


Ma questa era la verità. Grid aveva ricevuto un grosso colpo psicologico. Ovviamente, questa situazione si applicava solo nella realtà.


‘<i>Non importa, ho Irene.</i>’


Quanto si sarebbe sentito solo senza di lei? Era sempre grato alla persona che gli aveva donato l’amore.


“…”


Grid pensò allo sguardo gentile e caloroso di Irene. Le sue mani si stavano muovendo senza sosta mentre pensava. Tagliò il tessuto con le forbici e usò l’ago e il filo per dargli la forma di un indumento intimo. Sticks era veramente in imbarazzo. Un fabbro leggendario e re di una nazione stava seduto a creare intimo con espressione onesta. Sticks sentiva che c’era qualcosa di sbagliato. Tuttavia, Grid non era a disagio quando svolgeva il suo lavoro.


‘<i>Devo aumentare il livello dell’abilità e creare intimo a tutti i soldati.</i>’


Dopo aver ottenuto il Metodo di Produzione di Biancheria Intima Intermedia, l’intimo di Grid aveva ottenuto un’abilità di difesa, anche se era di classificazione normale. La difesa era a cifra singola e davvero bassa, ma era meglio di niente. Una difesa a cifra singola poteva salvare 10.000 o 20.000 persone!


‘<i>Non mi serve fare molti soldi… Va bene. Continuiamo a creare. Sarò il manager di una fabbrica di intimo.</i>’


L’attuale Grid era concentrato sull’aumentare l’abilità del livello della sua produzione di intimo. L’abilità era solo ad un livello intermedio e l’esperienza cresceva in maniera costante, nonostante non producesse oggetti con una classificazione alta. Per questo, non usava alcun materiale speciale per l’intimo. Usava i materiali più economici. Il costo per la crea-zione dell’intimo era meno di due monete d’argento. Ovviamente, prima o poi si sarebbe accumulata una piccola quantità. Anche se si trattava di due monete d’argento a pezzo, sarebbero servite molte monete d’oro per poter creare indumento per 10.000 soldati. Il Saggio Sticks era preoccupato per questa cosa.


“Il tuo interesse per i soldati è forte e merita di essere lodata. Ma questa non sarà una perdita considerevole per il regno?”


Sticks attualmente stava lavorando per il Regno di Overgeared. Lauel e Rabbit gli avevano chiesto di insegnare all’accademia e di occuparsi della gestione finanziaria. Ecco perché stava parlando di investimenti con Grid. Grid si sentì grato verso il preoccupato Sticks e sorrise.


“Va tutto bene. Sto mettendo i soldi di tasca mia.”


“Uh…”


Il re stava finanziando i soldati? Sticks rimase sorpreso dalla decisione di Grid. Gli essi umani che ricoprivano posizioni importanti erano spesso avidi. Era rara la comparsa di una persona come Grid, che non provava alcuna avidità. Grid spiegò.


“Se creo l’intimo, piacerò di più ai soldati. Allora, non protesteranno quando poi aumenterò le tasse. Giusto?”


“… Capisco.”


In effetti, gli esseri umani non erano facili da giudicare. Il Saggio Sticks si sentì ispirato.






[La statistica dell’intelligenza di Sticks, capo dell’Accademia di Overgeared, è aumentata di 10.]


[Il Saggio Sticks, capo dell’Accademia di Overgeared, ha appreso le abilità ‘Allerta Umano’ e ‘Cautela’.]






“????”


Cos’era successo? Sticks si inchinò verso Grid, che non sapeva cosa stesse accadendo.


“Grazie.”


“…”


In qualche modo, Grid si sentì un po’ infastidito.


***


“Lo percepisco ogni volta, ma il comfort della capsula di classe diamante della Comet Group è davvero fantastico.”


Anche giocare a giochi sul PC, su un piccolo monitor, stimolava i nervi periferici umani. Chiunque giocasse ai giochi sul PC, finiva con l’avere la mano che teneva il mouse ricoperta di sudore. L’emozione dei giochi in realtà virtuale, che erano un’esperienza nettamente più immersiva rispetto ai giochi da PC, era molto più grande.


Il sudore scorreva su tutto Shin Youngwoo quando si alzò dalla capsula. Se non fosse stato per l’abilità della capsula di classe diamante di controllare la condizione dell’occupante, avrebbe sudato come un topo affogato. Youngwoo era emozionato per essere andato contro il Cavaliere della Morte Alex. Non vedeva l’ora del confronto con il cavaliere sulla 63° isola e delle ricompense che avrebbe ricevuto.


Non c’era alcuna paura. Bruciava di motivazione di vincere senza l’abilità dell’immortalità.


“Laviamoci.”


<i>Lululala~</i>


Youngwoo canticchiò mentre si dirigeva al bagno, dove accese la televisione attaccata alla parete di marmo. Ovviamente era sintonizzata sul canale specializzato nelle notizie riguardo Satisfy.


『Ricordi le notizie di una settimana fa secondo cui c’era stata una ribellione all’interno dell’Impero di Saharan? Sorprendentemente, a differenza delle aspettative degli esperti, l’impero non ha ancora soggiogato i ribelli. 』


Il punto della ribellione, nella schermata del notiziario, era è ‘Lubana’.  Coincideva con il posto che Lauel aveva menzionato.


‘<i>Proprio lì…</i>’


Grid si stava passando il sapone su tutto il corpo quando all’improvviso la mano si fermò. La voce del conduttore continuò.


『Si legge che la persona che dovrebbe essere l’avversario dell’Imbattuto Re Madra stia giocando un ruolo importante. 』


“…”


Imbattuto Re Madra. L’eroe che aveva difeso Lubana dall’impero durante il suo apice e che vantava una difesa travolgente. Non era mai stato sconfitto ed era definito l’Imbattibile Re. Era facile dedurre che si trattasse di una leggenda. Perciò, Youngwoo era sospettoso.


『Dovremmo fare attenzione all’identità del discendente dell’Imbattibile Re. Un giocatore o un PNG? Quale nuovo vento porteranno su Satisfy? 』


L’intelligenza artificiale dei PNG noti era eccezionale. Meglio di gran parte degli umani. Se il discendente del’Imbattibile Re era un PNG o un giocatore, era chiaro che in futuro avrebbe avuto una grande influenza sul Continente Ovest. Proprio come adesso. La sua apparizione avrebbe permesso al Regno di Overgeared e a Valhalla di riprendere fiato dalla pressione dell’impero e di far diminuire l’influenza dell’impero.


‘<i>Il Discendente dell’Imbattibile Re è probabilmente un giocatore come me.</i>’


Ovviamente, c’era una possibilità che si trattasse di un PNG. Era ancora impossibile speculare sulla sua identità.


‘<i>Comunque, è grandioso.</i>’


Secondo Ares, c’era un enorme divario tra i cavalieri a numero singolo dell’impero. Il quinto cavaliere era al livello degli attuali migliori giocatori. Per questo, il quinto cavaliere era un po’ meglio di Kraugel e Grid. il quarto cavaliere era molto più forte e il terzo cavaliere era di diverse spanne sopra il quarto cavaliere. Tra di loro, quello considerato più forte…


‘<i>Il primo cavaliere.</i>’


Mercedes. Aveva già incontrato la giovane donna, il cui nome faceva tornare alla mente di Youngwoo la lussuosa macchina straniera. L’aveva percepito d’istinto. Lei era un muro che non si poteva ancora scavalcare. L’esercito che aveva condotto aveva distrutto l’Esercito di Ares, eppure ora erano stati sconfitti dal discendente dell’Imbattibile Re.


‘<i>Si tratta davvero di un PNG?</i>’


Se il discendente dell’Imbattibile Re fosse stato un giocatore, non si sarebbero potuti ancora permettere di andare contro l’impero.


‘<i>Innanzitutto, un giocatore dovrebbe avere un livello molto basso. Se è appena diventato una leggenda… No, aspetta.</i>’


Appena diventato una leggenda? Non c’era motivo per pensarlo. Youngwoo ebbe la pelle d’oca. Il fatto che Youngwoo e Kraugel fossero diventati delle leggende era stato riferito solo diversi mesi più tardi dall’accaduto. Questo era successo anche per delle circostanze inevitabili. Youngwoo aveva rivelato la sua identità durante un raid contro i Servi di Yatan e Kraugel aveva rivelato di essere una leggenda durante il raid contro il grande demone.


‘<i>Può un giocatore di basso livello fermare l’esercito imperiale? Se il discendente dell’Imbattibile Re fosse un giocatore, potrebbe aver ottenuto il titolo leggendario molto tempo fa.</i>’


<i>Shaaaaaaah-</i>


Youngwoo stava in piedi sotto la doccia. Sorrise mentre guardava scorrere l’acqua lungo il suo corpo.


‘<i>Un PNG o un giocatore è il benvenuto.</i>’


Davvero, non c’era un attimo per rilassarsi. Satisfy dava alle persone irritazione e rinvigorimento continuo. Youngwoo si sentiva ansioso, ma felice. Le sue complicate emozioni bruciavano ardentemente. Presto sarebbe entrato nella 63° isola.
                                                


                                



