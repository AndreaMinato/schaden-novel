---
title: Capitolo 680
pubDate: 2025-03-17T08:49:02.593Z
tags:
    - overgeared
---


<i>Swaaaah.</i>


Un ponte che collegava il cielo alla terra. La cascata al centro della 62° isola completata raggiungeva diverse centinaia di metri in altezza. Era difficile misurarne la portata e il potere della cascata era enorme. L’acqua schizzava in ogni direzione, come la pioggia che gocciolava sulla terra.


Sticks aveva un corpo debole e si sentiva a disagio con l’acqua fredda. Tuttavia, Grid era diventato un uomo che non temeva le lame affilate. Non rimase affatto sorpreso dall’assordante rumore della cascata.


“Sai già com’è il guardiano della prossima isola?”


Si diceva che conoscere il nemico ti rendeva imbattibile. Sarebbe stato difficile per Grid vincere senza affidarsi alla sua immortalità, per questo voleva maggiori informazioni. Voleva sapere in anticipo quale fosse il boss dell’isola successiva e prepararsi.


Sfortunatamente, l’isola successiva era un territorio inesplorato per Sticks. Era naturale. Innanzitutto, era stato capace solo di raggiungere la 60° isola grazie a Grid.


“Non posso saltare a conclusioni… Mi dispiace non poterti essere d’aiuto.”


“Non inchinare la testa.”


Ai vecchi tempi, Grid avrebbe fatto più che lamentarsi. Un uomo di grande saggezza. No, un elfo, sarebbe stato in grado di aiutarlo. Ma ora Grid comprendeva. Non era abbastanza folle da offendere l’altra persona perché il lavoro non si allineava alla sua volontà. Si mise nei panni di Sticks. Questa azione spinse Sticks a impegnarsi un po’ di più. Sticks rimase immerso nei suoi pensieri per un po’ prima di aprire bocca.


“In precedenza, ho escluso il Maestro di Spada Muller. È anche probabile che Pagma, il creatore di questo Arcipelago di Behen, non apparirà. Ovviamente, nemmeno Braham sarà presente.”


Era naturale. L’anima di Braham attualmente si trovava insieme a Grid. Eppure, Grid non riusciva a sentirsi sollevato.


‘<i>Non avrò una risposta se Braham apparirà in forma di lich.</i>’


I cavalieri della morte delle precedenti leggente potevano usare solo ‘abilità base’ e questa era la loro debolezza. Ma non per Braham. Gli incantesimi potenziati di Braham erano potenti anche al livello più basso della magia. Era chiaro che Lich Braham avrebbe avuto davvero un livello alto di difficoltà, anche se veniva usata solo la magia di base.


‘<i>Braham, sai che sei davvero forte?</i>’


- <i>Hmph, non tutte le leggende sono uguali. Io ero il più eccezionale tra le leggende.</i>


Ora, Braham era di buon umore per il piccolo apprezzamento. Era una cosa ridicola dal momento che era un troll professionista. Grid fece la linguaccia a Braham senza esitazione, mentre l’analisi di Sticks continuò.


“Tranne quei tre, Lantier e Alex, sono rimaste quattro leggende. L’arciere leggendario Povia, il sarto leggendario Kruger, il minatore leggendario Gis. E…”


Si diceva ci fosse un totale di nove leggende. Allora, chi era l’ultima? Grid ora ne era certo.


“Madra?”


“Già lo sai.”


Fu come si era aspettato. L’identità della nona leggenda era quella dell’Imbattibile Re Madra, che aveva sopraffatto l’impero. Era l’unico re tra le prime leggende.


“Loro quattro appariranno sequenzialmente sulle quattro isole restanti.”


Non si poteva predire chi sarebbe apparso dopo. Eppure, il cuore di Grid si fece rilassato.


“Posso vincere facilmente contro due di loro.”


Erano il minatore leggendario Gis e il sarto leggendario Kruger. Grid pensò fosse facili da affrontare perchè erano leggende della classe di produzione. Questo fu un errore.


“… Tu sei un fabbro.”


“…”


Pagma era un fabbro e un grande spadaccino. Anche Gis e Kruger dovrebbero aver avuto potenti abilità.


“È ragionevole pensare…”


Grid era molto teso. Quando riguardò se stesso e Pagma, era certo che Gis e Kruger non sarebbero stati facili avversari. Il problema più grande era che non aveva alcuna informazione sulle loro abilità di combattimento. La conoscenza del Saggio Sticks lo aiutò.


“Madra è uno stratega che padroneggia le arti marziali. Gis è un tanker che ha dimostrato un’abilità difensiva solida come la roccia, basata sulla sua potente forza fisica. E Kruger era famoso per i suoi aghi assassini.”


“Hmm…”


Grid cercò di pensare. Prima aveva classificato Povia e Gis come avversari facili.


‘<i>L’arciere Povia non è una minaccia. Non appena accorcio la distanza di 200 metri, posso approcciarmi usando Movimento Senza Restrizioni e poi sopraffare l’arciere che ha una forza fisica debole.</i>’


Anche un tanker era facile da gestire.


‘<i>I tanker non erano aggressivi… D’altra parte, sia la difesa che il potere d’attacco erano elevati. Vincerò finché continuerò a colpire Gis.</i>’


D’altro canto, c’era la probabilità di scontrarsi con Madra.


‘<i>Se Madra padroneggiava davvero tutte le arti marziali, deve aver imparato una varietà di abilità nella spada. Gran parte delle sue abilità attive del suo periodo migliore sono sigillate, ma è ancora una minaccia perché possiede così tante abilità. Inoltre, era un re. In base al titolo del Primo Re, è probabile che possegga una speciale passiva di sopravvivenza.</i>’


Il bersaglio più importante di cui fare attenzione era Madra. Allora Kruger? Non lo sapeva. Non riusciva ad afferrare nulla dagli ‘aghi assassini’. Ma Grid aveva Sticks. Ancora una volta, Grid fece affidamento a Sticks.


“Cosa sono gli aghi assassini?”


Sticks spiegò gentilmente all’interrogativo Grid.


“Si tratta di un agopuntura specializzata nel combattimento che porta le persone alla morte. In quanto sarto leggendario, Kruger è un maestro nel cucire. Utilizza l’ago molto bene. La sua tecnica di pugnalare con precisione con un ago per sopraffare l’avversario è straordinaria.”


“Hmm…”


Gli tornarono in mente le arti marziali. L’agopuntura nelle arti marziali era generalmente un’abilità versatile. Potevano uccidere o salvare il bersaglio con un ago fino. Ma Grid non la prese come una minaccia.


‘<i>Non suona debole?</i>’


C’erano dei limiti chiari in un ago come arma. Era troppo corto. Grid poteva facilmente colpirlo con una spada. Inoltre.


‘<i> fino e avrà meno potere.</i>’


Il Triplo Strato di Grid vantava un’abilità difensiva che poteva prevenire un coltello. Un ago fino e corto non poteva penetrare il Triplo Strato. Grid fece un gran sorriso.


“Alla fine, sono tutti avversari facili ad eccezione di Madra.”


Grid voleva incontrare Madra per ultimo. Pensava sarebbe stato ideale incontrare Madra dopo aver affrontato prima gli avversari più facili, ottenendo i loro oggetti e diventando più forti.






[Il tempo di ricarica dell’immortalità è terminato.]






Poi, apparve una finestra di notifica. Grid fece un passo verso il ponte che portava all’isola successiva e salutò Sticks.


“Allora ti vedrò nella prossima isola.”


“Ti supporterò.”


Sticks provò qualcosa di strano quando vide la figura sicura di sé di Grid. Ma non lo espresse. Si fidava delle abilità di Grid. Nel frattempo, Grid attraversò il ponte ed entrò nel varco.


<i>Paaat!</i>


La figura di Grid scomparve. Era entrato nella 63° isola.


***


[Sei entrato nella 63° isola.]


‘<i>Chi sarà?</i>’


Povia, Madra, Gis e Kruger. Quale delle restanti quattro leggende sarebbe stato a guardia della 63° isola? Grid si trovò per prima cosa in una torre da guardia per un tiratore. Le Mani di Dio si dispersero e trovarono i punti da tiratore. Questo faceva presumere che l’avversario fosse Povia. Ma nessuna freccia volò dopo una dozzina di secondi. La probabilità che il guardiano della 63° isola fosse Povia era significativamente più bassa.


‘<i>A differenza di Lantier e di Alex, non stanno comparendo immediatamente…’</i>


Grid suppose che il guardiano della 63° isola dovesse essere probabilmente Gis o Kruger. Erano piuttosto deboli, perciò Grid pensò che non si sarebbero comportati incautamente. In quel momento.


“Occhio del Sarto Leggendario.”


“…?!”


Un brivido scese lungo la schiena di Grid. Questo perché aveva sentito la distintiva voce di un cavaliere della morte provenire dietro di lui. La voce sembrava provenire da una grossa caverna.


“Mani di Dio!”


Grid avvicinò le Mani di Dio per anticipare un attacco. Afferrò la Lama dell’Illuminazione e pianificò un contrattacco, ma il cavaliere della morte semplicemente lo fissò dall’alto in basso. Il nome del cavaliere della morte era Kruger. Il sarto leggendario che aveva creato il mantello dell’invisibilità. Guardò Grid e disse di nuovo qualcosa.


“Occhio del Sarto Leggendario.”


“…!”


Grid udì chiaramente le parole di Kruger e si mise in allerta. Se l’Occhio del Sarto Leggendario era simile all’Occhio del Fabbro Leggendario, Kruger ora stava controllando le informazioni dei suoi oggetti. Era l’occasione per esporre un punto debole. Grid non poteva dare a Kruger la possibilità di osservarlo. Innanzitutto, considerava Kruger un avversario facile.


“Arte della Spada di Pagma, Collegamento Trascendente!”


<i>Kwa kwa kwa kwang!</i>


La tempesta di lame puntò direttamente verso Kruger sulla roccia! Grid pensò che Kruger non sarebbe stato in grado di proteggersi dato che era occupato ad osservare gli oggetti di Grid. Mentre Kruger stava subendo grossi danni, lui intendeva arrampicarsi sulla roccia e collegare l’attacco successivo. Tuttavia.


<i>Swaeeeeek!</i>


Un ago affilato mirò il sopracciglio di Grid quando stava saltando verso la roccia. Era un ago che era volato dall’esplosione generata da Collegamento Trascendente. Non ci fu nemmeno una finestra di messaggio che indicava che Kruger aveva subìto danni.


‘<i>Ha evitato o bloccato Collegamento Trascendente?</i>’


Grid non riusciva a capirlo ma continuò a mantenere la sua posizione. Evitò l’ago che era lungo meno di cinque centimetri e riuscì a scalare la roccia. Poi, rimase sorpreso.


‘<i>No?</i>’


Andato! Kruger era scomparso dalla roccia. Grid era l’unico che si trovava sulla roccia.


‘<i>Cosa sta succedendo?</i>’


Grid cercava confuso quando udì la voce di Braham.


- <i>Usa Rivelazione Magica.</i>


Fu lo stesso consiglio di quando Lantier si stava nascondendo. Grid comprese.


‘<i>Mantello dell’Invisibilità!</i>’


Sì, questo era il sarto leggendario Kruger. Proprio come il fabbro leggendario Grid era overgeared, anche Kruger era overgeared.


<i>Puok!</i>


Grid stava cercando di usare con urgenza Rivelazione Magica, quando una scossa colpì il suo fianco. Un ago proveniente dal nascosto Kruger aveva trafitto Grid. Ma.






[Hai subìto 430 danni.] 






In effetti, un ago restava un ago. Aveva fallito a perforare Triplo Strato. L’impatto della puntura era molto leggera e il danno attuale estremamente basso.


“È uno scherzo?”


Grid sbuffò e iniziò la danza della spada per Ondata. Era necessario usare un’abilità ad ampio raggio per attaccare l’invisibile Kruger e poi avrebbe usato Rivelazione Magica durante quel lasso di tempo. Ma fallì.






[L’ago da agopuntura di Kruger ha invertito il flusso del tuo mana.]


[Non puoi resistere.]


[Arte della Spada di Pagma, Ondata ha fallito.]


[La tua salute soffrirà tre volte il mana che è stato consumato a causa del fallimento.]


[Hai subìto 2400 danni.]






“…?!”


Il depotenziamento più forte. Questo era il vero Kruger. Grid ebbe la pelle d’oca e si mosse rapidamente. Nel frattempo, Kruger si era tolto il mantello dell’invisibilità e mostrò il suo aspetto. Il cavaliere della morte stava stringendo tre aghi in ogni articolazione del dito. Sembrava un lich nella sua tunica.


“Occhio del Sarto Leggendario.”


<i>Pahat!</i>


Kruger usò di nuovo la stessa abilità. Una luce viola brillò mentre contemplava Grid. si sentì nudo mentre informazioni dettagliate su suoi oggetti venivano mandate a Kruger.


“Questo bastardo!”


Grid si sentì a disagio e attaccò Kruger. L’ago di Kruger, che provocava un reflusso del mana, era un effetto che avveniva una volta sola, perciò Grid poteva ora usare abilità senza alcuna penalità. Utilizzò Collegamento senza esitazione. In quel momento.


<i>Paaat!</i>


Venne creato un cerchio traslucido nel raggio di 10 metri intorno a Krugel e Collegamento di Grid lo colpì direttamente.


<i>Tteteong!</i>


<i>Tteteteteong!</i>


“…?!”


Non si era mosso? La barriera di Kruger resistette fermamente nonostante fosse stato colpito da Collegamento. Non si scosse affatto, non importava quante volte le fiamme nere esplosero. Grid era confuso.


‘<i>Cos’è questa ridicola tecnica difensiva?</i>’


Era un’incomprensione. Questa non era un’abilità usata da Kruger ma un effetto di sistema. Grid lo realizzò velocemente.






[Nei prossimi 10 minuti, il sarto leggendario Kruger creerà un oggetto!]






“…Eh?”


All’interno del distretto. Il rannicchiato cavaliere della morte tirò fuori un tessuto e iniziò a cucire con un ago. Fu una scena divertente.


“????”


Punti interrogativi apparvero sulla testa di Grid.
                                                


                                



