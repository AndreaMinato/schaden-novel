---
title: Capitolo 690
pubDate: 2025-03-17T08:49:02.595Z
tags:
    - overgeared
---


<i>Peng!</i>


<i>Pepepepeong!</i>


Spada del Massacro dell’Armata dei 100.000. Come il nome lasciava intuire, era un’abilità con un potere assurdo. Il campo d’azione della spada brandita da Madra comprendeva non solo Grid, ma un’area con un raggio di circa 100 metri attorno a lui. Migliaia di lame di energia invasero la vasta pianura. Era un’abilità ad ampio raggio.






[Hai subito 10.900 punti di danno.]


[Hai subito 11.310 punti di danno.]


[Hai subito 10.870 punti di danno.]


[L’esperienza della Cintura di Tiramet è aumentata dello 0,12%.]


[Hai subito 11.100 punti di danno.]


…


…


…


[L’effetto del titolo Primo Re è stato attivato]


[Un grande re mette la sua sicurezza al primo posto. Hai perso il 70% della tua salute massima, perciò verrà creato uno scudo contenente la salute che hai perso nell’ultimo minuto. L’adattamento al terreno è aumentato del 100% mentre la velocità di movimento e la difesa sono aumentate del 10%.]


[Hai ottenuto uno scudo contenente 61.722 punti salute.]


[Hai subito 9.870 punti di danno.]


[Hai subito 10.200 punti di danno.]


[Hai subito 9.930...]


…


…


[L’esperienza della Cintura di Tiramet è aumentata dello 0,12%!]


[Lo scudo è stato distrutto!]






“Movimento senza restrizioni!”


Accadde in meno di un secondo. Per Grid era impossibile avere pensieri razionali. Quando la sua barra della salute si riduceva significativamente e l’effetto del titolo Primo Re si attivava, aveva solo l’istinto di sopravvivenza. Tuttavia, era un istinto che veniva da molta esperienza e funzionava a dovere.


<i>Supak!</i>


<i>Pa pa pa pat!</i>


“…Um!”


Madra fu sorpreso quando i suoi attacchi, che avevano colpito Grid fino a un momento prima, cominciarono a fallire. Poi la spada di Grid si abbatté sul suo collo. Quattro colpi al secondo!


<i>Puk. </i>


<i>Puuok!</i>






[Colpo critico!]


[Hai inflitto 7.600 punti di danno al bersaglio!]


[Hai recuperato 912 punti salute grazie all’anello di Elfin Stone!]


[L’esperienza dell’Anello di Elfin Stone è aumentata dello 0,2%!]


[Colpo critico!]


[Hai inflitto 7540 punti di danno al bersaglio!]


[Colpo critico!]


[Hai inflitto 7.660 punti di danno al bersaglio!]


[Colpo critico!]


[Hai inflitto 7.590 punti di danno al bersaglio!]






“Non posso evitarlo… Mi sono indebolito troppo…”


“Indebolito…”


Grid deglutì. Se ne rese conto in ritardo. Al tempo della 2° Competizione Nazionale, l’armatura del Re Imbattuto indossata da Bubat aveva mostrato una difesa e una resistenza fisica elevate.


‘I miei colpi critici infliggono meno di 8000 punti di danno. Madra è un mostro che combina abilità di tanking e potere d’attacco.’


Una versione superiore di Grid, ecco cos’era Madra. Mentre Grid si sentiva invadere da una tensione ancora maggiore dopo quella illuminazione, Madra strinse la presa sulla spada diverse volte.


“Non è facile usare la spada con un corpo fatto solo di ossa. Posso usare Spada del Massacro dell’Armata dei 100.000 solo in questa forma.”


“…!”


I boss che interferivano con la storia dovevano essere attaccati dai giocatori e doveva essere possibile sconfiggerli. A meno che non si trattasse di un drago impossibile da attaccare a prescindere. Perciò il Gruppo S.A. stabiliva un arrangiamento adeguato. In base alle azioni del boss, i giocatori potevano ottenere degli indizi sulla sua strategia.


Naturalmente, spettava ai giocatori cogliere l’indizio. Grid, dall’alto della sua esperienza, notò che Madra sembrava un po’ a disagio con la sua mano destra.


‘L’osso della mano di Madra è rotto!’


A ripensarci, Madra aveva dato parecchi indizi. Aveva sottolineato diverse volte che si era indebolito, gli aveva mostrato che provava fastidio alla mano che reggeva la spada e aveva detto che era difficile usarla con un corpo non-morto. Il cervello di Grid si mise a lavorare.


‘Madra è il tipo di boss che più lotta più si indebolisce.’


Occasionalmente si incontravano boss di quel tipo: assurdamente forti, ma deboli in quanto a resistenza.


‘Ogni volta che usa la spada, il suo corpo crolla sempre di più ed eventualmente si autodistruggerà.’


Ciò significava che doveva solo sopportare ancora un po’. Ma Grid aveva già perso il titolo di Primo Re e Movimento Senza Restrizioni.


Sarebbe davvero stato facile resistere? 


“Lo vedremo presto! Mani di Dio!”


<i>Tong! </i>


<i>Teteteteng!</i>


Le Mani di Dio che si muovevano attorno a Grid iniziarono l’assalto, puntando i Mjolnir contro Madra da diverse angolazioni. Ma Madra era l’incarnazione della guerra. Aveva sempre combattuto contro molti nemici contemporaneamente. Poteva attaccare mentre bloccava le Mani di Dio.


“Sfondamento dell’Armata da Un Milione.”


<i>Pahat</i>.


I movimenti di Madra erano cauti. Ruotò il corpo ed evitò tutti gli attacchi delle Mani di Dio, riuscendo infine a raggiungere Grid.


“…!”


“Spada che Schiaccia l’Armata dei 200.000.”


<i>Kuoooooh!</i>


Una spada tagliò la pianura! La punta dell’arma di Madra emise una serie di onde di energia a forma di mezzaluna.


<i>Kuwaaaaah!</i>


Il terremoto fece barcollare Grid, quando una lama di energia puntò verso la parte superiore del suo corpo. La potenza del colpo sarebbe stata sufficiente a tagliare Grid in due. Tuttavia, Grid era stato previdente. Dopo aver ordinato alle Mani di Dio di attaccare, aveva usato Arte della Spada di Pagma, Rotazione.


“Uh?”


<i>Kwajak!</i>


<i>Kwa kwa kwa kwang!</i>


Il movimento circolare della spada di Grid inghiottì l’attacco esplosivo di Madra e lo rispedì indietro. L’aura viola che avrebbe dovuto trasformare Grid in cadavere colpì Madra invece.






[Hai inflitto 2.118.000 punti di danno al bersaglio.]






Grid sorrise dopo aver letto la finestra di notifica.


‘…Non è pazzesco?’


Si chiamava Spada che Schiaccia l’Armata dei 200.000? Grid riusciva ad infliggere a Madra solo 7000 punti di danno a causa della sua difesa estremamente potente, eppure quest’ultimo aveva finito per ricevere un danno di 2 milioni di punti. Grid comprese chiaramente che permettere a Madra di colpirlo anche solo una volta significava perdere la sua immortalità.


“Discendente di Pagma.”


Madra scoprì finalmente l’identità di Grid. Dopo aver usato Spada che Schiaccia l’Armata dei 200.000, Madra la spostò nella mano sinistra.


“Molto interessante. È stato Pagma ad aver creato questo posto e ora il suo discendente ha intenzione di purificarlo.”


“…?”


Grid era sorpreso. La reazione di Madra era troppo tranquilla.


“Come hai appena scoperto, io sono il Discendente di Pagma. Quel Pagma che ti ha trasformato in cavaliere della morte è il mio maestro, in un certo senso. Non hai niente di speciale da dirmi?”


“Che cosa dovrei dirti?”


“…Pagma ti ha trattenuto qui per più di 100 anni.”


“Mmm…? Kukuk, capisco. Credi che porti rancore a Pagma e che quindi abbia intenzione di riversarlo su di te?”


“…”


Esatto. Grid considerava le leggende che facevano la guardia all’Arcipelago di Behen come ‘vittime’. Non avevano potuto riposare in pace dopo la morte, ma erano state costrette invece a risorgere e a lottare in solitudine per più di 100 anni. Per essere diretti, era dispiaciuto per loro. Madra scrollò le spalle, leggendo negli occhi di Grid ciò che provava.


“In effetti, l’unico da compatire qui è il vampiro ibrido dentro di te. Lui è il poveretto che è stato tradito da Pagma e che adesso deve vivere a scrocco del Discendente di Pagma. Negli ultimi anni, ha cominciato a provare emozioni umane e desidera ardentemente affetto.”


<i>-Che bastardo…!</i>


Sulla 66° isola, Braham aveva cominciato a sentirsi a disagio nel momento in cui Madra lo aveva chiamato vampiro ibrido. Ora, dopo essere stato deriso così apertamente, non poteva più trattenere la rabbia. Grid riuscì a malapena a reprimerlo mentre cercava selvaggiamente di liberarsi. 


‘Per favore smettila di fare il troll.’


Durante la battaglia con Agnus, Grid era stato costretto ad entrare nello stato di assimilazione e non era stato in grado di esercitare la sua forza originale. Non voleva che una situazione simile si verificasse di nuovo. Affidarsi a Braham durante gli scontri importanti portava sempre a risultati inaspettati, dunque era riluttante a passare la responsabilità ad altri.


‘Gli darò una lezione. Perciò credi in me e sta’ a guardare.’


<i>-Grid…</i>


Braham era commosso. Nessuno aveva mai detto al più potente mago della storia di fare affidamento su di lui. Braham non era abituato a parole come quelle di Grid e gli fecero tremare l’anima. Ma non lo disse. 


<i>-Bah…! Non farti manipolare! Tienilo a mente! Al momento Madra è debole! Non puoi perdere!</i>


‘Uh, sì…’


Madra era debole. Almeno rispetto a quando era in vita. Grid non conosceva il Madra del passato, ma era corretto dire che al momento era il suo nemico più forte. Non c’era tempo per l’arroganza.


“Movimenti Rapidi. Ira del Fabbro.”


Grid estrasse il Pugnale Perfetto e mirò al fianco destro di Madra dopo aver usato le abilità di potenziamento. Era un punto debole perché era meno probabile che Madra usasse a pieno la sua mano destra fratturata. Grid indossò la Maschera e la Benda del Macellaio, attivò Localizzazione dei Punti Vitali e mirò solo ad uno di essi.


“Arte della Spada di Pagma! Collegamento!”


<i>Pit!</i>


<i>Pipipipipit!</i>


Poteva sembrare una tecnica mediocre in confronto a Spada del Massacro dell’Armata dei 100.000, ma il Collegamento di Grid vantava anche un’elevata velocità. Venti lame di energia al secondo sfrecciarono verso il fianco destro di Madra. Ma questi rispose con facilità. Si spostò alla sinistra di Grid e tentò un contrattacco in volo.


In quel momento…


<i>Chaaeng!</i>


“…!”


Madra fu colpito alla schiena da una delle Mani di Dio che brandiva Mjolnir: era stato colpito perché Grid aveva anticipato che avrebbe schivato a sinistra. Braham esultò.


<i>-Sì! Ben fatto! Adesso è solo uno scheletro! Non ha un cervello ed è stato colpito dal tuo sporco trucchetto!</i>


‘…Che bisogno c’è di dire che è sporco?’


<i>Teong!</i>


Grid iniziò una nuova danza della spada nel momento in cui Madra s’irrigidì. Era Cuspide con Ondata di Assassinio Collegata.


“Questo…?”


<i>Kuoooooh!</i>


Madra rimase attonito quando vide la danza della spada. Era sorprendente per lui, che conosceva Pagma e l’arte della spada di Pagma. Cuspide con Ondata di Assassinio Collegata aveva un potere che ricordava la tecnica definitiva di Pagma durante il suo periodo migliore.


“Ha raggiunto questo livello senza neanche prendere in prestito il potere del Duca delle Fiamme…!”


<i>Puk!</i>


<i>Puooook!</i>


<i>Kururururung!</i>


Taglio, pugnalata, taglio, pugnalata, un colpo basso e poi di nuovo un taglio. Fiamme, fulmini scarlatti e fiamme nere emersero dalla Lama del Fulmine dell’Illuminazione e bombardarono Madra senza tregua. 






[Hai inflitto 113.500 punti di danno al bersaglio!]


[Corpo critico!]


[Hai inflitto 256.200 punti di danno al bersaglio!]


[Mano di Dio (1) ha inflitto 1010 punti di danno al bersaglio.]


[Il Mjolnir Potenziato Definitivo ha fatto irrigidire il bersaglio per 0,3 secondi.]


[L’effetto opzionale della Spada del Fulmine Nata dall’Illuminazione e da Forti Desideri ha inflitto un danno elettrico addizionale del 15% al bersaglio!]


[Hai inflitto 129.700 punti di danno al bersaglio!]


[Mano di Dio (2) ha inflitto 650 punti di danno al bersaglio.]


[Il Mjolnir +7 (2) ha fatto irrigidire il bersaglio per 0,1 secondi.]


[L’effetto opzionale della Spada del Fulmine Nata dall’Illuminazione e da Forti Desideri ha evocato un fulmine scarlatto!]


[Hai inflitto 278.030 punti di danno al bersaglio!]


[Il bersaglio sarà affetto da shock elettrico per 1,2 secondi!]


[È stato attivato l’effetto opzionale ‘Fiamme Nere’ della Spada del Fulmine Nata dall’Illuminazione e da Forti Desideri!] 


[Colpo critico!]


[Hai inflitto 950.490 punti di danno al bersaglio!]






Era un metodo di irrigidimento infinito elaborato combinando l’irrigidimento continuo causato dai quattro Mjolnir e lo shock elettrico del fulmine scarlatto. Il Re Imbattuto si sentì indifeso per la prima volta nella vita e nella morte.


“Ti strapperò via il titolo di imbattuto…!”


Attaccare, attaccare continuamente. La voce eccitata di Grid risuonò per tutta la 66° isola. Poi evocò Noe e Randy al suo fianco.
                                


                                



