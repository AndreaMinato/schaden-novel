---
title: Capitolo 691
pubDate: 2025-03-17T08:49:02.595Z
tags:
    - overgeared
---


<i>Peng! </i>


<i>Pepepepeong!</i>


Si udiva un forte suono ogni volta che Grid colpiva Madra. Ogni attacco evocava fiamme rosse, fulmini scarlatti o fiamme nere e ognuno causava effetti sonori fragorosi. Non era possibile paragonarli al suono di un’arma comune. Inutile dire che era un potere incredibilmente intenso!


“Umm…!”


Madra.


Era chiamato il Re Imbattuto perché non era mai stato sconfitto ed eventualmente era diventato una leggenda. Per lui, che era stato un essere assoluto sia in vita che in morte, l’impotenza che gli attacchi di Grid gli facevano provare era nuova. All’inizio era andato nel panico, quando le mani dorate che brandivano quei grossi martelli lo avevano fatto irrigidire con ogni colpo, poi aveva cominciato a ridere.


“Kuk…! Kukukuk! Ora capisco! È così che lottano le persone comuni!”


I personaggi leggendari resistevano a tutte le condizioni eccetto che agli “stati di alterazione causati da forza fisica”. Strettamente parlando, le leggende non erano esseri perfetti. Ma Madra era diverso. Per non essere mai sconfitto, era necessario bloccare qualunque variabile. Perciò era l’unico tra tutte le leggende a possedere l’abilità di resistenza “perfetta” agli stati. In termini di sicurezza, era superiore anche alla Super Sensibilità del Maestro di Spada Muller.  


Ma quella era una storia del passato. Madra aveva perso la maggior parte delle sue abilità dopo essere resuscitato come cavaliere della morte. Ecco perché ora non poteva resistere all’effetto di irrigidimento dei Mjolnir.


“Io…! Il Re Imbattuto Madra, mi trovo a di fronte ad una situazione che non riesco a superare! È davvero un’esperienza insolita e piacevole!”


‘Ma è stupido?’


<i>Peeok!</i>


<i>Peok peok peok!</i>


Le quattro Mani di Dio continuarono a colpire Madra sul cranio, causando con i loro Mjolnir l’irrigidimento infinito. Il vincitore e il perdente dell’incontro erano stati decisi. Madra non poteva più fare nulla. Era destinato ad essere picchiato a morte. Eppure rideva, come fosse deliziato.


‘Agnus…?’


In altre parole, era pazzo. Grid stava fraintendendo. Questo fatto è già stato sottolineato varie volte, ma Madra non era mai stato sconfitto. Era imbattuto grazie alla sua freddezza in battaglia. Il fatto che stesse ridendo indicava che non si trattava di una situazione di crisi. 


<i>Jjeok!</i>


<i>Jjejeok!</i>


Nel frattempo, le esplosioni e gli intensi attacchi dei Mjolnir stavano aprendo delle fratture sul cranio di Madra.


‘Ok. Continuate a spingere così.’


Grid notò che la barra della salute di Madra era scesa quasi del 50% ed intensificò gli attacchi. Fino a che l’irrigidimento infinito veniva mantenuto, Grid non dubitava della sua vittoria.


Poi…


<i>Peng!</i>


<i>Pepepepepeng!</i>


Dopo un minuto e dopo un altro paio di esplosioni di fiamme nere, la barra della salute di Madra scese al 30% e il suo cranio si ruppe. L’osso frontale era completamente distrutto. In quell’istante…


“Ho aspettato a lungo questo momento!”


“…!”


Madra sfuggì all’irrigidimento infinito. La ragione era semplice: nell’istante in cui l’osso frontale del cranio si era rotto, il tempismo del colpo della Mano di Dio (3) era stato leggermente ritardato. Perché? Era stato inevitabile perché la forma del bersaglio era cambiata dopo centinaia di colpi.


La Mano di Dio (3) aveva colpito la fronte di Madra ad intervalli di 0,6 secondi per accordarsi ai movimenti delle altre Mani di Dio. Quando l’osso frontale si era rotto e aveva perso la sua posizione, la Mano si era confusa e aveva dovuto ricalcolare il colpo. Per questo motivo, c’era stato un intervallo di circa 0,2 secondi dopo che l’irrigidimento si era esaurito e quella era stata l’occasione che Madra aveva a lungo atteso. Aveva già previsto che si sarebbe verificata a causa della debole tenuta del suo corpo.


<i>Puok!</i>


Accadde in un batter d’occhi. Madra infranse il cerchio delle Mani di Dio e la sua spada trafisse Grid al petto.






[Colpo critico!]


[Hai subito 26.130 punti di danno.]


[L’esperienza della Cintura di Tiramet è aumentata dello 0,12%!]






“Che…!”


Uno scontro frontale non era la risposta. Grid doveva ripristinare l’irrigidimento infinito. Fece una rapida considerazione della situazione e le Mani di Dio circondarono di nuovo Madra. Ma fu inutile.


<i>Peeeeeeeong!</i>


La spada di Madra nel petto di Grid esplose. Era Spada del Massacro dell’Armata dei 100.000, che causò un’esplosione nel raggio di centinaia di metri attorno a Madra.


“…Kuock!”


Grid urlò quando venne sbalzato via dall’esplosione e la sua visione si fece rossa.






[Hai subito un danno catastrofico!]


[Le Mani di Dio si sono irrigidite.]


[L’esperienza della Cintura di Tiramet è aumentata dell’1%!]


[Una leggenda non muore facilmente. Puoi resistere a tutti gli attacchi per 5 secondi anche con la salute al minimo.]






‘Cosa…?’


Grid aveva mantenuto la sua salute al massimo mentre Madra era intrappolato nell’irrigidimento infinito. La sua salute di quasi 90.000 punti poteva essere paragonata a quella dei tanker nella top 100 della classifica. Ora era stata completamente spazzata via da due soli colpi e la sua immortalità passiva si era attivata. Nonostante fosse equipaggiato anche con Triplo Strato.


‘Questo è il potere del suo attacco base e della sua abilità ad ampio raggio…!’


Era una truffa, una vera truffa!


‘Gli altri cavalieri della morte potevano usare solo abilità di base. Cos’è questo mostro?’


Grid pensava che la Spada del Massacro dell’Armata dei 100.000 fosse la tecnica definitiva di Madra. Il suo raggio d’azione si estendeva per centinaia di metri e il suo potere era immenso, quindi era costretto a pensarla in quel modo. Era ingiusto che Madra potesse usare il suo attacco definitivo nonostante fosse diventato un cavaliere della morte. Poi gli giunse alle orecchie la voce di Braham.


<i>-Questa è una abilità di base. Il vero valore di Madra si rivela almeno con Spada del Massacro dell’Armata dei 500.000.</i>


‘Cosa? Almeno?’


<i>-Il potere distintivo di Madra è la Spada del Massacro dell’Armata da Un Milione. Al momento Madra è debole… Il suo limite è l’Armata dei 200.000, dunque è debole. Non puoi pensare che quello che hai davanti sia Madra.</i>


“…”


Grid non ascoltò. Cercò di ignorare la voce di Braham.


‘Devo farla finita in cinque secondi.’


Usò Oscuramento, determinato a lanciare tutti gli attacchi possibili in cinque secondi. Ma era davvero possibile fare una cosa del genere solo con la determinazione? Il mondo in cui viveva non era così semplice.


“Non lo permetterò.”


<i>Peeok!</i>


Madra recuperò la spada infilzata nel corpo di Grid, calciò e si allontanò dall’avversario. Anche Madra era una leggenda. Sapeva del loro potere immortale.


“Non riuscirai a raggiungermi.”


“Ehi…! Codardo miserabile!”


Madra parlò con un tono di voce dignitoso. Tuttavia, quel tono era incompatibile con le sue azioni. Per non dare a Grid l’occasione di colpirlo mentre era immortale, Madra scappò via. Era impossibile per Grid acciuffarlo, dato che aveva usato Shumpo<b>1</b> per anticiparlo.


“Aspetta! Oh! Fermati lì!”


“Ahahahah! Prova a prendermi!”


“Ahh! Ti acciufferò!”


<i>-…</i>


Rimanevano quattro secondi di immortalità. Madra corse per tutta la pianura strillando “Prova a prendermi!”, mentre Grid lo inseguiva. A prima vista, sembravano una coppia di amanti. Una scena focosa tra un vecchio scheletro e un giovane uomo!


<i>-…Che stai facendo?</i>


Nell’istante in cui Braham si lasciò andare alla sua esclamazione di disgusto…


“È il momento.”


<i>Teong!</i>


Poco prima che l’immortalità di Grid si esaurisse, Madra smise di scappare e si voltò a colpire il suo nemico. Intendeva concludere lo scontro non appena la fine dell’immortalità di Grid fosse scoccata. Chiunque conoscesse l’immortalità passiva sarebbe arrivato alla stessa conclusione.


Perciò, per Grid fu facile prevederlo. Prese in anticipo una pozione superiore di salute, indossò l’Anello di Doran e preparò una tecnica di spada. Naturalmente, era Rotazione. La più potente abilità di contrattacco che possedeva, in grado di rispedire indietro l’attacco del nemico.


Tuttavia…


<i>Jeeeeong!</i>


“…!”


Grid spalancò gli occhi quando Rotazione contrastò l’attacco di Madra. Era accaduto perché quest’ultimo l’aveva attaccato con una mossa “basica”. In altre parole, Grid aveva sprecato Rotazione su un attacco base.


“Ahahahah! Sei ridicolo!”


‘Lo sapeva…!’


In effetti, Madra conosceva Pagma, dunque era probabile che sapesse di Rotazione. Aveva previsto che Grid avrebbe usato quella tecnica in quell’esatto frangente.


<i>Syuooook!</i>


La Spada del Massacro dell’Armata dei 100.000 scattò di nuovo verso il collo di Grid, ormai in preda alla confusione.


“Grid…!”


La 65° isola. Sticks era pallido mentre guardava nella sfera di cristallo. Era sbalordito dal potere di Madra ed era seriamente preoccupato all’idea che forse avrebbe dovuto davvero abbandonare la purificazione dell’Arcipelago di Behen. Ma Grid la pensava diversamente. Un ampio sorriso si allargò sul suo volto mentre guardava Madra avvicinarsi, il che fece insospettire il suo avversario.


“Rotazione.”


“…Cosa?”


Stava usando di nuovo la tecnica di spada che Madra aveva appena neutralizzato?


<i>Kuwoooooh!</i>


Spada del Massacro dell’Armata dei 100.000. L’attacco sferrato con l’intento di uccidere Grid era stato rispedito al mittente. Poi…


<i>Peeeeong!</i>


Andò a segno.






[Hai inflitto 1.435.900 punti di danno al bersaglio.]






“Cough…”


La terra tremò a causa dell’esplosione. Su di essa il nuovo re imbattuto tremava… Chi l’avrebbe mai immaginato? Il Re Imbattuto Madra era stato messo in crisi per ben due volte dallo stesso avversario!


“Nessuno avrebbe potuto immaginarlo. Non è così?”


Grid era riuscito a usare Rotazione per due volte di seguito grazie a Ordine di Dio. Onestamente era sfuggito alla fine per pura fortuna, ma non lo diede a vedere. Quando parlò lo fece con grande dignità.


“Nessuno eccetto me. Non te l’ho già detto? Ti strapperò via il titolo di imbattuto.”


“Ah…!”


“Arte della Spada di Pagma!”


“Spada del…!”


Grid cominciò la danza della spada per Collegamento Trascendente, mentre Madra cercò di resistere. Sfortunatamente c’era una differenza fisica tra i due. Il corpo fragile del Cavaliere della Morte era composto interamente di ossa e aveva già raggiunto il suo limite.


“Massacro…!”


<i>Jjeok!</i>


“Dell’Armata…!”


<i>Jjejejeok!</i>


“…Dei 300.000!”


<i>Kuaaaang!</i>


Voleva usare Spada del Massacro dell’Armata dei 300.000 per neutralizzare l’abilità offensiva del nemico. Madra voleva sfuggire alla crisi, ma finì per peggiorarla. Il suo corpo danneggiato e fratturato non poteva più sopportare una tale potenza. Spada del Massacro dell’Armata dei 300.000 distrusse completamente il suo braccio e la sua spalla sinistra, mentre le sue costole e le ossa delle gambe si disgregarono.


<i>Flop!</i>


La tecnica di spada fallì. Madra cadde a terra. Ora non rideva più. Ma non mostrava neanche alcun segno di ostilità. Fronteggiò Grid con atteggiamento umile. Nonostante stesse per perdere il titolo di Imbattuto che aveva difeso per centinaia d’anni, non sembrava esserne ossessionato.


Madra era esausto. Da quando era resuscitato come cavaliere della morte, aveva vissuto in solitudine sulla 66° isola per più di 100 anni. Dato che era il Re Imbattuto, non poteva esprimere ciò che sentiva o lamentarsi, ma quella situazione aveva messo a dura prova il suo cuore. A lungo aveva desiderato il riposo eterno.


“…Re di Overgeared, leggenda della nuova era. Ti sono grato per avermi donato questo piacere alla fine. Ti darò una ricompensa.”


“…Madra!”


Un breve grazie e un addio. Nell’istante in cui la voce di Madra arrivò alle orecchie di Grid…


<i>Peng!</i>


<i>Pepepepeok!</i>


Collegamento Trascendente lo travolse.






[Hai inflitto 21.560 punti di danno al bersaglio!]


[Hai recuperato 2.587 punti salute grazie all’Anello di Elfin Stone!]


[L’esperienza dell’Anello di Elfin Stone è aumentata dello 0,2%!]


[Hai inflitto 24.010 punti di danno al bersaglio!]


[Hai inflitto 26.500…]


[Hai inflitto 29.100…]


…


…


[Colpo critico!]


[…L’effetto opzionale “Fiamme Nere”…]


[È stato evocato un fulmine scarlatto…] 


[Colpo critico!]


…


…


…


[Il grande eroe, il Re di Overgeared Grid ha donato il riposo agli eroi ed è riuscito a purificare l’Arcipelago di Behen.]


[Quest’impresa verrà ricordata a lungo nella storia dell’umanità.]






Il messaggio fu trasmesso al mondo.


“…”


L’espressione di Grid era amara. L’atteggiamento finale di Madra gli aveva lasciato il cuore insensibile.




<ol>
         <li style="font-weight: 400;" aria-level="1">Shumpo: (“Passi flash”) tecnica di movimento che permette a chi la usa di muoversi più veloce di quanto la vista sia in grado di seguire.</li>
</ol>
                                


                                



