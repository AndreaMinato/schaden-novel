---
title: Capitolo 694
pubDate: 2025-03-17T08:49:02.596Z
tags:
    - overgeared
---


“Re Eroe…!”


Era un gran titolo anche solo dal nome! Guardando velocemente la descrizione, era probabile che fosse un titolo unico, proprio come Primo Re.


‘È valsa la pena fare tutta questa fatica per ripulire l’Arcipelago di Behen!’


Sembrava naturale ricevere una ricompensa per aver sofferto, ma ciò non sempre era vero. Bastava guardare gli impiegati d’ufficio. Lavoravano sodo per una compagnia, eppure non ricevevano mai un compenso adeguato. Sfortunatamente, la maggior parte della gente al mondo era schiava di una tale irrazionalità.


E allora i giocatori di Satisfy? Quelli che lavoravano sodo per avanzare di livello avrebbero ricevuto delle ricompense dal completamento delle missioni e sarebbero progrediti con regolarità. Tra loro, il pioniere che aveva fatto strada nella direzione giusta, era Grid.


“…”


Grid era avvolto dall’aura dell’energia combattiva. Sentiva la gioia montargli dentro, mentre approfondiva i dettagli del titolo di Re Eroe. 


‘In superficie, è molto meno efficiente del titolo di Primo Re.’


Infliggeva un danno addizionale alle classi uniche o superiori, ma anche ai grandi demoni, agli arcangeli, ai draghi, ai semidei, ecc. Le creature in lista sembravano speciali, ma in realtà si trattava di un titolo che esercitava il suo effetto in condizioni estreme. In momenti normali, l’unica funzione era la risorsa chiamata “energia combattiva”.


‘Dall’altro lato, il Primo Re esibisce sempre un grande potere.’


Re Eroe. Perché aveva messo quel titolo alla pari con quello di Primo Re?


‘È naturale.’


Non tutto era visibile a prima vista. Grid controllò i dettagli di “Energia Combattiva”.






[Energia Combattiva]


Una risorsa speciale solo per il Re Eroe.


…


…






Ogni volta che l’energia combattiva aumentava di un punto, la sua forza, la sua stamina e la sua agilità salivano dello 0,5%.


“…È enorme.”


L’energia combattiva di solito aveva valore 10 e saliva a 100 in combattimento. In altre parole, Grid riceveva sempre un aumento del 5% in forza, stamina e agilità e in alcuni casi tale aumento saliva al 50%.


‘È quasi pazzesco.’


Tali effetti erano favorevoli soprattutto per Grid, che aveva statistiche elevate. E se i 3500 punti di forza di Grid fossero aumentati del 50%? Sarebbero arrivati a 5250. Era una cifra che avrebbe potuto ottenere solo avanzando di 200 livelli e investendo tutti i punti statistica in forza.


‘Mi preoccupa la penalità che mi toccherà quando l’energia combattiva scenderà sotto 10.’


Normalmente, l’energia combattiva restava a 10 punti. Grid considerò che non sarebbe scesa al di sotto, a meno che non si fosse trovato in una situazione vergognosa.


“Kukukuk…!”


Grid non riuscì a reprimere la risata che gli salì alle labbra dopo aver compreso il vero valore di Re Eroe. Poi si ricordò che le ricompense dell’Arcipelago di Behen non erano ancora finite.


‘Ci sono ancora i potenziamenti statua e il diario di Madra!’


Una statua di pietra di Grid al centro della Hall of Fame! In futuro, avrebbe ottenuto dei potenziamenti da essa. E quali erano? Eccitato, si avvicinò immediatamente alla statua. Poi si accigliò. Era stata scolpita per riprodurre esattamente le sue sembianze.


“…È tristemente brutta.”


Perché la faccia più brutta di tutte stava al centro della Hall of Fame? Non era una cosa vergognosa? Provò imbarazzo quando pensò ai due miliardi di utenti e ai PNG di Satisfy che avrebbero riso ogni volta che avessero visto la sua statua. Sticks e Braham non riuscivano a capire la frustrazione di Grid. Guardandola con oggettività, l’aspetto di Grid era abbastanza nella media per un umano. Tuttavia, l’autostima di Grid era così malandata dopo l’incidente con Ahyoung che non se ne rendeva conto.


“Ah… Cosa dovrei fare per ottenere i potenziamenti?”


Grid fece un sospiro profondo e toccò la statua di pietra.


<i>Ttiring-</i>


Si udì un vivido effetto sonoro e una finestra di notifica apparve per rivelare i dettagli della statua.






[Statua del Re Eroe Grid Lv.1]


Una statua di pietra a commemorazione delle imprese dell’eroe degli eroi, il fabbro leggendario Grid, che ha restituito il riposo a tutte le leggende mutate in cavalieri della morte e che ha purificato l’Arcipelago di Behen.


Se rendi omaggio alla statua di pietra, la tua destrezza aumenterà del 5% e la probabilità di creare un oggetto con una classificazione superiore aumenterà leggermente. Inoltre, la velocità delle abilità d’attacco di tipo spada aumenterà del 2%.


*Ogni volta che un giocatore o un PNG rende omaggio alla statua, la “Venerazione della Statua” aumenterà di 1.


*Ogni volta che il valore di “Venerazione della Statua” eccede 5000 punti, il livello della statua salirà di 1 e l’effetto del potenziamento crescerà. Talvolta si genererà un nuovo potenziamento. Il livello massimo della statua di pietra è 15.


*Puoi venerare una statua solo una volta ogni tre giorni e la durata del potenziamento è di due giorni. Inoltre, i potenziamenti statua non possono essere sovrapposti.


*Il protagonista della statua di pietra, “Grid”, riceverà i potenziamenti statua per 10 giorni ogni volta che Venerazione della Statua aumenta di 1000 punti


Venerazione della Statua Attuale: 0






“…Wow.”


La destrezza aumentava del 5%, la velocità per le abilità d’attacco di tipo spada del 2% e c’era un leggero aumento nella probabilità di creare oggetti con una classificazione superiore? Era un potenziamento molto utile per Grid. In particolare, la possibilità di avere potenziamenti per 10 giorni ogni volta che Venerazione della Statua fosse aumentata di 1000 punti era estremamente attraente per Grid. 


‘Forse…?’


Considerando che Satisfy aveva due miliardi di utenti, non poteva mantenere dei potenziamenti statua infiniti?


<i>Dugun dugun!</i>


Il cuore di Grid batteva forte. Era deliziato dal fatto che le statue non fossero soltanto un simbolo, ma che gli avrebbero dato un vantaggio che andava ben oltre ogni sua immaginazione. Ma c’era qualcosa che doveva controllare prima.


“Sticks, le persone possono accedere facilmente alla Hall of Fame?”


E quindi? Anche se c’erano le statue di pietra? Sarebbe stato tutto inutile se fosse stato troppo difficile per i giocatori arrivare lì.


Sticks sorrise davanti alla preoccupazione di Grid.


“Possono. In origine, le entrate all’Arcipelago di Behen erano sparpagliate ovunque su tutto il continente. Le ho sigillate perché una volta contaminato, l’arcipelago era diventato un pericolo, ma adesso non ce n’è più bisogno. In futuro, molte persone visiteranno la Hall of Fame.”


“Ohhh!”


Grid aveva i brividi al pensiero di Venerazione della Statua che saliva rapidamente.


“Aspetta…”


C’era quella frase, “i potenziamenti statua non possono essere sovrapposti”. Grid si accigliò per poi piazzarsi davanti alle statue delle altre leggende.






[Statua del Maestro di Spada Muller Lv.1]


Una statua di pietra a commemorazione delle imprese di Muller, il più forte Maestro di Spada del passato che sigillò molti grandi demoni e salvò il mondo.


Se rendi omaggio alla statua, la tua forza aumenterà del 7% e il potere delle tue abilità di tipo spada aumenterà del 10%.


*Ogni volta che un giocatore o un PNG rende omaggio alla statua, la “Venerazione della Statua” aumenterà di 1.


*Ogni volta che il valore di “Venerazione della Statua” eccede 5000, il livello della statua salirà di 1 e l’effetto del potenziamento crescerà. Il livello massimo della statua di pietra è 10.


*Puoi venerare una statua solo una volta ogni tre giorni e la durata dei potenziamenti è di due giorni. Inoltre, i potenziamenti statua non possono essere sovrapposti.


Venerazione della Statua Attuale: 0






“…”






[Statua del Fabbro Leggendario Pagma]


Una statua a commemorazione delle imprese del fabbro leggendario Pagma, che firmò un patto con il 1° Grande Demone Baal per il bene dell’umanità.


Se rendi omaggio alla statua di pietra, la tua destrezza aumenterà del 7% e la probabilità di creare oggetti con una classificazione superiore aumenterà leggermente. Inoltre, la velocità delle abilità d’attacco di tipo spada aumenterà del 2% e il costo del Mana dell’abilità di evocazione dei non-morti sarà ridotto del 3%.


*Ogni volta che un giocatore o un PNG rende omaggio alla statua, la “Venerazione della Statua” aumenterà di 1…


…


…


Venerazione della Statua Attuale: 0






“No, maledizione!”


Grid imprecò quando verificò che anche le altre statue leggendarie davano dei potenziamenti. I suoi erano i peggiori, perciò sarebbe stato un santo se fosse riuscito a non imprecare.


“Questo vuol dire che nessuno venererà la mia statua?”


Il suo sogno sui potenziamenti statua infiniti era svanito! Con suo grande sgomento, la sua statua di pietra era solo un simbolo. Sembrava che il valore della venerazione sarebbe rimasto a 0 per il resto della sua vita.


“Wow, è davvero XXX… Mi viene da piangere… Le persone rideranno della mia statua ogni volta che verranno qui, vero? È brutta e inutile.”


Non c’era nessun dio. Grid era terribilmente frustrato. Ma si era dimenticato qualcosa. Il fatto che accanto a lui c’era Lauel, una persona persino più utile di dio.


***


“Sei calmo adesso?”


Dopo aver controllato i potenziamenti statua, Grid rimase paralizzato per qualche minuto. La sua brutta statua era stata eretta al centro della Hall of Fame e i potenziamenti erano inutili. La mente di Grid crollò al pensiero che, in futuro, sarebbe diventata oggetto di scherno. Era stato così fiero di avere una statua tutta sua nella Hall of Fame e adesso aveva voglia di nasconderla nella tana di un topo. Ma quelle sensazioni durarono solo per un momento.


Grid si riprese relativamente in fretta. Il peso del carico che portava era troppo pesante.


“Sì… Non posso estraniarmi così, devo tornare al regno.”


Il Regno di Overgeared era ancora sotto la pressione dell’impero. Come suo re, Grid non poteva restare assente per sempre.


‘Tornerò al palazzo e darò un’occhiata al diario di Madra…’


Se anche il diario si fosse rivelato un mucchio di “spazzatura”, Grid non sarebbe riuscito a sopportare il trauma psicologico. Perciò, voleva prima ritornare al regno per calmarsi.


“Torniamo indietro.”


Grid fece segnale a Sticks.


Poi l’elfo gli disse, “Prima, andiamo a sentire il campo di successione.”


“Campo di successione?”


“Non te l’ho detto? L’Arcipelago di Behen è la Hall of Fame che onora le conquiste delle leggende del passato, tramandando anche le loro eredità alle leggende attuali.


“Ah…!” Le aspettative di Grid tornarono a salire quando udì la parola ‘eredità’. “Potrei ricevere l’eredità lasciata da Pagma?”


“Esatto.”


“Ok, andiamo.”


***


Il campo di successione si trovava sulla 65° isola.


“È un luogo in cui possono entrare solo le leggende attuali.”


Il campo di successione era ricoperto d’oro. C’erano nove edifici eleganti, come dei santuari, e Grid e Sticks vi si trovavano in mezzo. Trovarono facilmente quello per la ‘Successione del Fabbro Leggendario’. Dei nove edifici, ce n’era uno con un martello ed un’incudine scolpiti in cima all’entrata.


‘Che cosa è stato lasciato?’


Si chiese Grid ed entrò nell’edificio.






[Sei stato ammesso alla ‘Successione del Fabbro Leggendario’ come Discendente di Pagma.]


[Benvenuto! Il Libro Raro di Pagma (2) ti sta aspettando!]






All’interno dell’enorme edificio. In fondo a una galleria di dozzine di pilastri c’era un libro. Era simile al libro che Grid aveva ottenuto dalla Caverna del Confine Settentrionale.


“Gulp.”


Cosa c’era nel libro? Teso, Grid deglutì. Stava cercando di non aspettarsi troppo. 


‘Si può entrare in questo luogo solo se si possiede una classe leggendaria.’


Non avrebbe ottenuto niente di speciale lì. Sarebbe stata solo un’abilità minore. Non si pose aspettative troppo alte, per non rischiare di rimanere deluso. Grid ci pensò più e più volte prima di toccare il Libro Raro di Pagma.






[Hai ottenuto il Pezzo Nascosto del Discendente di Pagma ‘Assegnare un Ego’.]


[Assegnare un Ego]


Puoi dare un ego all’oggetto bersaglio.


Sarà classificato come oggetto ego e il suo valore sarà astronomico.


Il numero di volte che è possibile usare Assegnare un Ego aumenta di uno ogni volta che il livello di abilità di Maestria del Fabbro Leggendario aumenta.


Numero di ego che possono essere assegnati al momento: 8/8






“Oggetti ego…!”


Quella tecnica non era riservata solo ai fabbri nanici? Grid tremò di stupore davanti a quella nuova abilità. Lo shock e il senso di perdita che aveva provato dopo aver controllato i potenziamenti della statua di pietra erano già svaniti.
                                


                                



