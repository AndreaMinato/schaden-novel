---
title: Capitolo 695
pubDate: 2025-03-17T08:49:02.596Z
tags:
    - overgeared
---


『 Mentre Grid e l’Arcipelago di Behen sono sulla bocca di tutti, il Gruppo S.A. ha annunciato le nuove regole per la 3° Competizione Nazionale. 』 


『 È stato un annuncio shock. Grazie ad esso, l’interesse per l’impresa di Grid si è spento. 』


『 È un complotto, una cospirazione! Le nuove regole sono troppo svantaggiose per la Corea del Sud! Questo è palesemente un colpo basso alla Corea del Sud! Il Gruppo S.A. merita le critiche di un’intera nazione! 』 


La filiale di Haenam di Mangia Jokbal Piccante.


Mentre masticava il suo jokbal, Peak Sword si accigliò. Era furioso dopo aver ascoltato il notiziario.


“Quei traditori del Gruppo S.A.… La competizione nazionale è tra tre mesi e vogliono aggiungere delle regole del genere?”


Le Olimpiadi, che da lungo tempo erano ormai diventate una celebrazione mondiale, erano completamente diverse da quando erano state organizzate per la prima volta centinaia di anni prima. Vista con gli occhi del presente, la prima celebrazione aveva regole ed eventi bizzarri. Ma con il passare degli anni, l’esperienza si era accumulata e alle Olimpiadi erano state introdotte man mano regole più giuste, fin quasi ad avvicinarsi alla perfezione. Come le Olimpiadi, un giorno la Competizione Nazionale di Satisfy avrebbe avuto un sistema completo. Tuttavia, attualmente non lo era ancora.


Le regole di base venivano cambiate ogni anno e ciò causava una gran confusione tra i partecipanti e tra gli spettatori.


Nella 1° Competizione Nazionale la partecipazione era stata limitata a 17 paesi e i giocatori di ogni paese erano stati obbligati a partecipare a tre eventi.


Al contrario, nella 2° Competizione Nazionale la partecipazione era stata estesa a 32 paesi e i giocatori di ognuno avevano potuto gareggiare in tre eventi individuali e in tre eventi di gruppo, sei in totale.


Ora, la 3° Competizione Nazionale, che si sarebbe tenuta da lì a tre mesi, sarebbe stata aperta a 50 paesi partecipanti ed ogni giocatore avrebbe potuto prendere parte solo a due eventi, individuali o di gruppo. 


Il problema non era il maggiore numero di paesi in gara. Un tale aumento indicava che il valore della Competizione Nazionale era stato più largamente riconosciuto e che la distanza tra i giocatori di ogni paese si era ridotta, il che era una cosa positiva. Il vero problema era che ogni giocatore avrebbe potuto partecipare a soli due eventi.


Era altamente probabile che, in futuro, il primo posto sarebbe spettato agli Stati Uniti, dato che detenevano la più ampia quantità di giocatori. Il paese che aveva subito il danno maggiore era senza dubbio la Corea del Sud. Perché? Era facile rispondere, considerando la ragione per cui la Corea del Sud era riuscita a rovesciare le aspettative di tutti e a ottenere i migliori risultati nella 1° e nella 2° Competizione Nazionale.


Era stato solo grazie a Grid. Grid si era assicurato una gran quantità di medaglie d’oro e aveva fatto salire la Corea del Sud nella classifica. Adesso tutto questo era impossibile. Non importava quanto Gris fosse bravo, alla fine avrebbe ottenuto solo due medaglie d’oro. La Corea del Sud faceva affidamento solo su Grid, dunque era impossibile anche solo sognare di diventare il miglior paese in classifica.


“Il numero di eventi è persino salito a 20… Sigh.”


Peak Sword sospirò. Anche lui aveva pensato ad un complotto, come la maggior parte delle persone.


“Quindi è vero che il Gruppo S.A. ha ricevuto dei fondi dagli Stati Uniti. Vogliono avere la reputazione di “paese più forte di Satisfy” e si sentono minacciati dal nostro paese, perciò hanno fatto in modo di cambiare le regole.”


“Non è colpa della Corea del Sud se ha contato sempre e solo su Grid? Non può vincere una medaglia anche senza Grid? Cosa cambia se non si qualifica per la medaglia d’oro? Anche se la Corea del Sud rimane bassa in classifica, può dare la colpa solo a se stessa. Non c’è ragione di incolpare gli altri.”


Disse Mangia Jokbal Piccante mentre preparava del makguksu. Difatti, aveva ragione. Oggettivamente, la situazione della Corea del Sud era inusuale dato che riusciva a piazzarsi alta in classifica solo grazie a Grid. In effetti, c’erano state molte critiche dopo le prime due competizioni ed era stato proprio per questo che le regole della 3° Competizione Nazionale erano state cambiate. Tuttavia, Peak Sword respinse quel giudizio.


“Concordo che sia triste fare affidamento su una sola persona. Ma non è strano che gli organizzatori cambino le regole solo per tenere sotto controllo un singolo giocatore? Pensaci. Il Brasile, la Germania, l’Italia e l’Argentina sono brave a calcio e sono sempre loro a vincere la coppa del mondo. Ti sembra che siano state create regole contro di loro?”


“…No, il calcio è diverso.”


Mangia Jokbal Piccante fece schioccare la lingua quando Peak Sword tirò fuori quell’esempio assurdo. Ma Peak Sowrd non se ne curò e continuò.


“E allora che mi dici del Taekwondo e degli E-sport? La Corea del Sud ha vinto delle medaglie in diverse competizioni e hanno introdotto delle regole per tenerla sotto controllo! L’unica spiegazione ragionevole è che il mondo intero sta cercando di prevaricare la Corea del Sud!”


“…”


Anche Mangia Jokbal Piccante era coreano. Non era d’accordo al 100% con il discorso di Peak Sword, ma in un certo senso riusciva capirlo. Ma cosa potevano fare? Tutti davano la colpa alla Corea del Sud e provavano solo rancore nei confronti del loro paese, a causa del primo posto in classifica che avevano ottenuto nelle due Competizioni Nazionali precedenti. Non c’era un solo paese che pensasse fosse giusto che la Corea del Sud vincesse un gran numero di medaglie d’oro solo grazie a Grid. Se la Competizione Nazionale avesse continuato ad essere dominata da Grid, avrebbe perso credibilità e sarebbe diventata una gara di poco valore.


“Peak Sword, dovresti cercare di capire. Parleresti in questo modo se non fossi coreano?”


“…”


“La Competizione Nazionale di Satisfy è una gara su vasta scala, ma è ancora una novità. Ciò che oggi sembra irragionevole diventerà una base su cui costruire in futuro. Nei prossimi anni, si evolverà e diventerà una competizione di cui tutti saranno soddisfatti.”


Mangia Jokbal Piccante aveva organizzato e diretto il Carnevale di Sangue per realizzare i suoi desideri. Considerando le sue inclinazioni originali, la linea che stava seguendo adesso non era adatta a lui. Tuttavia, Mangia Jokbal Piccante stava cambiando. E tutto stava accadendo a causa del suo avvicinamento a Peak Sword, che veniva nel suo locale ogni settimana. Mangia Jokbal Piccante, che era sempre stato interessato solo alla sua crescita personale nel gioco, ora stava confortando Peak Sword. Si era lasciato catturare dalla sua personalità calorosa.


“Smettila di essere turbato e bevi un altro po’ di soju<b>1</b>.”


Mangia Jokbal Piaccante riempì il bicchiere vuoto di Peak Sword con del soju. Peak Sword bevve e rivelò i suoi veri sentimenti.


“Mangia Jokbal Piaccnte, le persone come te non mi piacciono. La gente pensa che la Corea del Sud sia un paese debole in Satisfy, ma qual è la verità? Ho sentito dire che ci sono molti sudcoreani tra i ranker non ufficiali. Uno di loro è proprio qui davanti a me: tu, Mangia Jokbal Piccante.”


“…”


“Se voi gamer che vi nascondete nell’ombra per il vostro tornaconto personale combatteste davvero per la Corea del Sud, allora nessuno la penserebbe in questo modo. La Corea del Sud verrebbe riconosciuta come una grande potenza di Satisfy, al pari degli Stati Uniti o del Canada. Tutti i sudcoreani potrebbero sentirsi fieri. Ma qual è la realtà? Tra tutti i giocatori, Yura e Grid sono gli unici che combattono per la Corea del Sud con intenzioni pure.”


Peak Sword biasimava anche se stesso per non aver partecipato alla 1° Competizione Nazionale. Perché non vi aveva preso parte? Aveva avuto paura di essere costretto a rivelare tutte le sue abilità al mondo e aveva cercato di ingannare se stesso, dicendosi “Non cambierà nulla, anche se partecipo.”


Dall’altro lato, Grid e Yura avevano subito una penalità e si erano impegnati per il paese. Questa era l’interpretazione soggettiva di Peak Sword. In particolare, provava ancora lo stesso shock quando ripensava al momento in cui Grid, che allora era un personaggio del tutto oscuro, era apparso nella 1° Competizione Nazionale e aveva rivelato il suo talento.


“Spero che non lo rimpiangerai, come è successo a me… Partecipa alla 3° Competizione Nazionale e fa’ sapere al mondo che Grid e Yura non sono gli unici talenti della Corea del Sud. Quanto sarebbe eccitante se riuscissimo a dimostrare che nemmeno cambiare le regole può abbattere la Corea del Sud!”


Peak Sword aveva già mangiato più di metà del suo Jokbal. Prima aveva chiesto del manguksu e adesso stava facendo quella richiesta a Mangia Jokbal Piccante.


“Non sei venuto da me per convincermi ad entrare in Overgeared? Adesso mi stai chiedendo di combattere per la Corea del Sud. Non so proprio cosa vuoi.”


Era una critica, con cui cercava di dire a Peak Sword di non dimenticare le sue intenzioni originali. Da quando Peak Sword aveva cominciato a visitare il suo locale ogni settimana, Mangia Jokbal Piccante lo considerava più come un compagno di bevute che come un membro di Overgeared. Naturalmente, era un fraintendimento. Peak Sword non se n’era dimenticato. Era semplicemente ingordo.


“Se ti unisci alla Gilda Overgeared, essa diventerà rigogliosa. Se partecipi alla Competizione Nazionale, sarà la Corea del Sud a farsi rigogliosa. Io voglio entrambe le cose.”


“Dunque, tu vuoi tutto? Non ti sembra di essere un po’ ingordo?”


“Naturalmente non ti farò pressioni. Non ho il diritto di farlo. La scelta è tua. Indipendentemente da cosa deciderai, voglio che tu rimanga il mio compagno di bevute. Il tuo jokbal è delizioso.”


“Mmm…”


Mangia Jokbal Piccante riempì di nuovo il bicchiere di Peak Sword. La sua abilità nel creare dungeon poteva essere usata in diverse circostanze e lui era il migliore tra coloro che detenevano il titolo di “più forte in determinate condizioni”, insieme a Yura, Katz e Seuron. In quel momento era immerso in profondi pensieri.


***


“Re Eroe - Re Eroe – lululu – Creatore di Spade Ego --- lulalulua ---”


“…”


Grid era una persona che attraversava spesso alti e bassi nelle proprie emozioni. Lo stesso uomo che fino a un momento prima si reggeva la testa frustrato, adesso cantava e danzava in giro per la stanza. Mentre Sticks lo guardava, una serie di punti interrogativi apparve sulla sua testa.


‘È straordinario che con una personalità del genere riesca a raggiungere una concentrazione estrema in battaglia.’


Di norma, per sviluppare un’elevata concentrazione bisognava avere un grande autocontrollo. Ma Grid sembrava invece un bambino innocente. Era alquanto discutibile che una persona del genere riuscisse a controllarsi e ad esibire una buona concentrazione.


‘Deve impegnarsi più degli altri…’


Era arrivato dove era ora, nonostante la sua mancanza di talento, perché lavorava sodo. Sticks rise e usò il Teletrasporto Collettivo.


***


“È arrivata una lettera da Lubana.”


“Finalmente.”


La capitale del Regno di Overgeared, Reinhardt.


Lauel alzò lo sguardo dalla pila di documenti da cui era stato sommerso. Il mittente della lettera che il soldato teneva nella mano era il “discendente del Re Imbattuto”. Lauel poteva già intuirne il contenuto.


‘Chiede che cooperiamo nella guerra.’


Aveva ragione. Colui che si definiva discendente del Re Imbattuto e che aveva causato una ribellione a Lubana sperava che le truppe di Overgeared si muovessero mentre l’impero stava concentrando le sue forze su Lubana. La voce secondo cui non scorreva buon sangue tra il Regno di Overgeared e l’impero si stava già diffondendo e il discendente credeva che sarebbe stata una buona proposta per Overgeared.


“Ma perché dovremmo farlo?”


Il discendente chiedeva che Overgeared attaccasse le retrovie dell’esercito imperiale, attirando lo sguardo dell’impero da un’altra parte. Lauel non aveva nessuna intenzione di accettare. Non c’era modo di sapere chi fosse esattamente il discendente del Re Imbattuto e quale fosse la situazione a Lubana. Mettersi dalla loro parte era troppo rischioso.


“Pensavo che ci avrebbe dato qualche informazione su di lui nella lettera, ma è rimasto nascosto fino alla fine.”


Lauel verificò il contenuto deludente della lettera e la ripose in un angolo del suo inventario.


<i>Pahat!</i>


Al centro dell’ufficio apparve un lampo di luce, da cui emersero Sticks e Grid.


“Ah! Che sorpresa!”


Due persone erano apparse improvvisamente in una stanza silenziosa. Solo un tipo estremamente noioso non sarebbe stato colto di sorpresa. Lauel cadde dalla sedia. Grid si avvicinò e gli tese la mano.


“Non stai esagerando? Che ne sarà del Regno di Overgeared se uno dei suoi ranker migliori ha un corpo così scarso?”


“…Non oserei definirmi ‘uno dei ranker migliori’ davanti a qualcuno che è al terzo posto della classifica globale.”


Lauel non riuscì a trattenere le lacrime mentre afferrava le mani callose di Grid. Era stato all’Arcipelago di Behen solo per 10 giorni, ma a Lauel sembrava di rivederlo dopo tanto tempo. Era naturale. Grid era completamente cambiato in quei 10 giorni. Aveva guadagnato quasi 10 livelli, la sua espressione si era fatta più matura e l’energia rossa che avvolgeva il suo corpo gli dava un aspetto trascendente. Era come se Grid fosse tornato come una persona completamente diversa.


“Che aura straordinaria… Avete recuperato un po’ del potere della vostra vita passata, finalmente?”


“Ahahah, sono contento di sentire di nuovo i tuoi discorsi da chuuni dopo tanto tempo.”


Anche a Grid sembrava fosse passato molto tempo dall’ultima volta che aveva visto Lauel. Ne aveva passate tante nell’Arcipelago di Behen. Ripensando a ciò che era accaduto, sembrava che tutto si fosse svolto nell’arco di mesi piuttosto che di giorni. 


“Andrete dalla Regina Irene?”


Dopo un breve saluto, Grid aprì immediatamente la porta dell’ufficio.


“No, sto andando in biblioteca.”, disse agitando un libricino logoro.


“Eh? Uh? La biblioteca?”


Lauel non credeva alle sue orecchie. La biblioteca non aveva nulla a che fare con Grid. Non aveva mai sentito dire che Grid usasse la biblioteca, né ce l’aveva mai visto dentro.


“…”


Cosa c’era di così urgente da dover andar via con tanta fretta? Poi Lauel si rivolse a Sticks, che era ancora confuso per essersi teletrasportato nell’ufficio di uno sconosciuto. 


“Sua Maestà sta bene? Per caso ha sbattuto la testa?”


“…”


Dunque, era una cosa inusuale che leggesse un libro. Sticks provò un po’ di pena per Grid: chi lo conosceva riteneva più probabile che avesse una commozione cerebrale che si mettesse a studiare. 


 
<ol>
         <li style="font-weight: 400;" aria-level="1">Soju: distillato originario della Corea, ottenuto da riso, orzo o frumento; la sua gradazione varia tra il 14% e il 45%, ma la variante più diffusa è intorno al 20%. In Corea il soju è relativamente economico ed è l’alcolico apprezzato. Il suo consumo prevede una particolare etichetta: non ci si versa il soju da soli, non si rabbocca il bicchiere finché non è vuoto, il bicchiere va tenuto con entrambe le mani se il soju viene versato da una persona rispettata, la bottiglia viene tenuta con la mano destra mentre la mano sinistra sostiene il braccio destro.</li>
</ol>
                                


                                



