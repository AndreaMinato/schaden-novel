---
title: Capitolo 697
pubDate: 2025-03-17T08:49:02.596Z
tags:
    - overgeared
---


Grid aveva ottenuto un libro di testo che conteneva l’arte della spada dell’Imbattibile Re! Era impressionato dal fatto che Arte della Spada delle 100.000 Armate fosse classificato come abilità leggendaria.


‘<i>È leggendario nonostante sia una versione usurata.</i>’


Arte della Spada delle 100.000 Armate rappresentava anche ‘i fondamenti base dell’abilità di spada’ dell’Imbattibile Re Madra. Braham disse che il vero valore di Madra si estendeva a partire almeno da Arte della Spada delle 500.000 Armate.


‘<i>Più conosco le leggende passate, più diventano grandi.</i>’


Grid ricordò quando aveva assimilato la prima volta Braham. Braham aveva usato Mana che Prosciuga il Cielo e aveva assorbito con la forza tutto il mana presente in natura. Da quel momento, Grid capì che le attuali leggende non erano paragonabili alla generazione precedente. Anche Piaro, una delle persone più forti del momento, non sarebbe stato in grado di affrontare una palla di fuoco lanciata da Braham nel suo apice.


“… Ecco perché è interessante.”


Satisfy era ancora ai primi stadi della sua storia e questo significava che c’era spazio per una crescita ulteriore. La motivazione di Grid crebbe.


‘<i>Raggiungiamo le precedenti leggende.</i>’


No, le avrebbe superate. L’obiettivo di Kraugel era lo stesso. Non c’era bisogno di aspettare. Grid era pieno di grandi ambizioni quando aprì il libro per l’Arte della Spada delle 100.000 Armate. Nello stesso istante.






[Stai cercando di apprendere una nuova tecnica di spada, Arte della Spada delle 100.000 Armate (Deteriorata).]


[Sei la persona che ha ricevuto il riconoscimento da parte dell’Imbattibile Re. Hai già raggiunto la condizione per apprendere Arte della Spada delle 100.000 Armate.]


[Congratulazioni! Hai ottenuto con successo Spada che Blocca le 100.000 Armate (Deteriorata) e Spada del Massacro delle 100.000 Armate (Deteriorata)!]


[Le nuove informazioni di abilità possono essere trovate nella lista delle abilità.]






“Buono!”


Grid aprì immediatamente la finestra delle abilità. Spada del Massacro delle 100.000 Armate lanciava 40 attacchi al secondo ad ampio raggio. Era ovviamente una versione migliorata di Collegamento, perciò Grid volle provarla immediatamente. Tuttavia.






[Spada che Blocca le 100.000 Armate (Deteriorata) Lv. 1]


Causa il 20% di danno a tutti i nemici visibili nel tuo campo visivo e provoca l’effetto di ‘blocco’ per 3 secondi. I bersagli che sono bloccati non possono muoversi e l’utilizzo delle abilità e delle magie è sospeso.


Consumo di risorse per l’abilità: 5.000 mana, 20 energia di spada.


Tempo di ricarica dell’abilità: 30 minuti.


* L’abilità non è attivata. Devi ottenere la risorsa energia di spada per attivare l’abilità.






[Spada del Massacro delle 100.000 Armate (Deteriorata)]


Causa 30 volte il 60% del tuo potere d’attacco a tutti (senza distinzione tra amico e nemico) nel raggio di 10 metri.


Consumo di risorse per l’abilità: 8.000 mana, 50 energia di spada.


Tempo di ricarica dell’abilità: 10 minuti.


* L’abilità non è attivata. Devi ottenere la risorsa energia di spada per attivare l’abilità.






“Cos’è l’energia di spada?”


Diceva che era possibile apprenderla, ma non spiegava come. Aveva avuto l’illusione del messaggio di sistema che si muoveva di fronte a lui.


“… No, è uno scherzo?”


Non poteva utilizzare un’abilità che aveva vinto in uno scontro leale dopo essere stato riconosciuto dall’avversario?


“Mi prendi in giro?”


Grid rifiutò la realtà. Si alzò e lasciò lo studio. Attraversò l’ampio corridoio per dirigersi vero il giardino del palazzo.


“Kyaaaak! Il Re di Overgeared!”


“Ohhh! Il Re di Overgeared!”


Le cameriere e i giardinieri salutarono quando videro Grid. Erano felici di avere la fortuna di accogliere il re più rispettato del mondo. Trattennero il fiato quando Grid tirò fuori una splendida spada lunga rossa. Le persone riunite, senza distinzione di sesso, osservarono Grid con occhi brillanti. Poi, Grid…


“Spada del Massacro.”


<i>Clinck!</i>


Su un lato del giardino, mirò gli alberi e utilizzò un’abilità.


“Delle 100.000 Armate!”


“…!”


Le decine di cameriere e di giardinieri che stavano guardando Grid rimasero tutti scossi allo stesso momento. Il loro grande re stava parlando di massacrare 100.000 truppe. Erano tutti nervosi su che genere di abilità di spada avrebbe sviluppato. Il risultato?


<i>Hwiiing~</i>


Non accadde nulla. Gli alberi di fronte a Grid non subirono un graffio.






[Spada del Massacro delle 100.000 Armate è un’abilità non attivata. Hai fallito.]






“…”


Grid, le cameriere e i giardinieri rimasero in silenzio.


In questa giornata, nel Regno di Overgeared iniziò a diffondersi la voce che Grid fosse un chuuni. Spada del Massacro delle 100.000 Armate. A partire dal nome, il debutto dell’abilità più forte fu un fiasco.


***


“Ah, che cosa odiosa.”


Arte della Spada di Pagma aumentava il potere d’attacco e le probabilità di colpo critico quando era disattivata. Ecco perché gli attacchi base di Grid erano forti. Grid aveva genuinamente atteso di combinare il potere dell’Arte della Spada delle 100.000 Armate con la passiva dell’Arte della Spada di Pagma. Eppure non era riuscito affatto ad utilizzarla.


‘<i>Il consumo di mana è troppo alto, ma che diavolo è l’energia di spada?</i>’


Grid era costretto ad investire i punti sull’intelligenza, ma il mana totale erano ancora inferiore a 14.000. Arte della Spada delle 100.000 Armate consumava 5.000 e 8.000 punti mana e già questo era un grosso peso. Faceva male il fatto che avesse bisogno di un’altra risorsa sconosciuta.


‘<i>Wow, merda… Ho un’abilità fraudolenta che provoca 30 volte il 60% di danno in un’ampia area e non posso usarla…</i>’


Era un dolore psicologico. Sembrava come se venisse torturato. Il frustrato Grid ricordò improvvisamente Chris.


“Chris non saprà qualcosa sull’energia della spada?”


Dopo aver ottenuto il titolo di Re Eroe, Grid aveva sbloccato una nuova risorsa chiamata energia del combattimento. Era probabile che l’energia della spada fosse una risorsa per le classi specializzate nell’arte della spada. Il 1° classificato Chris era un maestro dello spadone. Dopo essersi unito a Overgeared con i membri della Gilda Gigante ed essere diventato un duca, era una delle persone su cui Grid faceva più affidamento.


***


Reidan.


Una grande città che una volta era stata la casa della Gilda di Overgeard, ora era definita la seconda capitale del Regno di Overgeared. Il lord di questo luogo era Chris. Era un giocatore con un talento naturale e un buon mentore di nome Zirkan. Era stato il capo della Gilda Gigante, che aveva fatto parte delle Sette Gilde, ed era una persona forte su Satisfy. In particolare, la sua statistica della forza era abbastanza elevata da sopraffare Grid. Dopo aver ottenuto la sua seconda classe Tiranno, aveva ricevuto l’abilità di portare via la forza dagli obiettivi circostanti e poteva esercitare un potere distruttivo superiore a quello di Spada dell’Illuminazione di Grid.


Chi avrebbe immaginato che un giorno un rappresentante del Canada si sarebbe unito a Grid su Satisfy. Il mondo era rimasto sconvolto il giorno in cui Chris si inchinò a Grid durante la cerimonia di fondazione. C’erano molte voci secondo le quali Grid aveva scoperto il punto debole di Chris e lo stava minacciando.


Ma la realtà era completamente diversa. Chris aveva riconosciuto Grid e lo serviva di sua spontanea volontà. Chris era certo che potesse essere migliore se fosse stato con Grid. Comunque, la morale era che a Chris piaceva Grid. Tranne quando accadde questo.


“Anche io voglio l’energia della spada.”


“…”


No, con quali assurdità se ne stava uscendo? Chris stava cacciando nella città dei vampiri quando la sua concentrazione venne interrotta.


“L’energia della spada è una risorsa unica per uno spadaccino che ha acquisito il titolo di grande spadaccino. Come puoi usarla?”


<i>Sakak!</i>


Chris attaccò i vampiri purosangue da entrambi i lati. Era davvero uno spadaccino eccezionale che ispirava Grid. Grid provò nel petto una sensazione fredda e soffocante quando vide l’eccitata arte della spada di Chris dopo molto tempo.


“Sai davvero qualcosa sull’energia della spada. Ho bisogno di ottenerla. Come faccio?”


<i>Puk.</i>


<i>Puuuoook.</i>


<i>Kwaaaang!</i>


Grid colpì il vampiro di puro sangue quattro volte al secondo e poi lo uccise con un’esplosione di fiamma nera. Chris rimase per un attimo senza parole.


‘<i>Questa è la nuova spada di cui si vocifera?</i>’


Il potere della spada di Grid era tremendo. Chris ammirava Grid, che aveva fatto passi da gigante in pochi mesi.


“Non hai raggiunto la terza posizione in classifica dopo aver completato l’Arcipelago di Behen e aver ottenuto il titolo di Re Eroe?”


“Non posso vantarmi di fronte al primo in classifica.”


“… Bah.”


Chris lo sapeva. Il trono del primo posto nella classifica globale poteva essere portato via da Grid in qualunque momento. Ma Chris non si sentiva male né in ansia. Aveva già riconosciuto Grid. Era pronto a cedere il posto a Grid in ogni momento. Ovviamente, non voleva che nessun altro, ad eccezione di Grid, prendesse il posto.


“Hai ottenuto una tecnica della maestria di spada dall’Arcipelago di Behen?”


L’arguto Chris immaginò subito la situazione di Grid. Fu un ragionamento incredibile che lasciò impressionato lo stupido Grid.


“Esatto. Sei davvero impressionante.”


“In pratica, l’energia della spada è una risorsa che si sblocca solo dopo aver raggiunto un certo livello dopo essere diventato un grande spadaccino. Un grande spadaccino è un titolo che si può ottenere solo se si possiede la classe di tipo spadaccino. In altre parole, non puoi assolutamente guadagnare l’energia della spada.”


“…”


Lo sguardo di Grid tremò. Era stato colpito dalla fredda realtà. Con rabbia, utilizzò l’Arte della Spada di Pagma, Trascendenza. Massacrò i vampiri che sbucavano fuori dall’oscurità e fece un sospiro profondo.


“Allora cosa dovrei fare? Non sarò mai in grado di utilizzare l’abilità che consuma l’energia della spada?”


“Di base è così. Ma potrebbe essere possibile.”


<i>Suuuuok. </i>La 13° città dei vampiri.


Elfin Stone, che una volta controllava la città, era stato rimpiazzato da un altro vampiro purosangue. Grid e Chris. I due più forti di Overgeared avevano già raggiunto la stanza del boss. Il boss era furioso dato che il suo sonno era stato disturbato ed era stato attaccato dai due. A questo punto, crebbe un’energia blu dal corpo do Chris, come una foschia.


“Questa è l’energia della spada.”


<i>Peeeng!</i>


Lo spadone di Chris disegnò una linea blu. Si trattò di un potente colpo senza paragoni, che cancellò via la parte superiore del corpo del boss della 13° città.


“Wow…”


Gli occhi di Grid si spalancarono.


“L’energia rossa intorno al tuo corpo, è quell’energia di combattimento guadagnata dopo aver vinto il titolo di Re Eroe?”


Chris si concentrò sull’energia di combattimento di Grid.


“Secondo una missione che ho svolto in passato, il Re Eroe era il titolo di Muller.”


“Il Maestro di Spada Muller…?”


“Sì. Muller dovrebbe aver usato l’energia della spada e l’energia del combattimento. Significa che l’energia del combattimento è una risorsa che può essere utilizzata con la maestria della spada. Perché non provi a scambiare l’energia della spada con l’energia del combattimento?”


“Come?”


“… Non sono nella posizione di rispondere. Devi trovare da solo la risposta.”


<i>Kwang!</i>


<i>Kwa kwa kwa kwang!</i>






[Il proprietario della 13° città, il Vampiro Purosangue Ray è stato distrutto.]






Grid e Chris possedevano molta esperienza di combattimento. Non mancarono un colpo durante l’assalto mentre parlavano e il risultato fu incredibile. I due catturarono la città dei vampiri nel più breve tempo. Grid ci pensò.


‘<i>Potrebbe essere il momento di sfidare le città successive.</i>’


Grid e la Gilda di Overgeared non avevano sfidato nessuna nuova città dei vampiri perché temevano il potere del Vampiro Duca Marie Rose e degli altri discendenti diretti. Ma ora era trascorso parecchio tempo. Grid e i membri di Overgeared erano tutti cresciuti. Non sarebbero stati abbastanza al sicuro fintanto che non avessero incontrato Marie Rose?


“Umm… Devo parlare con Sticks riguardo l’energia del combattimento. Ancora grazie, Chris. Aumenta di livello.”


“Hai portato via tutta la mia esperienza e ora mi dici questo…”


“Ahah, scusa. Contattami se hai bisogno!”


Grid lasciò Chris lamentarsi e ritornò a Reinhardt. Chris sorrise quando fu lasciato da solo.


“Non vedo l’ora che arrivi la Competizione Nazionale.”
                                


                                



