---
title: Capitolo 699
pubDate: 2025-03-17T08:49:02.596Z
tags:
    - overgeared
---


[Hai lasciato la mappa evento! La guerra è considerata persa!]


[La missione di cambio classe dell’Imbattibile Re è fallita!]


[Tutte le statistiche sono tornate ai loro valori normali. La passiva di conservazione della stamina è distrutta.]


[L’opinione favorevole del vecchio fodero dell’Imbattibile Re si è ridotta notevolmente.]






- <i>Un perdente. Hai solo tenuto alla tua vita. Non sei stato all’altezza delle mie aspettative. Che delusione.</i>


“…”


“Distruggere i Cavalieri Rossi entro 22 giorni prima che arrivi il Primo Cavaliere sul campo di battaglia.” Questo era il contenuto della missione di cambio classe dell’Imbattibile Re che Oasis aveva ricevuto. Ma aveva fallito. Il campo di battaglia era stato impostato in modo che ‘nessuno giocatore potesse entrare, ad eccezione dell’host della missione’, finché non fosse apparso il Primo Cavaliere Mercedes. Oasis da solo aveva vissuto la disperazione e la frustrazione.


‘<i>Non posso farcela.</i>’


Oasis era un guerriero di tipo bilanciato, che aveva investito in egual misura sulla stamina, la forza e l’agilità. Per i benefici della missione, le sue statistiche erano aumentate di 10 volte. Oasis pensò che potesse esserci una possibilità quando la sua forza, stamina e agilità aveva superato i 1000 punti. Mentre guardava le forze nemiche diventare cenere sotto la sua spada, finalmente aveva creduto di diventare il protagonista del mondo.


Tuttavia, si era sbagliato. Non si era trattato di un cavaliere dal numero singolo, ma dal 15° cavaliere i soldati di Oasis erano stati legati dai Cavalieri Rossi e avevano ceduto. Da questo momento, Oasis venne completamente neutralizzato dall’offensiva nemica, che si era riversata. Ogni volta che usava la spada, riceveva dozzine di contrattacchi, perdeva il suo equilibrio e falliva ad attaccare. Ora era in uno stato in cui non riusciva a muovere le sue mani.


‘<i>Se solo avessi la mia classe di terzo avanzamento.</i>’


Il risveglio delle statistiche dal terzo avanzamento avrebbe massimizzato le statistiche già aumentate di 10 volte. Inoltre, la sua resistenza sarebbe cresciuta enormemente e la probabilità di resistere alle alterazioni di stato sarebbe aumentata. Questo gli avrebbe permesso di utilizzare un’ampia varietà di abilità nel combattimento attivo.


‘<i>Tutti i Cavalieri Rossi hanno il loro terzo avanzamento e i cavalieri a numero singolo hanno il quarto avanzamento. Questa battaglia mi era troppo a sfavore. Io ho solo la mia classe di secondo avanzamento. No… Queste sono tutte scuse!</i>’


Non era stato in grado di terminare il suo terzo avanzamento perché gli mancavano le capacità. Anche se l’avesse avuta, sarebbe stato sopraffatto dai cavalieri a numero singolo. In particolare, il Quinto Cavaliere era in una dimensione diversa. Aveva ancora la pelle d’oca quando pensava ai talenti dei cavalieri a numero singolo.


“Ehi! Su col morale!”


<i>Slap!</i>


Oasis era occupato a pensare al cavallo di Ares. All’improvviso, venne colpito sulla schiena, facendolo quasi cadere. Sul volto di Ares si era gettata un’ombra profonda, mentre mostrava a Oasis un ampio sorriso.


“Ho già investigato su di te. Non sei solo al tuo secondo avanzamento? È grandioso il fatto che tu abbia guadagnato il potere di una leggenda e abbia avuto a che fare con il mostruoso impero da solo. È davvero incredibile. Hai fatto quello che nessuno di noi sarebbe stato in grado di fare. Questo non è essere una persona di talento?”


“… Il motivo per cui sono sopravvissuto senza morire è stato grazie ai benefici della missione. Alla fine, ho fallito la missione e sono lontano dal diventare una leggenda. Come posso essere di talento? È ridicolo. Sono solo una persona normale.”


La voce di Oasis era debole mentre parlava. Mostrò un sorriso triste mentre si disperava.


“Fallire è naturale. Come posso ereditare il potere leggendario per il quale non sono qualificato fin dall’inizio. A meno che non sia un genio come te… Sono felice di averti incontrato in questa missione. No, è un onore. Non ho più nessun altro desiderio.”


“Moccioso!”


<i>Peok!</i>


“Keok!”


Oasis urlò quando Ares lo colpì di nuovo sulla schiena. Il colpo alla schiena di Ares conteneva abbastanza potere da minacciare la vita di Oasis, il cui livello si aggirava sul 250. Considerando che Ares al momento conduceva 50.000 truppe, era ben più forte di una persona nella classifica dei primi 10 milioni. Era possibile per Ares battere e uccidere Oasis a mani nude.


Ma Ares non considerava Oasis come qualcuno di poco conto. Provava puro rispetto.


“Può una persona senza alcuna qualifica avere davvero una possibilità a diventare una leggenda? Tu, non sei troppo modesto? Ahah!”


“… Sono stato solo fortunato.”


“Cosa? Fortuna? Puahahah! Guarda meglio. Se avessi solo mangiato e giocato, come saresti entrato in contatto con l’Imbattibile Re?”


“…”


“Non si tratta di fortuna, ma di abilità. Se fossi stato a dormire, allora non avresti creato una connessione con l’Imbattibile Re.”


“… Perché mi stai facendo questo? Non è abbastanza per uno come te aiutarmi personalmente? Ora mi stai confortando. Cosa vuoi? Non c’è nulla che possa fare per te.”


“Eh? Me lo stai davvero chiedendo? Ovviamente perché mi piaci. Sono corso qui per poterti osservare.”


“Osservarmi…? Hai fatto un grosso errore. Non sono il discendente dell’Imbattibile Re. Sono solo un candidato. Ora ho fallito la missione di cambio classe. Le tue aspettative non sono state soddisfatte…”


“Stai davvero parlando troppo. Andiamo prima al Valhalla. Ho creato una Coka speciale. Valhalla è l’unica zona su Satisfy dove puoi bere la Coka. Ahah! Discutiamo della nostra relazione mentre ci godiamo la deliziosa bibita gasata! Hiyah!”


“E- Ehi!”


Oasis era davvero imbarazzato. No, ad essere precisi, era intimorito. Ares aveva chiaramente compreso di aver erroneamente considerato Oasis come il discendente dell’Imbattibile Re. Avrebbe provato disgusto e furia non appena avesse conosciuto la verità e avrebbe allontanato Oasis. Mentre cavalcavano sul cavallo selvaggio, Ares gli bisbigliò.


“Non voglio darti un fardello solo perché ho delle aspettative. Non voglio chiederti nulla. Sono solo curioso.”


Si formò un ampio sorriso sul volto di Ares.


“Voglio solo creare un contatto con te, una delle poche grandi persone al mondo che ha conosciuto una leggenda.”


“…”


Una delle poche grandi persone al mondo. Questo riempì il cuore di Oasis. Comprese una cosa. Era una persona che era già diventata speciale.


‘<i>Tutti sono forti…</i>’


Mentre vivi una vita quotidiana difficile e monotona, non perdere la speranza. Non dimenticare che sei l’eroe della tua vita.


Grazie ad Ares, Oasis si riempì di coraggio.


***


 “Ares ha preso il discendente dell’Imbattibile Re.”


L’assassino divino Faker. Nonostante possedesse una classe normale, aveva vinto contro Black di grado sole in uno scontro uno contro uno, grazie al suo talento e ai suoi sforzi. Riferì a Lauel, signore delle Ombre di Overgeared.


“L’esercito di Ares ha aiutato il discendente dell’Imbattibile Re, che ha fallito nella sua ribellione.”


Il tempismo dell’apparizione di Ares a Lubana fu tremendo. Lauel annuì al rapporto.


“Il discendente dell’Imbattibile Re ha chiesto aiuto dal Valhalla così come dal Regno di Overgeared. Ares ha accettato.”


Non era una situazione buona. Se i due avessero instaurato una relazione di fiducia, allora il potere di Valhalla sarebbe cresciuto rapidamente.


‘<i>Se il discendente dell’Imbattibile Re si unisse all’esercito di Ares…</i>’


Questo provocava la pelle d’oca solo ad immaginarlo. Ma Lauel rise.


“Bene, non penso che accadrà.”


In quel momento, Lauel ne era certo.


“Il discendente dell’Imbattibile Re è un falso.”


Madra aveva ottenuto il titolo dell’Imbattibile Re perché non era mai stato sconfitto. Non aveva senso che il suo discendente venisse sconfitto al suo debutto. Era probabile che avesse perso la qualifica di essere il discendente dell’Imbattibile Re quando aveva perso la guerra. No, probabilmente non era mai stato qualificato fin dall’inizio.


‘<i>Una persona qualunque non può ereditare il potere di una leggenda. Ares, hai fatto un errore. Stai sprecando il tuo tempo. Kukuku.</i>’


Lauel era pieno di gioia nel momento in cui scoprì che il discendente dell’Imbattibile Re era un falso. Questo perché pensò che c’era una possibilità che Grid rinascesse come l’Imbattibile Re. Esatto. Lauel lo aveva sentito da Sticks. Nell’Arcipelago di Behen, Grid aveva ottenuto l’oggetto nascosto chiamato Diario dell’Imbattibile Re.


‘<i>Dopo Pagma e Braham, ora è il turno del potere dell’Imbattibile Re.</i>’


Forse Grid sarebbe diventato un essere mitico che superava una leggenda. Lauel era pieno di aspettative. Ma era così facile?


***


“Se Grid leggesse completamente il diario, diventerebbe il discendente dell’Imbattibile Re?”


Il quartier generale della S.A. Group era impegnato con i preparativi per la 3° Competizione Nazionale. Tuttavia, il lavoro di Yoon Nahee non era nulla di nuovo. In quanto manager delle operazioni di Satisfy, il suo compito era di osservare i giocatori. Il direttore Lim Cheolho scosse la testa alla domanda di Yoon Nahee.


“È impossibile per Grid diventare il discendente dell’Imbattibile Re. Questo può essere solo qualcuno che non è mai stato sconfitto.”


“…”


Non essere mai stato sconfitto nemmeno una volta? Era impossibile per un giocatore. Era un cambio classe che possedeva una difficoltà assurda. Yoon Nahee si sentiva sollevata, poiché era preoccupata che Grid monopolizzasse le classi leggendarie.


“Solo.”


Lim Cheolho sorrise in modo significativo.


“Questo non lo ferma dall’ottenere un po’ di potere. È qualificato. È proprio come Agnus ha ricevuto di recente una tecnica da uno dei cinque pilastri dell’impero.”


“Agnus… è più una truffa che una tecnica.”


“Davvero? Ahahah!”


“…”


I cinque giocatori miracolati che avevano mandato all’aria le predizioni del supercomputer Morpheus. Tre di loro erano Kraugel, Grid e Agnus e il Direttore Lim Cheolho provava un grande affetto per loro. Era sempre felice quando si parlava di loro. Yoon Nahee comprendeva la sua mente fino ad un certo punto.


Le azioni dei cinque giocatori miracolati erano sempre inaspettate e osservarle dal punto di vista di una terza parte era divertente.


***


“Sticks!”


Dopo che l’Arcipelago di Behen fu completato, Sticks ritornò immediatamente all’Accademia di Overgeard come preside. Diede agli studenti efficaci istruzioni e permetteva loro di crescere in individui talentuosi che avrebbero aiutato il regno.


Ora Grid aveva fatto visita all’impegnato Sticks. Chiese con sfacciataggine “Dimmi come rimpiazzare l’energia della spada con l’energia del combattimento!”


Sticks chiese confuso.


“Posso dirtelo, ma non lo sai già?”


“…?”


Cos’era questa reazione? Sticks fissò il frustrato Grid.


“Non hai mai tentato di utilizzare l’energia del combattimento dopo che l’hai ottenuta?”


“Eh? S- Sì… allora?”


Aveva cacciato i vampiri mentre aveva parlato con Chris. Tuttavia, non aveva utilizzato l’energia di combattimento. Innanzitutto, non aveva il concetto di ‘usare’ l’energia di combattimento. Questa era una risorsa che rafforzava le sue statistiche quando il numero aumentava. Perciò, aveva pensato che avrebbe sperimentato un aumento nel potere d’attacco durante un combattimento.


“… Vai in una zona di caccia. Dopo aver sviluppato l’energia del combattimento, prova ad utilizzare la tua arte della spada.”


“…”


A giudicare la reazione di Sticks, Grid doveva aver fatto qualcosa di stupido. Iniziò a sudare.


“Ovviamente l’energia del combattimento non è una risorsa che può essere utilizzata naturalmente dopo che questa ha raggiunto un certo livello, no?”


Assurdo, era impossibile. Grid scosse la testa e corse al terreno di caccia.
                                


                                



