---
title: Volume 1 - Capitolo 7
pubDate: 2025-02-27T07:44:20.589Z
tags:
    - overgeared
---


Il livello medio dei giocatori di maghi oscuri era 53. Tra le 120.000 classi presenti in Satisfy, i maghi oscuri erano quelli con il livello medio più basso. La classe del Mago Oscuro era di combattimento, ma i suoi giocatori avevano una difesa molto debole e un potere d’attacco insufficiente.


Tuttavia, Yura cacciava da sola senza un party sin dall’inizio, dimostrando ineguagliabili capacità di controllo che erano in armonia con la sua magia. La sua abilità nello scegliere terreni di caccia era anch’essa eccellente. C’era una ragione per cui Yura avesse superato due miliardi di utenti per raggiungere il quinto posto nelle classifiche.


Tre ore dopo, Yura raggiunse finalmente il livello 230, che le diede accesso a nuove abilità che vennero aggiunte a quelle già ottenute.


“Ora posso usare la magia di difesa…”


Yura confermò l’incantesimo di grado A che aveva appena ottenuto con molta difficoltà.


“Scudo Adamantino.”


Si trattava di un incantesimo per creare uno scudo materializzando mana con una durezza paragonabile a quella del diamante. Era una magia di tipo difensivo che si poteva ottenere solamente attraverso un mago oscuro che aveva raggiunto il livello 230.


Dopo aver completato tutte le condizioni richieste per apprendere Scudo Adamantino, Yura si diresse verso il tempio di Yatan. Come al solito, si dirigeva verso un tempio con meno giocatori. Era problematico poiché era molto distante, ma non poteva fare altrimenti. Sarebbe stato seccante se fosse andata in un luogo con molti giocatori, a causa della sua grande popolarità. Era incredibile vedere quante persone la riconoscessero, anche quando celava il suo viso e il suo ID.


Dopo aver corso per due ore, Yura giunse al tempio di Yatan e posizionò il suo libro d’incantesimi sull’altare. Era il momento in cui stava per apprendere nuova magia dopo aver professato la sua assoluta fede nel Dio Yatan.


[Uno stolto gruppo di nemici ostili al Dio Yatan è apparso nel tempio]


[Guardiano del Tempio]


Difficoltà: S


Ci sono degli stolti che sono entrati per salvare la vittima del sacrificio al Dio Yatan. Devi difendere la dignità del Dio Yatan e punire i blasfemi che si sono introdotti nel tempio.


Condizioni di Completamento Missione: Respingi gli aggressori o difendi la vittima sacrificale per un’ora.


Ricompensa: Il titolo di “Guardiano del Tempio di Yatan”.


* Guardiano del Tempio di Yatan: Fede +300, Salute: +1000, Intelligenza: +60


Sarai un esempio per gli altri credenti dopo aver difeso la dignità del Dio Yatan. La divinità ti benedirà di più, e i fedeli ti venereranno.


Fallimento missione: Livello -2, Fede -250.


Yura era sorpresa, poiché aveva affrontato missioni di grado S solamente tre volte, nonostante fosse al livello 230. Poi, un sacco di rumore si udì in lontananza.


‘È una missione auto generata a causa dell’arrivo di qualcuno? Sono fortunata ad essere arrivata al tempio proprio in questo momento.’


Yura era molto motivata. Desiderava molto il titolo di ‘Guardiano del Tempio di Yatan’ poiché aumentava tutte le statistiche importanti.


Prima di tutto, Yura localizzò il luogo del sacrificio e successivamente andò dove provenivano i clamori. Vide un PNG in armatura di cuoio che uccideva in modo spietato i seguaci di Yatan.


‘Un PNG che ha completato l’avanzamento di terza classe.’


In effetti, le missioni di grado S avevano un livello molto più elevato di difficoltà. Il PNG chiamato Doran era una grande minaccia per Yura.


‘Anche se chiedessi in prestito la forza dei credenti, sarà una missione difficile da completare.’


Aveva ricevuto una missione di grado S dopo molto tempo, ma sfortunatamente le possibilità di successo sembravano basse.


‘No, non ha senso fare supposizioni.’


Yura disperse il suo mana in tutto il tempio. Questo non era un uso normale di mana per i maghi oscuri. In altre parole, era per scovare il nemico. Mentre l’abilità di ricerca era disponibile solo per coloro i quali avevano una raffinata abilità di manipolazione del mana, per Yura era una sciocchezza.


‘Incluso Doran, ci sono due persone.’


Yura identificò il numero di nemici e guardò l’utente che seguiva Doran. ID: Grid. Guardando il suo equipaggiamento, sembrava essere un giocatore di livello 80. Era sorprendentemente basso per essere colui che aveva fatto scattare la missione di grado S.


L’unico a cui prestare attenzione era Doran. Se così fosse, questa missione poteva essere completata.


Yura osservò meticolosamente la zona del tempio mentre i suoi nemici erano presi a combattere contro i credenti. Fece una veloce valutazione e scese nel seminterrato dove il sacrificio avrebbe preso luogo.


Il tempio era troppo spazioso e c’erano un sacco di punti ciechi, quindi era a vantaggio di Doran. Pianificò di usare l’ostaggio nel seminterrato, relativamente piccolo, per limitare i movimenti di Doran e aumentare il tasso di danni della sua magia.


Dopo un po’, Doran e Grid entrarono finalmente nel seminterrato. Doran era già abbastanza esausto dai combattimenti contro i credenti.


“Che ridicoli bastardi! Hanno bisogno di più persone di queste per essere i nostri sfidanti! Ora, Doran! Liberiamocene!”


L’utente Grid urlò e Doran annuì mentre lanciò le sue armi celate dritto di fronte a lui.


“3.600.000 Won e la figlia del conte, sto arrivando!”


Grid era convinto della riuscita della missione. Yura si dispiacque per lui, ma anche lei aveva bisogno di completare la missione quindi agì senza esitazione.


<em>Tatatang!</em>


Yura fermò le armi celate di Doran con la Barriera di Diamante recentemente appresa e volse il suo sguardo verso un Grid sbalordito.


“Sono spiacente, ma non posso permettervi di portare via il sacrificio.”


Doran era forte. Per concentrarsi su di lui, era più saggio occuparsi prima del relativamente debole Grid. Yura evocò del fuoco e lo attaccò senza esitazioni.


[Attacco critico!]


Lo spadone era un’arma in cui i guerrieri si specializzavano. Era chiaro che la classe di Grid fosse di un guerriero. Se fosse stato un guerriero circa di livello 80, non importa quanto ben equipaggiato, i suoi punti vita massimi sarebbero stati di circa 4.000. Ma Grid non indossava nessun equipaggiamento speciale. Avrebbe dovuto avere circa 3.000 punti salute. Inoltre, i guerrieri erano particolarmente vulnerabili alla magia.


Yura aveva calcolato di potersi occupare di Grid in un colpo solo consumando un quinto del suo mana. Era un attacco critico, quindi era normale pensare che Grid morisse. Ma sorprendentemente, Grid era sopravvissuto.


“Come?”


Diciamo che la sua fortuna era talmente tanta da essere riuscito a sopravvivere ad un attacco critico. Tuttavia, era comune per un personaggio rimanere stordito dopo aver ricevuto il 40% o più di danni in un solo attacco. Grid era in piedi senza nemmeno essere stordito, come se non avesse perso nemmeno il 40% dei suoi punti salute.


“Era chiaramente un attacco critico… basandomi sull’equipaggiamento, sei circa al livello 80. Quindi, come fai a stare bene dopo essere stato colpito da quell’attacco?”


Yura era al quinto posto tra due miliardi di utenti e stava riducendo la distanza tra lei e il giocatore al quarto posto. Le sue abilità nel gioco erano veramente straordinarie. Sapeva che i suoi calcoli sui danni magici non sbagliavano mai. Non li aveva mai sbagliati da quando aveva iniziato a giocare a Satisfy. Questa era una nuova esperienza per lei.


Questa confusione la colpì molto.


“Perché sta accadendo? Il suo livello è molto più elevato dell’equipaggiamento che sta indossando? No, non è possibile. Una persona che si azzarda ad indossare equipaggiamenti di livello inferiore durante una missione di livello S… Non ho considerato qualcosa?”


Tentò di analizzare con calma la situazione, ma Grid si stava avvicinando.


Un passo dopo l’altro.


Era un guerriero con un passo molto lento, come se non avesse fretta di ridurre lo spazio tra lui e i maghi oscuri. Era un atteggiamento che sembrava non rispettare il quinto posto in classifica di Yura. Il comportamento di Grid sembrava dire a Yura, ‘Ti sto dando abbastanza tempo per lanciare un incantesimo. Usa la tua magia migliore.’


Un’ovvia provocazione! Yura, che aveva una grande stima di se stessa, era furiosa. Come desiderava Grid, iniziò a lanciare la sua magia di livello più alto. Era determinata a ridurlo in cenere assieme a Doran.


“Grande Dio dell’oscurità, la tua umile servitrice ti invoca. Riempi questo posto con la tua oscurità e instilla terrore nel cuore dei nemici, mostra il tuo potere a coloro che ti venerano.”


Come il potere magico iniziò ad aumentare, le torce che illuminavano il seminterrato iniziarono a spegnersi. Le torce non si erano realmente spente; la magia aveva reso le fiamme nere. Presto, l’oscurità inghiottì l’intera area.


Un nemico normale avrebbe perso la vista e si sarebbe fermato a causa della ‘paura’, effetto aggiuntivo di questo incantesimo. Difatti, Doran esitò per un istante mentre stava affrontando il mago oscuro dietro Grid. Ma Grid procedeva come se nulla fosse. Aveva una resistenza maggiore di un PNG che aveva completato l’avanzamento di terza classe.


‘Qual è la sua identità…’


L’ID era troppo strano. Non era uno dei giocatori in classifica, quindi come poteva essere tanto forte? La sua confusione aumentò e Yura non riuscì a riprendersi facilmente. Ma il suo incantesimo era completo.


“Tempesta Oscura!”


<em>Kwa kwa kwa kwang!</em>


Una tempesta silenziosa formata nell’oscurità colpì Grid. L’effetto della tempesta fece traballare le colonne che sostenevano il seminterrato, mentre apparvero crepe sul pavimento e sui muri. Un grande potere che poteva far cadere l’intero tempio! Era il momento in cui un attacco di magia oscura di alto livello veniva lanciato.


<em>Kwaang!</em>


Il corpo di Grid, già danneggiato dagli attacchi dei maghi oscuri, venne sopraffatto dalla tempesta. Yura credeva che Grid si sarebbe trasformato in una luce grigia. Ma Grid ne uscì ancora una volta incolume poiché continuava a camminare, entrando nella tempesta senza esitazione.


Dall’altra parte il corpo di Doran, dietro di lui, era ridotto ad uno straccio, riusciva a malapena a seguire Grid quando una luce verde fuoriuscì dal suo anello. Anche un PNG di terzo avanzamento non poteva sopportare la magia, quindi perché quell’utente stava bene?


“Tu… cosa sei?”


Yura era una ragazza intelligente. Poteva capire tutto grazie alla logica. Nei suoi 21 anni di vita, era stata lodata da chiunque la incontrasse per la sua bellezza e la sua intelligenza. Usava il suo intuito innato nel suo lavoro, guadagnandosi la reputazione di persona talentuosa che può essere adoperata ovunque.


Satisfy è stato infine il sentiero che aveva scelto.


Tuttavia, questa brillante Yura non riusciva a capire cosa fosse l’uomo chiamato Grid.


“È impossibile nella versione corrente di Satisfy. Questa presenza schiacciante non è un PNG ma un umano…  È un utente buggato? No, Satisfy è controllato dal miglior supercomputer del mondo, Morpheus, quindi niente bug. C’è chiaramente un modo razionale per raggiungere tale forza. Come ha fatto ad ottenere tale potenza?”


Era la prima volta che incontrava qualcosa cha andava oltre il buon senso. Era perplessa e molto curiosa. In questo momento, la persona chiamata Grid era profondamente impressa nella mente di Yura.


Dall’altra parte, Grid si stava avvicinando a lei a passi solenni. Yura non si sarebbe arresa facilmente quindi si preparò a combattere. Doran apparse dietro Grid, saltò e la attaccò.


<em>Kaaang!</em>


Yura bloccò velocemente l’attacco magico di Doran e spostò lo sguardo verso Grid, aspettandosi un attacco, ma strabuzzò gli occhi. Il corpo di Grid, che era illeso fino ad un momento fa, era coperto da una luce grigia e stava scomparendo.


“…?”


Successivamente Yura ricevette grandi danni mentre combatteva contro Doran e riuscì a fatica a sottometterlo. Guardò il posto dove Grid era scomparso, ignorando la finestra di sistema che la informava del successo della missione.


“Anche se fosse stato colpito da Tempesta Oscura, non sarebbe morto così all’improvviso. Deve essere stato penalizzato e forzato ad uscire dal gioco. Perché?”


L’espressione di Yura si incupì gradualmente mentre ci pensava.


“Si è forse arreso in mio favore...?”


Si sentì impotente e ricevette la compassione di Grid. Quel giorno divenne il peggiore per Yura, quando il suo solido orgoglio venne mandato completamente in frantumi.
                                


                                



