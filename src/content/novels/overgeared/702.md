---
title: Capitolo 702
pubDate: 2025-03-20T11:48:41.400Z
tags:
    - overgeared
---


Fare delle buone azioni almeno cinquanta volte al mese. Questa era la condizione minima per mantenere la classe di Santa. Se una Santa non svolgeva alcuna buona azione, poteva essere privata della sua qualifica e non poteva più tornare ad essere Santa. In altre parole, Ruby doveva fare buone azioni ogni giorno per tutti gli anni che sarebbe stata una Santa.


Un angelo con le ali, la reincarnazione di Rebecca, ecc. Il gran numero di persone che Ruby aveva aiutato, la apprezza con vari appellativi. I menestrelli cantavano canzoni su di lei.


Grid poteva essere il giocatore più famoso, ma Ruby era la giocatrice più amata. Le parole sui fratelli comunicate alle persone venivano manipolate dalle grida dell’Oratore Huroi. C’erano membri di Overgeared a diffondere ovunque tali parole.


“Santa, Santa Ruby! Per favore, prova questo. Oggi il pane è ben cotto.”


“Santa, accetteresti questo braccialetto? L’ho trovato al mercato a Winston e l’ho comprato pensando che ti sarebbe stato bene. Per favore, accettalo.”


“Questo è un cappotto fatto con pelle di cinghiale selvaggio. Di recente fa più freddo, perciò sarà un piacere indossarlo. Non raffreddarti. Sarebbe una cosa triste.”


“Santa!”


“Santa Ruby!”






[Hai ricevuto 10 pani in segale di qualità dal fornaio di Reinhardt, Jackson.]


[Hai ricevuto un braccialetto di smeraldo di bassa qualità dal mercante di Reinhardt, Ale.]


[Hai ricevuto un cappotto di pelle di cinghiale selvaggio dal cacciatore di Reinhardt, Revalo.]


[Reinhardt…]


…


…


Questa era una scena comune ogni volta che Santa Ruby appariva in strada. La gente che la trovava accorreva da lei con dei regali. Ruby all’inizio li rifiutò, ma i continui ringraziamenti delle persone erano tali da superare l’immaginazione. Provavano frustrazione e a volte si deprimevano quando Rubi rifiutava un regalo, non dandole altra scelta che accettare. Mentre l’amore e il rispetto della gente per Ruby cresceva, lo stesso succedeva con la quantità e la qualità dei regali che riceveva.


Il valore medio dei regali giornalieri di Ruby ora si aggirava intorno a 80 monete d’oro. 80 monete d’oro! Convertiti in won coreani, erano circa 100,000 won<a href="#_ftn1" name="_ftnref1">[1]</a>. Grazie alle buone azioni che aveva svolto negli anni, Ruby ora poteva fare 100,000 won al giorno solo collegandosi. Ecco perché aveva rifiutato la paghetta da suo fratello alcuni mesi prima.


Ruby si era unita ai ranghi di chi faceva i soldi attraverso il gioco. Chi le stava intorno iniziò a tentarla. Perché doveva andare all’università quando poteva fare soldi giocando ai videogiochi come suo fratello? Molte persone parlavano in questi termini.


Ma l’impegno che Ruby si era presa di andare all’università non si interruppe. Non riusciva a credere nell’incerto futuro di Satisfy. Come molti giovani della Corea Del Sud, Ruby aveva dedicato i suoi anni della scuola elementare e media per entrare in una buona università. Non voleva che i suoi sforzi venissero vanificati e voleva vedere per se stessa i risultati di una buona università.


Tuttavia, il suo obiettivo di ottenere un lavoro dopo essersi laureata all’università stava diventando un miraggio. Sapeva quanto il Regno di Overgeared avesse disperatamente bisogno di lei.


‘<em>Forse… una volta che sarò andata all’università, avrò più tempo per concentrarmi sul gioco.</em>’


Non le dispiaceva. Anzi, le piaceva. Era felice di essere d’aiuto per le persone e soprattutto, voleva contribuire al lavoro di suo fratello. Anche se non le piaceva il gioco, ci si sarebbe concentrata per suo fratello. Era naturale. Solo pochi anni prima, Ruby si era preoccupata dei soldi ogni volta che aveva dovuto comprare qualcosa per la scuola. Era cresciuta in una casa che non era stata stabile economicamente, perciò anche comprare delle merendine per strada era stato un lusso. Dal suo punto di vista, apprezzava la sua attuale ricca vita.


‘<em>Questo tutto grazie a oppa.</em>’


Un caldo sorriso apparve sul volto di Ruby quando pensò a Grid. La preoccupazione che ogni volta era apparsa quando in passato aveva pensato a Grid si era trasformata in sollievo.


‘<em>Mamma e papà ridono ogni giorno. Grazie a oppa, la mia famiglia è piena di felicità.</em>’


Si sentiva molto grata e orgogliosa nei confronti del fratello. Ruby avrebbe fatto qualunque cosa per lui. E Lauel questo lo sapeva.


“Ruby, per favore, incoraggia le persone a far visita alla Hall of Fame ogni tre giorni. Di’ loro di pregare almeno ogni tre giorni alla statua di Grid.”


Era sufficiente dare ordini ai soldati. Tuttavia, con le persone normali era diverso. Se il regno avesse forzato il popolo a fare questo, avrebbe potuto perdere l’opinione pubblica. Ecco perché Lauel si approfittava di Ruby.


“Per favore.”


“… Ho capito.”


Dopo che l’Arcipelago di Behen era stato ripulito, Sticks aveva smantellato i sigilli sulla maggior parte delle entrate. Ora, era relativamente facile muoversi da Reinhardt all’Arcipelago di Behen. Ma era solo ‘relativamente facile’. In particolare, la Hall of Fame era localizzata sull’ultima isola dell’Arcipelago di Behen.


Servivano cinque ore per raggiungere la Hall of Fame da Reinhardt. Questo significava che la gente di Reinhardt doveva impiegare cinque ore ogni tre giorni. Ruby pensava a questo ma era preparata a resistere. Le labbra rosse di Ruby si strinsero per la determinazione. Il suo sguardo si fece amorevole quando strinse insieme saldamente entrambe le mani. Lauel non poté fare a meno di sorridere a questa scena prima di tossire.


“Non serve preoccuparsi per le persone. Questa venerazione sarà una buona cosa per loro. La loro stamina non aumenterà se cammineranno regolarmente per cinque ore?”


“Bah… Non mi fido di te.”


“Sì, non fidarti ti prego. Non voglio essere un peccatore che ti delude.”


“..”


Lauel era convinto che i suoi commenti fossero perfetti. Non dubitava del fatto che il cuore della dea fosse abbastanza romantico da essere catturato. Ma Ruby non ascoltò le parole di Lauel. Lauel era stato anche una persona sola da quando era nato


***


[Visita la Statua di Pietra di Grid]


Difficoltà: Ripetere la missione nel Regno di Overgeared.


Ogni tre giorni, dirigiti nella Hall of Fame e venera la statua di pietra di Grid.


Ricompensa per la missione: Un oggetto di produzione di massa di Grid ogni 20 visite consecutive.






“…”


Era il contenuto di una nuova missione che i giocatori di Overgeared avevano ricevuto. I giocatori pensarono fosse assurdo.


“Sono andato a vedere la Hall of Fame l’altro giorno e il potenziamento della statua di pietra di Grid fa schifo…”


“Non ha effetto sulle classi di combattimento come le nostre.”


“Quante classi ci sono lì…”


“Wow, Grid è davvero intelligente, no? Ha creato una nuova missione per il suo interesse personale.”


“È più una cosa volgare che intelligente.”


“Ah, sono arrabbiato. Dobbiamo svolgere questa missione per ottenere il set di Grid.”


“Tzè, che importa. Ci vogliono un paio di ore per raggiungere la Hall of Fame.”


“L’Amministratore Rabbit dice che venderà delle pergamene di trasferimento per l’Arcipelago di Behen…”


“Wow? Non è un bel business? Il servo è come il re. Si adattano molto bene l’uno con l’altro.”


<em>Brontolio.</em>


I giocatori di Overgeared erano pieni di lamentele per la nuova missione. Ma cosa potevano fare? Si erano trasferiti nel Regno di Overgeared innanzitutto per ottenere il set di Grid. Non potevano rifiutare la missione che gli avrebbe consentito di avere ogni due mesi uno degli oggetti del set di Grid.


“È davvero un gioco sporco. Non appena avrò collezionato tutto il set di Grid, mi dirigerò immediatamente nell’impero.”


“Io andrò a Valhalla.”


C’erano molte persone che la pensavano così. Per la maggior parte dei giocatori, il Regno di Overgeared era solo un trampolino da lancio per un altro regno. Lauel questo non lo condannava.


“Aumentiamo i tipi di set di oggetti di produzione di massa di Grid.”


L’attuale set di produzione di massa di Grid consisteva in armi, armatura, elmetto, guanti e stivali. Erano solo cinque parti perciò era difficile tenere i giocatori per tanto tempo.


“Non hai appreso l’abilità di sarto? Aggiungi un mantello e un indumento intimo al set. Preferibilmente anche dei calzini.”


“… Non posso.”


L’effetto totale del set di produzione di massa di Grid si concludeva con cinque parti. Era stato originariamente disegnato in questo modo. Se avesse aggiunto il mantello e l’intimo, non ci sarebbe stata alcuna aggiunta all’effetto totale. Lauel sorrise in modo malvagio verso Grid.


“Anche se non ci fosse alcun effetto totale, non potresti ingannarli usando lo stesso nome? Prima metti l’intimo e il mantello come ricompense di una missione, così i giocatori rallenteranno la raccolta del set di Grid.”


“… Non hai una coscienza?”


“Non sto pensando ai giocatori? Non sei l’unico giocatore nel mondo che è in grado di produrre dell’intimo con degli effetti? Dove andrà la gente a prendersi del buon intimo? Saranno felici.”


“…”


Sì, almeno aumentava la difesa di un punto. Grid venne convinto e lanciò la pila di intimo che aveva creato a Lauel.


“Continuerò ad inviarli ogni volta che ne creerò di nuovi.”


“È una buona decisione, Vostra Maestà.”


“… Dovrei creare anche dei calzini.”


Se Grid avesse avuto una coscienza, avrebbe pensato ‘dovrei creare un buon mantello’. Non era difficile realizzare un mantello di qualità perché Grid intendeva avviare la produzione in massa del Mantello di Lantier per gli occhi malvagi. Sfortunatamente, Grid non aveva una coscienza. La sua mente era già piena di un metodo per creare dei calzini convenienti.


‘<em>No, non posso continuare a farlo alla lunga.</em>’


Grid scosse la testa.


‘<em>Se voglio far restare i giocatori un po’ più a lungo, devo realizzare un buon mantello. Inoltre, devo imparare come fare dei calzini.</em>’


Grid almeno era migliore di Lauel. Alla fin fine, il Regno di Overgeared stava andando bene. L’unico problema stava su cosa l’impero avrebbe fatto riguardo la ribellione di Lubana.


***


“Hai perso il discendente dell’Imbattibile Re?”


Capitale imperiale, Titan. La voce dell’imperatore risuonò nel palazzo imperiale, uno dei luoghi più magnifici e belli del continente.


“Inutile…! Ha senso perdere l’esercito ribelle?”


L’imperatore Juander era furioso.


I suoi occhi erano pieni di disprezzo mentre guardava il Duca di Spada Limit.


“I Cavalieri Rossi in questo momento sono davvero inutili! Non era così quando Piaro era qui!”


“…”


Juander era una persona potente che poteva dichiararsi padrone del continente. Non era stupido. Sapeva che gli attuali Cavalieri Rossi erano sotto l’influenza dell’Imperatrice Marie ed era diffidente nei loro confronti. C’era un certo numero di casi nei quali erano stati bloccati e indeboliti.


“Considererò i comandanti dell’esercito, 1° Cavaliere Mercedes e 2° Cavaliere Lucas, responsabili! Saranno in libertà vigilata per tre mesi!”


“V- Vostra Maestà…!”


Il Duca di Spada Limit, inchinato, urlò per la sorpresa. Mercedes e Lucas erano i capisaldi dei Cavalieri Rossi. Sarebbe stato un duro colpo alle operazioni dei Cavalieri Rossi se fossero spariti per tre mesi. Anche Juander ne era consapevole. Juander parlò prima che Limit potesse chiedergli di riconsiderare la cosa.


“Non preoccuparti. Kyle prenderà il loro posto per tre mesi.”


‘<em>Kyle…!</em>’


Kyle era uno dei cinque pilastri dell’impero. Era il più giovane dei cinque pilastri e la sua abilità al momento non era perfetta, ma aveva un grande potenziale. Perciò, era molto favorito da Juander. Limit comprese immediatamente la serietà della situazione.


‘<em>Kyle ha una grande virtù, ma in realtà è un serpente abile nella propaganda e nella manipolazione.’</em>


I Cavalieri Rossi erano stanchi per le continue guerre che duravano da anni. Il motivo per cui riuscivano a combattere senza pausa era perché erano impazienti di andare avanti. Per quanto si impegnassero duramente, non venivano riconosciuti come i Cavalieri Rossi della precedente generazione.


Nel frattempo, numerosi Cavalieri Rossi erano stati uccisi nel primo Regno di Eternal e il 6° Cavaliere Reidorn di recente era scomparso. Si era diffusa ogni tipo di voce e la reputazione dei Cavalieri Rossi era precipitata. L’ansia li dominava. Se i loro pilastri spirituali, Mercedes e Lucas, scomparivano e il vuoto veniva riempito dal viscido Kyle…


‘<em>Kyle governerà o distruggerà i Cavalieri Rossi. Questa è la motivazione di Sua Maestà.</em>’


Questa era l’occasione per concentrare il potere distribuito dall’imperatrice di nuovo a Juander, e allo stesso tempo aumentare l’influenza di Kyel, che era relativamente debole nei cinque pilastri. Era la situazione peggiore per il Duca di Spada Limit, che apparteneva alla fazione dell’imperatrice. Ma non aveva veto al riguardo. Il capo delle forze ribelli. I Cavalieri Rossi avevano perso il discendente dell’Imbattibile Re, che era stato la minaccia più grande nella storia dell’impero.


Dall’altra parte, c’era un uomo che osservava la conversazione tra l’imperatore e il Duca di Spada sotto la forma di una missione. Si trattava del negromante primo in classifica e subordinato più vicino a Agnus, Veradin.


‘<em>Il contenuto della missione cambierà in base a quanto Limit se ne occuperà.</em>’


In base alla situazione attuale, Kyle probabilmente stava puntando ai Cavalieri Rossi a Valhalla. L’imperatore non poteva perdonare Ares, che aveva osato prendere il discendente dell’Imbattibile Re. Quale sarebbe stata la decisione di Limit questa volta? Avrebbe guardato obbedientemente mentre Kyle distruggeva Valhalla e rinforzava la sua pubblicità?


‘<em>Forse Agnus e Ares potrebbero finire con lo stringersi le mani.</em>’


<a href="#_ftnref1" name="_ftn1">[1]</a> 100,000 won valgono attualmente circa 73,66€
                                


                                



