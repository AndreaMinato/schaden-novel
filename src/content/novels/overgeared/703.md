---
title: Capitolo 703
pubDate: 2025-03-20T11:48:41.400Z
tags:
    - overgeared
---


[Missione del Re]


Era una missione in grande scala creata dopo che Grid era diventato re. Come suggeriva il nome, Grid aveva già completato la prima missione del re, il Ruolo del Re (1). La ricompensa che aveva ricevuto quella volta fu il metodo per creare la Spada del Re.


‘<em>La ricompensa non vale la missione limitata.</em>’


Grid non era ancora riuscito a procedere con la missione Ruolo del Re (2). Il livello base della missione era 350. Tuttavia, aveva raggiunto il livello 357 dopo essere ritornato dall’Arcipelago di Behen. Ora era possibile procedere con Ruolo del Re (2).






[Ruolo del Re (2)]


Hai vissuto le vite delle persone e imparato la loro sofferenza.


Per favore, risolvi i problemi della gente.


Condizioni per il completamento della missione: Dare l’aiuto necessario a 5000 persone.


Ricompense per il completamento della missione: sarà disponibile la statistica Potere Politico. La successiva Missione del Re collegata.


* Conta se altri membri della famiglia reale aiutano le persone.






“Pazzesco.”


Non si trattava di aiutare 100 o 1000 persone, ma 5000? Quanto tempo sarebbe servito? Fortunatamente, Grid aveva vissuto la vita delle persone mentre aveva proseguito con la missione Ruolo del Re (1). Grid si ricordò di come le persone di ciascuna classe avevano sofferto e sapeva come aiutarle. Ma era troppo aiutare 5000 persone. Era ovvio che sarebbe servita una grande quantità di tempo.


“Ah… Non posso dire nulla di brutto.”


Sì, non emersero le imprecazioni. Era cosciente delle intenzioni della missione. Ruolo del Re (2) serviva per integrare quello che mancava nel regno. In altre parole, era una guida per ricostruire la nazione. Se avesse costantemente portato avanti la missione, il Regno di Overgeared sarebbe cresciuto. Il problema era il tempo.


‘<em>È una missione davvero a lungo termine…</em>’


Se avesse aiutato 10 persone al giorno, la missione sarebbe durata 500 giorni. Sarebbe servito più tempo se Grid avesse lasciato il regno.


“Ah… La missione verrà completata in alcuni anni…”


Nel momento in cui Grid fece un respiro profondo.






[La principessa reale Ruby ha già aiutato più di 5000 persone. La condizione della missione Ruolo del Re (2) è stata soddisfatta.]


[La missione Ruolo del Re (2) è stata completata.]


[Come ricompensa della missione, si è sbloccata la statistica potere politico.]


[Sarai in grado di procedere con la successiva Missione del Re ‘Scelta’ al livello 370.]






“…”


Grid non riuscì a comprendere la situazione. Dei punti interrogativi apparvero sopra la sua testa.


“Cosa?”


Quale era la relazione tra questa missione e Ruby? Il confuso Grid allora ebbe la conferma dalla frase seguente, ‘Conta se altri membri della famiglia reale aiutano le persone’.


“Incredibile… Contano le buone azioni che Ruby ha accumulato come Santa?”


Ovviamente, non tutte le azioni erano state contate. Aveva contato solo le buone azioni dopo che Grid aveva creato il Regno di Overgeared e Ruby era diventata una reale. Comunque aveva aiutato 5000 persone…


Grid si ricordò che Ruby era la persona con il risultato più grande quando si trattava di recuperare il danno dopo la guerra.


“Mia sorella è davvero diligente e buona. Le darò un baciò quando mi disconnetterò… No, verrei colpito se lo facessi.”


Sua sorella era molto buona. Grid sorrise.


Nel frattempo, Valhalla.


“Questo è finalmente il 399°…!”


Il suo livello era più alto di Grid perciò Ares iniziò rapidamente la missione Ruolo del Re (2). Si fece ancora una volta delle domande sulla capitale e il fare le ‘buone azioni’.


“Puah! È davvero difficile!”


Avrebbe voluto colpire un paio di volte qualcuno in fronte. Era occupato e spesso si sentiva sconfortato nel farlo. Ma Ares decise di pensare positivamente. Era un piacere vedere la felicità della gente quando la aiutava ma era confortato nel pensare che Grid, che aveva appena fatto il livello 350, avrebbe patito la stessa cosa.


‘<em>Grid, avrai servito 30 persone fino adesso? Puahah, che pena.</em>’


Si udì una risata.


“Sii forte Grid! Condividiamo la nostra amicizia! Kuahahah!”


***


[Potere Politico]


Incrementa l’efficienza di varie attività nazionali.


* Più è alto il numero, maggiore sarà l’effetto.






“Umm.”


Il potere politico era una statistica tenuta dai politici, da alcune classi nascoste, dai reali e dai mercanti. Rabbit  aveva la statistica del potere politico elevata. Si sarebbe applicata a vari affari interni. Per esempio, se veniva nominato capo dello sviluppo di mercato, il tasso dello sviluppo di mercato sarebbe incrementato notevolmente. Il potere politico e l’intelligenza erano totalmente separati. La statistica del potere politico era una virtù necessaria per i politici.


‘<em>Ricevuto.</em>’


Lauel, che era in carica della Gilda di Overgeared e degli affari interni del regno da diversi anni, aveva sbloccato il potere politico dopo aver ottenuto il titolo di ‘primo ministro’. Era una statistica difficile da ricevere. Grid aveva creduto che la statistica del potere politico non si sarebbe mai sbloccata per lui.


‘<em>Bene.</em>’


L’effetto della statistica era assoluto. In futuro, Grid sarebbe stato in grado di svolgere il ruolo degli affari nazionali senza alcuna conoscenza. Era stimolato dal fatto che finalmente era diventato re e si mosse. La sua destinazione era la fucina. Serviva per disegnare la produzione in massa del mantello di Lantier e creare una corona per se stesso. Questo era il compito successivo di Grid.


***


“Questo è sufficiente.”


Disegnare la produzione in massa del mantello di Lantier non era difficile. Risolse la cosa utilizzando il disegno originale del Mantello di Lantier e rimpiazzando i materiali con quelli più convenienti e facili da ottenere.


“Khan, per favore, dai questo progetto ai fabbri. I fabbri avanzati dovrebbero capire facilmente il disegno, vero?”


“Um, penso di sì.”


Khan verificò il contenuto del disegno che Grid aveva fatto a mano e annuì. L’espressione di Grid era molto buia. Questo perché le rughe sul volto di Khan si erano approfondite dopo pochi mesi. Sentiva che il tempo stava per scadere ogni volta che guardava Khan.


‘<em>Non esiste una specie di medicina per la vita eterna?</em>’


La vita umana non era infinita e la vita di un PNG era anche più corta. Grid aveva paura di separarsi da Khan. Voleva che Khan vivesse per sempre. Khan vide l’espressione di Grid e si colpì sul petto.


“Lo vedi questo corpo di ferro? Questo vecchio sta bene. Vostra Maestà non si deve preoccupare.”


“…”


La sua barra della salute si accorciò con il suo stesso colpo. La tristezza di Grid crebbe così tanto che non riuscì a controllarla. Ma cercò di non mostrarla all’esterno. Aveva paura di turbare Khan.


“Non sono preoccupato per la tua salute. Perché dovrei quando so quanto sei forte? Mi sento solo triste perché l’odore di un vedovo sta peggiorando.”


“Oh, l’odore di un vedovo?”


Grid annusò il suo corpo e lottò nell’apparire allegro.


“Non vuoi risposarti? Una famiglia non placherebbe la tua solitudine?”


Khan era rimasto solo per molto tempo da quando sua moglie e suo figlio erano morti. Grid era preoccupato che Khan avrebbe vissuto da solo e così avrebbe chiuso gli occhi. C’erano molti casi in cui gli anziani che vivevano da soli venivano scoperti dopo molto tempo. Sapeva cosa si celava nel cuore di Grid oppure no?


“Come potrei sentirmi solo? Io ho una famiglia.”


“…”


Il sorriso vispo di Khan colpì il cuore di Grid.


***


‘<em>Come faccio ad attaccare intenzionalmente le statistiche ad un oggetto?</em>’


Tra gli effetti del titolo Primo Re, c’era l’aggiunta di uno slot per un oggetto. Grid poteva indossare un elmetto e la corona contemporaneamente. Stava in piedi di fronte ad un’incudine prima di creare una nuova corona e bramava la statistica della stamina.


‘<em>La stamina non aumenta solo la difesa e la salute, ma anche il tasso di recupero della salute. Sembra essere direttamente collegata alla salute.</em>’


Esatto. Ora Grid aveva il desiderio di presentare a Khan un oggetto con la stamina. Aveva il vago sentore che Khan avrebbe vissuto più a lungo se la sua stamina fosse riuscita ad aumentare. Inoltre, Grid aveva bisogno della statistica stamina. La sua difesa era già così alta che era difficile da migliorare. Tuttavia, il valore della difesa non si applicava a pieno in coloro che avevano un livello più alto e molte persone possedevano un’abilità che ignorava la difesa. Grid sentiva il bisogno di aumentare la sua salute totale.


Alla fine.


“Sticks!”


Grid lasciò la fucina e corse nell’Accademia di Overgeared. Come sempre, dipendeva sulla conoscenza del saggio.


“Qual è un modo per creare un equipaggiamento da guerra che aumenti la stamina?”


“Devi usare l’alchimia.”


“Alchimia…”


Grid rimase perplesso. Era ancora negativo nei confronti dell’alchimia che aveva legato l’effetto freddezza a Iyarugt.


“Sono consapevole che non credi nell’alchimia. Ma è un campo che ha una probabilità alta di fallire, ma fornisce un grande effetto quando ha successo. Piuttosto che distruggerla incondizionatamente, dovresti dipendere dall’alchimia. Ovviamente, devi investire molti soldi.”


Tipico, un rischio elevato garantiva ritorni elevati. Questa era l’alchimia. Grid era destinato ad essere sfortunato.


‘<em>Però.</em>’


Non poteva ignorare la cosa in modo indefinito. Innanzitutto, non aveva investito un sacco di soldi nella struttura alchemica con l’obiettivo di rendere Reidan la seconda Talima?


‘<em>Non posso evitarla per sempre. Devo utilizzarla.</em>’


Il determinato Grid lasciò l’accademia e inviò un bisbiglio a Lauel.


- <em>Qual è il livello della struttura di alchimia a Reidan?</em>


<em>- Livello 8 intermedio.</em>


<em>- Ancora? Non era al livello 8 intermedio alcuni mesi fa?</em>


Al momento, la struttura alchemica di Reidan stava costantemente producendo piccole quantità di pozioni super tonificanti. Grid pensava che il livello della struttura di alchimia sarebbe salito considerevolmente. Ora si sentiva confuso e deluso.


Lauel spiegò.


- <em>Per poter aumentare in maniera efficace il livello della struttura di alchimia, dobbiamo concentrarci sullo sviluppo invece che sulla produzione. Ma servono moltissimi soldi per lo sviluppo. Di recente, non siamo riusciti ad inviare fondi alla struttura alchemica perché stiamo offrendo un tributo all’impero.</em>


<em>- Il dannato impero…</em>


Secondo Sticks, la struttura alchemica aveva bisogno almeno del livello 9 intermedio per avere una probabilità alta di legare le statistiche. L’impero lo stava ancora trascinando a fondo. L’odio di Grid verso l’impero crebbe gradualmente.


- <em>C’è un modo per fregare l’impero?</em>


<em>- C’è solo un modo.</em>


Come ci si aspettava da Lauel. Aveva risposto immediatamente alla domanda emotiva di Grid.


- <em>Qual è il metodo?</em>


<em>- Andare a Valhalla. L’imperatore non riesce a perdonare Ares, che ha osato accogliere il discendente dell’Imbattibile Re. Invierà sicuramente delle truppe a Valhalla.</em>


<em>- Andare ad aiutare? Ma allora il problema non si farà serio?</em>


<em>- La situazione è diversa da quando ti sei unito alla guerra del Regno di Belto.</em>


<em>- Se combattessimo con Valhalla questa volta, diventeremmo i nemici dell’impero. Dopo non saprei cosa aspettarmi.</em>


<em>- Vai da solo. Nascondi la tua identità.</em>


<em>- …?</em>


<em>- Come Vostra Maestà ha detto, il problema diventerebbe più serio se il Regno di Overgeared aiutasse ufficialmente Valhalla. L’obiettivo successivo dopo Valhalla sarebbe Overgeared. Perciò, aiuta Valhalla in segreto. Mentre sei via, io pianificherò una strategia per attaccare le città dei vampiri.</em>


<em>- Kukuku… Questo sarebbe interessante.</em>


Le spalle di Grid iniziarono a tremare. Era felice che aveva un’occasione per colpire l’impero alle spalle.


‘<em>Lo farò come si deve.</em>’


Grid era emozionato. Lauel lo avvertì.


- <em>Sai che se non vuoi farti scoprire dall’impero, non puoi solo nascondere la tua faccia, ma anche l’Arte della Spada di Pagma?</em>


<em>- …? O- Ovviamente. Innanzitutto, non posso usare un attacco base?</em>


<em>- … Non lo sapevi. Agisci con moderazione. In base a quello che succederà nell’impero, Valhalla non cadrà.</em>


Nel frattempo, a Titan.






[Missione Segreta]


Difficoltà: SSS


Hai ricevuto una missione segreta da Duca della Spada Limit.


Per poter evitare che Kyle raggiunga gli obiettivi, dai supporto a Valhalla e lotta Kyle.


La famiglia imperiale deve ancora identificare i membri dei Cavalieri Rosa, perciò non devi preoccuparti che la tua identità venga scoperta.


Tuttavia, cerca di evitare di uccidere più Cavalieri Rossi possibili.


Condizioni per il completamento della missione: La morte di Kyle o la sua fuga.


Ricompensa per il completamento della missione: Il Bastone del Sovrano Morto. L’affinità con Duca della Spada Limit aumenterà a 50.






“Kikiki, che razza di missione è questa? Devo aiutare Ares a combattere i cinque pilastri?”


“Dovresti rifiutare. Kyle potrebbe essere il più debole dei cinque pilastri, ma…”


“E se non volessi~? Perché dovrei rifiutare questa missione interessante? Kikiki! Kuahahahahah!”


“…”


Anche una persona non identificata era diretta a Valhalla.
                                


                                



