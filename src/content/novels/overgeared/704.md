---
title: Capitolo 704
pubDate: 2025-03-20T11:48:41.400Z
tags:
    - overgeared
---


[L’Impero Saharan ha dichiarato Guerra al Regno di Valhalla!]


[Il rapporto tra il Regno di Valhalla e l’Impero Saharan è diventato “ostile”!]


[Sono state imposte diverse restrizioni sugli scambi e le attività delle persone dei due paesi!]






Queste notifiche apparvero a tutti i giocatori appartenenti a Valhalla. Ma in pochi erano confusi o spaventati. Dal momento in cui l’Armata di Ares aveva salvato il discendente del Re Imbattuto o da quando si erano rifiutati di offrire un tributo all’impero, la gente di Valhalla era stata pronta a quell’evento.


“Non voglio una guerra!”


<em>Chatter chatter!</em>


La poderosa voce di Ares risuonò nella piazza della capitale. Il suo aspetto suscitava stupore e al tempo stesso infondeva fiducia nei cuori delle persone.


“In futuro, entreremo in una guerra infinita con l’impero! Non finirà finché uno dei due non sarà distrutto!”


Ares era il dio della guerra. Il campo di battaglia era la sua ragione di vita. Pianificava di far progredire la sua armata, se stesso e poi Valhalla grazie alla guerra. Il candidato a diventare erede del Re Imbattuto, Oasis, aveva una domanda.


‘Cosa c’è dietro tutta la sua sicurezza di sé?’


Dopo essersi unito a Valhalla, Oasis era stato sorpreso di scoprirne l’immenso potere. Dopo l’assorbimento del Regno di Belto, la popolazione di Valhalla era cresciuta fino a 700.000. C’erano solo 50.000 truppe. La differenza di potere nazionale con l’impero, di cui si diceva possedesse una potente armata da 10 milioni di unità, era indisputabile. Valhalla non sarebbe sopravvissuto a una guerra con l’impero. Sarebbe stata distrutta in pochi giorni.


Dopo il suo discorso Ares scese dal podio e spiegò a Oasis, che aveva ancora uno sguardo interrogativo.


“La mia armata guadagna direttamente il 200% in più di esperienza durante una guerra. Ho anche l’abilità di Saccheggio. Posso appropriarmi del cibo, delle proprietà e delle truppe dei nemici o del loro territorio. Se la uso al meglio, Valhalla riuscirà ad ottenere una svolta in questa guerra.”


Ares aveva dedicato la sua esistenza a specializzarsi nell’arte miliare. La sua armata non era solo forte, ma vantava anche una tenacia straordinaria.


“Una base che può essere ostile all’impero. Be’, sarebbe stato più ideale crescere a poco a poco combattendo contro un paese piccolo piuttosto che contro un impero.”


Sfortunatamente, non era possibile. La maggior parte dei regni sul continente erano già tributari dell’impero. Se avesse anche solo osato toccare una delle proprietà dell’impero, sarebbe entrato in un rapporto di ostilità con esso. Per questo, il primo luogo a cui aveva rivolto lo sguardo era stato il Regno di Overgeared. Ma Ares aveva scelto di diventare un alleato di Grid, piuttosto che un nemico.


Oasis gli chiese.


“Comprendo le tue abilità. Ma il tuo avversario è l’impero. Se inviassero un grosso esercito per distruggerti seduta stante, la tua abilità non servirebbe a nulla.”


Ares rise. Una risata piena d’eccitazione.


“Non agisco senza riflettere. La ragione per cui ho scelto di intraprendere una guerra con l’impero è la sua instabilità. Al momento l’impero è diviso internamente in diverse fazioni e non è in grado di focalizzare la sua attenzione su un unico luogo.”


“Ma i Cavalieri Rossi…”


Oasis conosceva il terrore che quelle figure generavano. Cavalieri solitari. Tra di essi, il quinto cavaliere sembrava appartenere ad un’altra dimensione. Anche Ares ne era a conoscenza.


“In questo momento i Cavalieri Rossi non devono farci paura.” Sul volto di Ares affiorò un sorriso significativo. “Ho ricevuto delle informazioni secondo cui il primo e il secondo cavaliere sono in libertà condizionata. Sappiamo per esperienza che il Quarto Cavaliere si fa vedere solo in casi speciali e il terzo e il quinto cavaliere non possono fermare la mia armata da soli.”


C’era un’altra ragione per cui Ares era così sicuro di sé. Per spostarsi dall’Impero Saharan a Valhalla era necessario attraversare la Foresta di Liberon. Era piena di doppelganger e Ares pianificava di sfruttare al massimo il terreno difficoltoso di quell’area.


“L’impero cadrà preda del mio esercito. Puhuhuh!”


***


“La Foresta di Liberon è visibile davanti a noi.”


L’ondata di 50.000 truppe era spettacolare. La parte migliore erano i Cavalieri Rossi in prima linea. I più potenti cavalieri del continente, simbolo del potere imperiale, erano radunati in testa alle 50.000 truppe.


“Mmm… È molto più grande di quanto pensassi.”


L’uomo dai capelli bianchi che osservava il limite esterno della foresta era il Terzo Cavaliere, Lorex. Sembrava avesse più di 40 anni e uno dei cinque pilastri, Kyle, era accanto a lui. Kyle era bianco dalla testa ai piedi. Capelli e sopracciglia candide, pelle bianchissima, persino le labbra e gli occhi erano bianchi. Dava un’impressione bizzarra.


“La foresta è un posto perfetto per trappole e imboscate…”


Kyle osservò la Foresta di Liberon. I cespugli erano fittissimi e non si udiva il verso di un singolo animale. Lorex rise. Era sciocco aspettarsi un atteggiamento rispettoso da lui.


“La Foresta di Liberon è diversa dalle normali foreste. È talmente infestata di doppelganger che è difficile piazzare delle trappole.”


“Ma dal punto di vista del nemico, la Foresta non è loro territorio? Non è più probabile che riescano ad ideare un modo per sfruttarlo?”


“No. Presto te ne accorgerai in prima persona, ma gli aspetti più terrificanti della Foresta di Liberon sono l’elevata temperatura e l’umidità. È virtualmente impossibile per la gente comune lavorare o aspettare a lungo lì dentro. Specialmente se si tratta di soldati in armatura.”


Quello era il motivo per cui Lorex aveva interrotto la marcia davanti alla foresta. Ci sarebbero volute all’incirca 4 ore e mezza per attraversarla, mantenendo una velocità normale. Era importante che i soldati recuperassero la loro stamina prima di marciare attraverso la foresta.


<em>Clap clap clap!</em>


Kyle annuì e applaudì con fermezza. Poi rise ed elogiò il piano di Lorex.


“Sir Lorex ha ragione. C’è una buona ragione se girano molte storie sul Terzo Cavaliere. Hai un’ottima comprensione della posizione del nemico e sei molto cauto. Ti ammiro.”


“Uh… Questo è davvero…”


Lorex assunse un’espressione cinica e si grattò dietro la testa.


Chi era Kyle? Era uno dei cinque pilastri: non era stato in grado di distinguersi in nessuna impresa, ma aveva comunque ottenuto il favore dell’imperatore. La reputazione dei cinque pilastri era persino più prestigiosa di quella dei Cavalieri Rossi, che avevano sempre combattuto senza sosta, per cui Lorex li odiava con tutto se stesso. Avevano l’imperatore alle spalle. Era stato furioso quando aveva saputo che Kyle avrebbe guidato i Cavalieri Rossi al posto di Mercedes.


Ma cos’era accaduto davvero? Kyle era una persona umile e rispettava i Cavalieri Rossi. Nonostante fosse stato nominato comandante in capo di quella guerra, aveva delegato tutta l’autorità a Lorex ed era stato cortese con i Cavalieri Rossi.


‘In effetti, i cinque pilastri non hanno un’esperienza diretta. Godono di grande considerazione solo grazie a Sua Maestà.’


Era stato per volere dell’imperatore che Mercedes era stato rimpiazzato e Kyle stava solo obbedendo ai suoi ordini.


‘Limit dice che dovrei stare in guardia. Non allenterò la tensione, ma non perderò neanche tempo a odiarlo.’


<em>Hum hum</em>, tossì Lorex, prima di dare un ordine all’esercito.


“La pausa è finita! Adesso entreremo nella foresta!”


***


“Stanno arrivando.”


La Foresta di Liberon. Ai tempi in cui apparteneva al Regno di Belto, era una terra completamente abbandonata. Ma da quando Ares aveva cominciato a considerare una guerra con l’impero, dopo aver conquistato il Regno di Belto, aveva guardato alla Foresta di Liberon come a una base importante. Un’altra ragione era che tutti i soldati di Valhalla possedevano l’abilità ‘Adattamento al Clima’ per adattarsi alla temperatura della foresta.


Esatto. I soldati di Ares si erano adattati alla temperatura della Foresta di Liberon. Inoltre, avevano sviluppato una vasta conoscenza del territorio grazie all’addestramento.


“L’abilità dei Cavalieri Rossi di rilevare la presenza del nemico è una delle migliori. Aspettate che si inoltrino nelle profondità della foresta. Non appena li vedete, attaccate.”, ordinò Ares ai soldati e questi annuirono in silenzio. Erano stazionati dappertutto nella Foresta di Liberon. Non potevano emettere un singolo suono, per evitare che il nemico scoprisse dov’erano.


“Adesso!”


“Waaaahhhhhh!”


La parte posteriore della Foresta di Liberon. Le 50.000 truppe imperiali erano già esauste per essersi spostate all’interno della foresta per più di tre ore. A quel punto, i 50.000 dell’Armata di Ares, condotti da Ares in persona, spuntarono dai cespugli e attaccarono con frecce e spade. L’armata imperiale non poté resistere.


“C-Che succede?”


“N…Nemico! Kuaaaaak!”


“Un’imboscata…!”


L’esercito imperiale era esausto per gli spostamenti nell’elevata temperatura della foresta. Si erano mossi senza tenere in considerazione un’imboscata e ora erano indifesi davanti ad un attacco a sorpresa di Valhalla. I soldati dell’impero cominciarono a tramutarsi in luce grigia, mentre i soldati di Valhalla erano circondati da pilastri di luce. Era il segnale di un avanzamento di livello e il preludio ad un attacco ancora più violento.


“Non perdete lo slancio!”


Ogni volta che Ares attaccava, il morale e le statistiche dell’armata di Valhalla aumentavano. Dato che l’esercito di Valhalla diventava più forte in tempo reale, la confusione delle truppe imperiali si intensificò.


“H-Hik…!”


“Kuaaaaack!”


C’era stata un’imboscata inaspettata e i nemici diventavano sempre più forti mentre combattevano? Man mano che il numero di compagni caduti aumentava, così cresceva la paura dell’esercito imperiale.


In quel momento…


“Areeeees!”


Il Terzo Cavaliere Lorex si scagliò contro Ares. Aveva già combattuto e vinto contro di lui. Pensava di poterlo sottomettere di nuovo con solo cinque colpi.


“Questa volta mi prenderò la tua testa!”


Non poteva non rimediare a quell’errore! Lorex era furioso al pensiero dei soldati perduti e si lanciò contro Ares, descrivendo una mezzaluna nell’aria con la sua grossa ascia. In passato, Ares era stato a capo di 10.000 truppe e non era riuscito a difendersi contro quell’attacco, subendo gravi danni. Ma adesso guidava un’armata di 50.000 unità. E questo aveva fatto salire le sue statistiche del 25%! Inoltre, anche il suo attacco e la sua difesa erano aumentati, anche se in quantità minore.


“Sono diverso da prima!”


<em>Peeeeeong!</em>


“Cosa?”


L’ascia era stata fermata? Lorex fu colto di sorpresa. Non riusciva a credere che il tipo che era stato sconfitto con un solo colpo della sua ascia solo pochi mesi prima, fosse in grado di esercitare un tale potere adesso. Lorex agitò l’ascia in una serie di rapidi movimenti concatenati.


“Vediamo come fermi questo!”


“Oh cielo, non è disgustoso?”


La mano destra di Ares si era intorpidita dopo aver parato un solo colpo. Non era sicuro di riuscire a difendersi. Si affrettò ad evitare l’ascia e la lasciò a Scott e Luck.


“Tieni occupato quel mostro!”


“Carichiamo insieme!”


<em>Peeeng!</em>


Luck rispose con energia! Colpì Lorex dietro la testa con il suo piccolo scudo e riuscì ad attirare su di sé l’attenzione del nemico, prima focalizzata su Ares. Poi fu la volta della spada di Scott. Entrambi usavano abilità di alta classe.


“Che pensate di fare con mosse sciocche come questa!”


Non riuscirono neanche a intaccare la barra della salute di Lorex. Il Terzo Cavaliere. Era debole in confronto al primo e al secondo, ma non era comunque ad un livello con cui i giocatori potevano sperare di competere.


<em>Kwajak!</em>


<em>Kwa kwa kwa kwang!</em>


L’ascia di Lorex sbalzò via Scott e Luck in un colpo solo. Tuttavia, l’Armata di Ares non si tirò indietro. La danza di Lorex era comunque nel range di potenza che avevano previsto.


“Bloccatelo una volta per tutte!”


I top ranker dell’Armata di Ares si apprestarono ad aiutare Scott e Luck. Lorex cominciò a preoccuparsi quando vide dozzine di utenti di terzo avanzamento lanciarsi su di lui tutti nello stesso istante.


“Aiutate Sir Lorex!”


Il Quinto Cavaliere e gli altri Cavalieri Rossi occupati con le truppe cercarono, in ritardo, di aiutare Lorex. Ares se ne accorse e gridò.


“Adesso! Attivate la trappola!”


“…!”


I Cavalieri Rossi spalancarono gli occhi. Improvvisamente il terreno si sgretolò e vennero inghiottiti da una grossa buca. Ares si teneva la pancia, mentre rideva di gusto, incombendo sopra di loro.


“Puahahah! Che idioti… Non mi sarei certo presentato impreparato contro mostri come voi… gasp!”


Ares urlò. La buca che aveva fatto scavare ai suoi soldati era profonda 20 metri. Il Quinto Cavaliere saltò dal fondo della buca, che aveva richiesto due settimane per essere completata. Aveva una forza fisica assurda.


“Ehi, che razza di imbroglio è?”


Si metteva male. Ares, che aveva cercato di uccidere più soldati possibili mentre i Cavalieri Rossi erano occupati, si sentì frustrato alla vista delle abilità fisiche del Quinto Cavaliere che superavano di gran lunga le sue aspettative. Nel momento in cui Ares si accorse del pericolo…


<em>Peng!</em>


<em>Pepepepeok!</em>


Si udì una serie di potenti esplosioni provenire dall’esercito imperiale. I Cavalieri Rossi, Ares e tutti gli altri sul campo di battaglia volsero gli sguardi verso quella direzione.


“Che succede…?”


Un fulmine rosso cadde dal cielo. Trafisse i corpi dei soldati in armatura e si abbatté sul campo militare dell’impero.


“È forse apparso il re dei demoni…?”


Delle fiamme nere inghiottirono l’intero campo imperiale nella foresta. Causavano costanti danni collaterali e centinaia di soldati vi finirono coinvolti. Era un potere d’attacco incredibile.


“C-Cosa? Un mostro senza restrizioni di Mana?”


Che tipo di folle creatura poteva sterminare un grande esercito con un uso infinito di abilità del genere? Ares deglutì. Non aveva mai pensato che nella Foresta di Liberon dormisse un tale boss.


“Ares! Non possiamo lasciare che il nostro esercito ci vada di mezzo! Dovremmo ritirarci!”, gridò Scott, approfittando del trambusto per sfuggire a Lorex.


Si aspettava che il misterioso mostro raggiungesse anche loro dopo aver spazzato via le forze dell’impero. Ares pensava lo stesso. Non riusciva a identificare il mostro perché era nascosto dalle truppe, ma poteva immaginare che non si trattasse di qualcosa di ordinario.


“Ritirata! Ritirata!”


Lorex e i Cavalieri Rossi erano occupati a cercare di controllare il loro esercito. Adesso era il momento di ritirarsi. Nell’istante in cui Ares diede l’ordine e si apprestò a voltare il suo cavallo…


“Sono il Re dell’Attacco Base.”


Il mostro non identificato che aveva infranto le linee dell’esercito imperiale finalmente apparve e si presentò come il ‘Re dell’Attacco Base’.
                                


                                



