---
title: Capitolo 705
pubDate: 2025-03-20T11:48:41.401Z
tags:
    - overgeared
---


All’apparenza, il Regno di Overgeared era neutrale. Recentemente, aveva smesso di pagare i tributi all’impero e aveva persino trovato due suoi tributari, perciò molte persone pensavano, fraintendendo, che il Regno di Overgeared fosse una grande potenza.


Ma qual era la realtà? Era circondato da nemici su tutti i fronti. Non c’era modo più appropriato per descrivere la realtà del regno. L’Impero Saharan era un leone e il Regno di Overgeared era un cervo intrappolato da un gruppo di leonesse. Dal punto di vista dell’impero, il Regno di Overgered era un piatto già cucinato e pronto per essere mangiato in ogni momento.


Grid non sopportava quella situazione. Il regno che lui e i suoi compagni avevano costruito con tanto duro lavoro era come un fragile castello di sabbia.


<em>Sigh.</em>


‘Non guardarmi.’


Grid non poteva lasciarsi scappare l’occasione di indebolire l’impero. Ogni volta che sconfiggeva un soldato imperiale, era convinto di salvare la vita ad uno degli abitanti di Overgeared. Aveva abbandonato ogni riconoscimento.


***


[Hai inflitto 17.870 punti di danno al bersaglio!]


[L’effetto opzionale della Spada Fulminea Nata dall’Illuminazione e da Forti Desideri ha aggiunto 5000 punti di danno!]


[Hai inflitto 20.100 punti di danno al bersaglio!]


[Il bersaglio è morto!]


[Il tuo potere demoniaco è aumentato di uno.]






Quello era il risultato della combinazione dei 3000 punti di forza di Grid e del potere della Spada Fulmine dell’Illuminazione. I soldati non riuscivano a resistere a più di due colpi e poi si tramutavano in luce grigia. Il fatto che fossero oltre il livello 230 e che indossassero l’armatura non contava nulla.


La Spada Fulminea dell’Illuminazione aumentava l’attacco fisico del 20%, il danno di fuoco del 30%, il danno oscuro del 30% e il danno elettrico del 15%. Oltre alle opzioni, la stessa abilità passiva di Grid era stupefacente.


La Maestria delle Armi che aveva ottenuto nell’Arcipelago di Behen era di tipo Intermedio Livello 5 e gli conferiva un 17% in più nel potere d’attacco; l’Arte della Spada di Pagma Lv.4 faceva aumentare il potere d’attacco del 34% quando era disattivata e la Benedizione di Dominion sul pavranio lo incrementava ulteriormente del 15%.


I potenziamenti e l’Arte della Spada di Pagma si sovrapponevano per dare “l’attacco base” di Grid.


Era tutto?






[L’effetto opzionale della Spada Fulminea Nata dall’Illuminazione e da Forti Desideri ha evocato un fulmine scarlatto!]


[Hai inflitto 44.900 punti di danno al bersaglio!]


[Il bersaglio ha subito uno shock elettrico che durerà 1,2 secondi!]


[Il bersaglio è morto!]


[È stato attivato l’effetto opzionale ‘Fiamme Nere’ della Spada Fulminea Nata dall’Illuminazione e da Forti Desideri!]


[Un danno collaterale equivalente al 300% del tuo potere d’attacco totale ha colpito tutti i bersagli in un raggio di 10 metri!]


[Il bersaglio è morto!]


[Il bersaglio è morto…]


[Il bersaglio è morto…]


[Il bersaglio è…]


…


[Il tuo potere demoniaco è aumentato di 232.]






Le diverse opzioni della Spada Fulminea esplodevano una dopo l’altra con gli attacchi base di Grid. Era un susseguirsi di abilità mitiche che non consumavano alcuna risorsa. Era invincibile.


“Kuaaaak!”


Pandemonio! L’attacco base di Grid, che era più potente delle abilità di qualunque giocatore, distrusse istantaneamente il campo delle forze imperiali.


“Il nemico…! Il nemico è dietro di noi!”


“Centinaia di persone sono morte in una sola esplosione…! Dev’essere un grande mago!”


“Da quand’è che Valhalla ha un grande mago? State attenti alle magie su vasta scala!”


L’esercito imperiale era l’esercito più forte sul continente. I soldati si ripresero rapidamente dal caos generato dall’imboscata di Valhalla e dal successivo attacco di Grid. Dedussero l’identità del nemico che era emerso dalle retrovie, i suoi numeri, come resistervi, ecc. L’armata imperiale si mosse in fretta affidandosi al suo ottimo sistema di comando. Identificarono l’esplosione di fulmini rossi e di fiamme nere in successione come parte di un sistema magico. I soldati eressero in prima linea degli speciali scudi magici contro gli incantesimi, mentre i menestrelli cantavano canzoni per rallentare il lancio degli incantesimi nemici.


Fu una mossa sciocca.


“Cosa? Perché vi state scavando la fossa da soli?”


La spada di Grid falciò il mare di nemici. Sentiva che la battaglia si era fatta più facile perché le truppe avevano meno armatura di prima. Si chiese se per caso non ci fossero delle spie nascoste all’interno dell’impero che lo stavano aiutando.


“Non so cosa sia, ma grazie!”


<em>Puk!</em>


<em>Puuok!</em>


Quattro volte al secondo! Quando era equipaggiato con i Guanti Rapidi di Alex la velocità di attacco di Grid raggiungeva quella di un lampo. I soldati che prendeva di mira morivano nel giro di un secondo e venivano coinvolti a dozzine anche quelli che si trovavano ad una portata di 10 metri dal bersaglio.


<em>Peng!</em>


<em>Pepepepepeong!</em>


Il terreno della foresta era accidentato. L’esplosione delle fiamme nere era stato un disastro per l’armata imperiale. Ogni volta che le fiamme nere esplodevano, centinaia di persone si tramutavano in luce grigia. Non ci sarebbe voluto molto perché l’armata dei 50.000 venisse annientata.


Il Capitano Beit dell’esercito imperiale era a bocca aperta e non riusciva più a chiuderla.


“C-Cosa? Cos’è quel mostro?”


Erano passati cinque minuti dall’attacco a sorpresa del nemico. Beit attraversò le retrovie dell’esercito e riuscì a confermare visivamente l’avvicinamento del nemico. L’avversario non era un mago come si era aspettato. Teneva una spada in una mano ed era solo. Ogni volta che agitava la spada…


“Kuock!”


Il sangue schizzava.


<em>Kwajijijik!</em>


<em>Peeng!</em>


Ogni volta c’erano fulmini scarlatti o fiamme nere. Il campo dell’esercito imperiale che fino a poco prima era stato solido come una fortezza? Davanti a quel mostro sembrava inutile.


“Non sapevo che a Valhalla ci fosse una persona con un talento del genere…!”


L’avversario brandiva la spada con una velocità che era difficile seguire ad occhio nudo. Quanto Mana aveva per continuare ad usare fiamme, fulmini e il potere oscuro? Beit si rese conto che quell’uomo con la faccia coperta da un cappello di paglia era allo stesso livello dei cavalieri solitari. Doveva essere almeno all’altezza del Quinto!


“Sir Lorex…! Chiedete l’aiuto di Sir Lorex!”


La distanza dallo spadaccino si stava gradualmente riducendo. Ogni volta che l’uomo si avvicinava di un passo centinaia di truppe venivano massacrate. Beit sentì una grave crisi avvicinarsi. Le retrovie dell’esercito sarebbero crollate se fosse continuata così. Il potere dei Cavalieri Rossi era necessario.


Gridò con urgenza: “I Cavalieri Rossi sono caduti nella trappola del nemico!”


“Lorex è sotto l’attacco dei leader del nemico…!”


Arrivarono in successione solo resoconti disperati.


“Questo… Ritiratevi tutti quanti! Lo fermerò io!”


Alla fine, fu Beit in persona a muoversi. Era un capitano dell’impero. Forse non era paragonabile ai Cavalieri Rossi, ma aveva fiducia nelle sue abilità. Era sicuro di poter tenere occupato quel mostro per qualche tempo.


‘Lizzie, mi dispiace. Non potrò mantenere la promessa di ritornare sano e salvo.’


Beit baciò il ciondolo che aveva attorno al collo, prima di affrontare il mostro. Era un addio alla sua amata moglie.


“Per Sua Maestà!”


“Waaaaahhhhhhh!”


Il Capitano Beit era determinato a cambiare l’atmosfera sul campo di battaglia. Non avrebbe indietreggiato davanti a quel mostro e così facendo avrebbe risollevato il morale dei soldati…


<em>Puk!</em>


<em>Puuok!</em>


“…Kuock!”


…O almeno ci provò. Beit cavalcava fieramente contro il nemico. Finì ucciso dal mostro non identificato col cappello di paglia. Ci vollero otto colpi, a differenza degli altri soldati, ma ci furono solo uno o due secondi di differenza.


“I-Il capitano è stato…”


“Hiiik…! Scappate! Scappate!”


Fu come un veleno, dato che Beit era solitamente invidiato dai suoi soldati. Il morale dell’armata imperiale crollò e raggiunse un punto di non ritorno.


“Non è una persona normale…! Non solo le sue abilità sono eccellenti, ma conosce anche la nostra situazione interna!”


Gli altri capitani furono stupiti quando assistettero alla morte di Beit. La giudicarono come una strategia intenzionale da parte del nemico.


Il nemico sapeva che l’esercito avrebbe risentito fortemente della perdita di Beit e aveva pianificato con cura le sue mosse.


“Un tipo straordinario…! Merda! Non c’è tempo per rattoppare l’esercito! Ritiratevi verso il punto dove si trovano i Cavalieri Rossi!”


Un giocatore al di sopra di un certo livello non poteva essere sopraffatto con i numeri. I capitani dell’esercito imperiale erano consapevoli di questa triste realtà, dopo aver guardato combattere i cavalieri solitari. Perciò, avevano deciso di ritirarsi in fretta. Era più facile grazie alle azioni di Grid. Raggiunse il fronte dell’esercito imperiale, tagliando la strada alle forze imperiali in ritirata.


Perché si era mosso in avanti, verso il punto in cui si trovavano i Cavalieri Rossi? Naturalmente, per attaccarli.


“Sono il Re dell’Attacco Base.”


Era il campo di battaglia dove l’Armata di Ares e i Cavalieri Rossi stavano combattendosi fieramente. Grid li raggiunse e si presentò, sentendo l’attenzione di tutti su di sé.


“I Cavalieri Rossi dell’impero. L’impero domina a causa della vostra esistenza. Per questo, non vi permetterò più di esistere.”


“…”


Seguì un silenzio impacciato. C’erano due ragioni. I Cavalieri Rossi erano sopraffatti dalla presenza di Grid mentre l’Armata di Ares…


“Grid…?”


“…”


Un chuuni con una pessima capacità di scegliere nomi! Chi poteva mai essere se non Grid? Le truppe di Ares avevano visto il video del Re di Overgeared Grid che urlava Spada del Massacro delle 100.000 Armate e si convinsero finalmente che il mostro era Grid. Naturalmente, Grid lo negò.


“Grid è il Re di Overgeared e io sono il Re dell’Attacco Base.”


“…C-Capisco.”


Ares annuì. Comprese che non sarebbe stata una buona cosa se l’identità di Grid fosse stata scoperta lì. Decise di seguire le sue azioni. Poi si sentì eccitato al tempo stesso.


‘Quanto è diventato forte?’


Ares accettava che c’erano molte persone più forti di lui. C’erano Kraugel, Grid, Agnus e poi anche Luck e Scott. Rispettava e ammirava molte persone. Ma inconsciamente, conservava l’idea che Kraugel fosse unico. Almeno fino a quel momento.


‘Colui che ha raggiunto il cielo…’


Gli tornò in mente il video della 2° Competizione Nazionale. Grid era riuscito a spingere Kraugel in punto di morte. Adesso era…


‘Ora ha il potere di spezzare il cielo?’


<em>Hwaruruk!</em>


Ares deglutì mentre il colore rosso della spada di Grid si faceva più intenso. La Spada Fulminea dell’Illuminazione. La migliore spada mai realizzata da Grid era puntata contro il Terzo Cavaliere Lorex.


“Combattiamo.”


“Vieni!”


Ruggì Lorex. Non aveva alcuna intenzione di perdonare il mostro che era apparso improvvisamente e aveva massacrato i suoi soldati. Non era un avversario che i soldati potessero sperare di sopraffare, dunque sapeva di doverlo fare da sé.


“Davanti ai nostri Cavalieri Rossi, non sei altro che una rana in un pozzo! Dipingerò la disperazione sul volto coperto da quel cappello!”


<em>Kurururung!</em>


L’armatura rossa di Lorex si fece ancora più rossa. Era il vero potere dell’Armatura Rossa, che aveva l’abilità di amplificare le statistiche di chi la indossava. Significava che Lorex riconosceva il valore di Grid. In quel momento…






[È stata rilevata un’aura potente. La tua energia combattiva reagisce ad essa e ha cominciato a ribollire.]


[Da adesso in poi, l’energia combattiva aumenterà naturalmente di 1 ogni 10 secondi.]






Grid fece un ampio sorriso quando si rese conto del vero valore dell’energia combattiva.


“Vediamo.”


Un cavaliere che rappresentava un intero continente e l’eroe degli eroi. Chi era più forte?
                                


                                



