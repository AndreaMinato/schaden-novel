---
title: Capitolo 706
pubDate: 2025-03-20T11:48:41.401Z
tags:
    - overgeared
---


‘Non ha intenzione di tirarsi indietro?’


Lorex era sorpreso: sul volto del suo nemico si stava allargando un sorriso.


‘È pazzo?’


Chi era quel tipo?


Il Terzo Cavaliere. Dato che era uno degli uomini più potenti nell’impero e nell’intero continente, tutti lo temevano. Eppure, l’uomo davanti a lui stava sorridendo. L’unica spiegazione che Lorex riusciva a darsi era che fosse pazzo.


“Di solito le persone sono terrorizzate quando mi vedono…”


La sorpresa mutò in rabbia. Le vene sulla fronte di Lorex cominciarono a gonfiarsi.


“Questa è la prima volta che vedo qualcuno sorridere!”


<em>Peeng!</em>


Lorex non aveva più voglia di parlare. Era una vergogna che quell’uomo avesse ucciso tutti i suoi soldati. L’avrebbe cancellato dalla faccia della terra.


“Ti sei fatto strada tra 50.000 truppe? Anch’io posso farlo facilmente! Adesso ti farò vedere quanto è grande il mondo fuori dal pozzo!”


<em>Sukakak!</em>


Lorex ruggì e il bagliore attorno alla sua ascia fece vibrare l’aria. Era un’onda d’urto generata da una possente forza, che ridusse le pietre in cenere. Ares se ne accorse e gridò con urgenza.


“Non affrontarlo di petto! Ha una forza di almeno 5000! Devi evitarlo ad ogni costo!”


Ares era consapevole che il suo consiglio a Grid era inutile. Lorex non era uno sciocco. Era agile e intelligente. Non c’era modo di evitarlo, nonostante la consapevolezza che il suo attacco era molto potente. Era troppo veloce, la traiettoria era perfetta e non c’era modo di difendersi. Nel momento stesso in cui fosse stata bloccato, si sarebbe verificato un grosso boato che avrebbe portato ad una distruzione totale. La valutazione di Ares sul Terzo Cavaliere era ‘travolgente, persino più di Kraugel nel suo periodo migliore.’


‘Non voglio ammetterlo, ma questa è la realtà!’


Il livello dei giocatori non aveva ancora raggiunto 400. I cavalieri solitari erano i migliori talenti in circolazione, impossibili da sconfiggere a meno che il giocatore che li affrontava non fosse stato di quarto avanzamento. Era ciò che pensava Ares.


“Come lo evito?”


Il passatempo preferito di Grid era sfidare il buonsenso.


<em>Peeeeeok!</em>


L’ascia di Lorex si abbatté sul petto di Grid.






[Hai subito 14.300 punti di danno.]






Era un danno pesante, nonostante Triplo Strato riducesse enormemente i danni fisici. Ma mantenne fermamente la sua posizione.


<em>Puk!</em>


<em>Puuok!</em>


Quattro volte al secondo. Era un contrattacco contro Lorex.






[Hai inflitto 6900 punti di danno al bersaglio!]


[Hai inflitto 7630 punti di danno al bersaglio!]


[Hai inflitto 8400 punti di danno al bersaglio!]


[Hai inflitto 9390 punti di danno al bersaglio!]


[L’effetto opzionale della Spada Fulminea Nata dall’Illuminazione e da Forti Desideri ha evocato delle fiamme rosse. Verrà inflitto un danno addizionale di 5000 punti.]






Esatto. Era overgeared ed era con i suoi oggetti che riusciva a colpire più forte. Era lo stile di combattimento unico di overgeared.


“Kuk…?”


Dopo essere stato colpito quattro volte, Lorex vacillò. Avvertiva una strana ansia per i danni accumulati al fianco.


‘È incredibile che sia sopravvissuto al mio attacco, ma sembra che il suo potere aumenti ad ogni colpo…?’


<em>Kwajajajak!</em>


Lorex era uno dei più forti al mondo. Nonostante fosse imbarazzato dal contrattacco, il suo corpo continuava a muoversi. Dopa aver permesso a Grid di attaccare, la sua ascia lo colpì alla spalla.






[Colpo critico!]






Era stato un colpo efficace. Lorex credeva che il corpo di Grid si sarebbe inevitabilmente squarciato. Diede uno strattone all’ascia conficcata nella spalla e cercò di spezzare l’armatura. Tuttavia…


‘Non cede?’


Un’armatura con più strati. La sua estrema robustezza non coincideva col suo aspetto elegante e l’ascia di Lorex non riuscì a spaccarla neanche di un centimetro. Be’, non era poi così grave. C’erano tantissime armature eccellenti al mondo. L’ascia di Lorex era famosa per la sua capacità di tagliare l’acciaio come fosse carta, ma non riusciva sempre a tagliare le armature.


Il vero problema arrivò dopo. Le parti acuminate dell’armatura cominciarono a danneggiare l’ascia di Lorex.


<em>Kkirik!</em>


<em>Kiiiiiikik!</em>


“…!”


Lorex, sorpreso, voleva tirarla indietro, ma era già troppo tardi.


<em>Pasak!</em>


L’ascia riuscì a malapena a scivolare nello spazio tra gli spuntoni e si spaccò leggermente. Era l’effetto dell’opzione “Spezza Spada” collegata a Triplo Strato.


“Colpiscimi quanto vuoi. Vediamo se sarò prima io a morire o la tua ascia a diventare inutilizzabile.”


<em>Gulp gulp.</em>


Dichiarò Grid mentre beveva una pozione di salute. Pugnalò Lorex al fianco senza sosta. Ogni volta che accumulava più attacchi sullo stesso bersaglio, il suo potere d’attacco aumentava.






[Hai inflitto 14.300 punti di danno al bersaglio!]






“Huup!”


Al decimo colpo, il fianco di Lorex era leggermente ammaccato. Era un fenomeno causato dal dolore fisico.


“Maledetto!”


<em>Wuuong. Kwang!</em>


<em>Wuuong! Kwajak!</em>


Lorex agitò l’ascia ripetutamente e Grid non poté sfuggire. Ma ogni volta che veniva colpito da un contrattacco, il danno si accumulava.


“…”


“…”


Uno strano silenzio pervase il campo di battaglia, mentre lo scontro tra i due si faceva sempre più duro. Ares aveva un’espressione vuota, quando esclamò:


“È una vera e propria lotta all’ultimo sangue…?”


Nessuno dei due usava abilità di alto livello. Sembrava una lotta tra due ragazzini.


<em>Nod nod.</em>


Tutti annuirono, sia gli amici sia i nemici, come fossero d’accordo con Ares.


‘Be’, non stavo scherzando.’


L’espressione di Arex si adombrò. Grid e Lorex. La differenza tra i due era ovvia a tutti. Erano un giocatore e un PNG. La salute del giocatore era determinata dalle statistiche, dai titoli e dagli oggetti, ma la salute del PNG era elevata quanto quella di un boss, dunque decine o centinaia di volte superiore a quella di un giocatore. Mentre la barra della salute di Grid diminuiva di un settimo o di un sesto ogni volta che lasciava passare un attacco, la barra di Lorex era ancora quasi intatta.


‘In questo stato, Grid non ha speranza. Dobbiamo liberarci del Quinto Cavaliere e cercare un modo per aiutarlo…’


Nel momento in cui Ares formulava quel pensiero…


“Eh…?”


Si udirono dei versi di ammirazione. Nella Foresta di Liberon c’era una temperatura molto elevata che generava una densa nube di vapore. In quel momento il corpo di Grid, che fino a poco prima era nascosto dal vapore, cominciò ad emettere un’aura rossa e viola. Era l’energia combattiva. In effetti, Grid era avvolto dall’energia combattiva sin da quando era apparso, ma gli altri non se n’erano accorti a causa del sangue e del vapore. Ma quando il colore si fece più intenso, divenne visibile anche attraverso la nube.






[L’energia combattiva ha raggiunto 50 punti.]






<em>Jjang!</em>


<em>Jjeejeeeong!</em>


“Kuoh…!”


Lorex spalancò gli occhi quando Grid lo colpì. Non riusciva a credere che l’attacco fosse diventato così potente.


“Capisco…! Sei un berserker<strong>1</strong>!”


Sentiva che la difesa di Grid era troppo alta per un berserker, ma non poteva pensare diversamente. Grid scosse la testa al grido di Lorex.


“Berserker? No.”


“???”


“È un attacco base.”


“Ik…! Che sciocchezze dice?!”


Lorex era pieno di rabbia. Era furioso per la risposta di Grid. Ruggì come una bestia e scatenò un attacco violentissimo.






[Hai subito 14.600 punti di danno.]


[L’energia combattiva ha raggiunto 60 punti.]


[Hai inflitto 15.660 punti di danno al bersaglio!]


[Hai inflitto 15.710 punti di danno al bersaglio!]


[Hai recuperato 1885 punti salute grazie all’Anello di Elfin Stone!]


[L’esperienza dell’Anello di Elfin Stone è aumentata dello 0,3%!]






‘Questo bastardo, la sua resistenza è mostruosa.’


Erano passati due minuti da quando Lorex aveva dato inizio allo scontro. Ma a Grid sembrava di aver lottato per 30 minuti o addirittura 1 ora. Era una battaglia che permetteva di sferrare un colpo e quattro contrattacchi al secondo. La stamina Grid poteva sopportarlo, ma non la sua mente. Doveva restare costantemente concentrato.


Avvertiva una forte pressione mentale.


<em>Kwajak!</em>


‘Credo che sia dotato di un’abilità passiva in grado di succhiare sangue.’


Grid tossì sangue quando fu colpito dall’ascia e guardò la barra della salute di Lorex. Sembrava che stesse aumentando lievemente.


‘Maledetto bastardo… Dev’essere un’abilità passiva, dato che non usa molte abilità attive. Questo la rende più forte.’


Grid era ben consapevole che Lorex era più forte di lui: il suo danno era molto più potente di quello di Madra e l’esperienza di oggetti come l’Anello di Elfin Stone, la Cintura di Tiramet o le Mani di Dio, aumentava più rapidamente rispetto a quando aveva lottato con Madra. Ci pensò con attenzione. Si concentrò a fondo per non perdere nessun dettaglio. Poi giunse a una conclusione.


‘Non ho speranza di vincere.’


Sembrava virtualmente impossibile sconfiggere Lorex, che aveva più di 10 milioni di punti salute, con degli attacchi base.


‘Potrei farcela con l’Arte della Spada di Pagma.’


Quella tenacia mostruosa? Avrebbe potuto neutralizzarla col travolgente potere offensivo di Arte della Spada di Pagma. Ma al momento Grid non poteva usare nessuna delle tecniche simbolo del Re di Overgeared. Non poteva permettere che la sua identità venisse scoperta.


Quindi? Cosa avrebbe fatto? Sarebbe scappato perché non c’era speranza?


‘No.’


Non era come quando aveva incontrato Yangban Garam e il Primo Cavaliere Mercedes. Lorex non era certo alla loro altezza. E inoltre, Grid aveva un’alta considerazione di sé. Non era arroganza. Eroe degli eroi non era un titolo facile da ottenere. Grid aveva fiducia nelle sue capacità.


‘Pensaci, Youngwoo. Come posso batterlo?’


“Kuahahahah! Devi essere stanco!”


‘Ecco!’


Ci aveva pensato troppo intensamente. La tensione nella mente di Grid si allentò per un secondo. Non rispose all’attacco e, in quell’intervallo, Lorex usò un’abilità. L’aura blu-nera attorno alla sua ascia si riversò su Grid. Sembrava che l’onda di energia generata dalla punta dell’ascia stesse per esplodere. Era probabile che avrebbe causato molti danni collaterali, come le fiamme nere.


‘Non posso fermarlo, non riesco neanche a fermare i suoi attacchi base. Merda, devo usare Movimenti Rapidi per schivare…!’


Ma era meglio che perdere la sua immortalità passiva. Grid si decise e stava per usare Movimenti Rapidi…


‘Un momento? Esplodere?’


Un’idea gli attraversò la mente. Mentre l’ascia di Lorex volava dritta contro la sua testa, Grid tirò fuori un largo tessuto.


Un mantello?


No, era un pezzo di stoffa.


“Grid…! Eh?”


Ares aveva capito che Grid era in pericolo nel momento stesso in cui Lorex aveva usato quell’abilità. Si mise a correre per andare ad aiutarlo, per poi congelarsi poco dopo. Sentì un brivido quando vide Grid estrarre un pezzo di stoffa. Proprio in quel momento, l’ascia di Lorex colpì Grid. No, aveva tagliato il tessuto prima di colpirlo.


Lorex sbuffò.


‘Questo tipo è davvero pazzo!’


Doveva essere pazzo per bloccare l’Ascia di Volcano, che avrebbe potuto distruggere l’intera area, con un pezzo di stoffa. Be’, poteva capirlo. L’Ascia di Volcano era una forte tecnica che non poteva essere bloccata né evitata. Non c’era niente di strano nel tentare qualcosa di folle quando diventava inutile resistere.


“…Eh?”


Sul volto di Lorex affiorò un sorriso oscuro, mentre immaginava il suo avversario ucciso da un’esplosione. La mente gli si annebbiò per un momento. La sua ascia, che avrebbe dovuto emettere una potente energia, smise di agire nell’istante in cui fu avvolta dal tessuto.


‘Cosa?’


Si sentiva posseduto! Lorex non riusciva a capire, ma indietreggiò perché la sua vista era stata bloccata. La spada di Grid lo trafisse al fianco. Un attacco base come al solito? Esatto. Ma questa volta, tra i soliti attacchi base aveva rapidamente collegato un’abilità.


“Giustizia Inviolabile!”


<em>Peeeeeong!</em>


“…!”


Lorex impallidì.




<ol>
         <li>Berserker: il termine si riferisce a feroci guerrieri scandinavi invasati dallo spirito di Odino, che prima della battaglia entravano in uno stato mentale di furia, detto <em>berserksgangr</em>, che li rendeva particolarmente feroci e insensibili al dolore. La maggior parte dei giochi di ruolo ha una classe di questo tipo, adibita alla lotta furiosa e alla mischia. Solitamente serve a sfondare le linee nemiche e ad uccidere in fretta, spesso senza che il giocatore si coordini con il resto del suo party né si preoccupi per la sua sicurezza personale.</li>
</ol>
                                


                                



