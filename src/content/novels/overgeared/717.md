---
title: Capitolo 717
pubDate: 2025-03-20T11:48:41.403Z
tags:
    - overgeared
---


<em>Flash!</em>


I riflessi di luce che rimbalzavano sulla testa calva di Vantner erano accecanti. Per questo motivo, si sentiva occhi puntati addosso da ogni direzione.


“Ahahah… I design degli elmi al giorno d’oggi…”


“…”


Cadde un silenzio impacciato. Pon, che normalmente avrebbe riso di Vantner, riuscì solo a deglutire. L’apparizione dei quattro discendenti diretti lo scioccava ancora.


“…Sette è un numero fortunato?”


“…”


Peak Sword non riuscì a reagire a quel commento. Quattro discendenti diretti in una sola città. I quattro vampiri di classe conte erano apparsi nello stesso momento? Era lo scenario peggiore che potessero trovarsi davanti e che nessuno si era aspettato. Come avrebbe potuto Peak Sword immaginarlo?


“Come è successo…?”


Lo sguardò di Lauel vacillò. Secondo i risultati della sua ricerca, i vampiri diretti erano fortemente influenzati dalla Maledizione dell’Indolenza. Non lasciavano le loro città e dormivano nelle loro bare per decine o centinaia d’anni. Andava contro la loro stessa natura lasciare la loro città e radunarsi in una certa area.


‘Loro quattro sono tutti padroni di una città?’


Lauel sentì le prime avvisaglie di un forte mal di testa. Era stressato perché il piano era cambiato a causa di variabili inaspettate.


“Mi dis…piace.”


Lauel dischiuse le labbra tremanti e si scusò. Come colui che aveva dato inizio al piano di conquista delle città, pensava di doversi prendere tutte le responsabilità. Voleva sacrificarsi per dare ai suoi compagni il tempo di ritirarsi. Ma per scappare da una città dei vampiri, dovevano sconfiggerne il padrone. Fino ad allora, non potevano andarsene. Il sacrificio di Lauel non avrebbe risolto il problema. Le possibilità di sopravvivenza del party erano pari a zero.


‘Si mette male…!’


La sua trascuratezza aveva indebolito il potere del Regno di Overgeared. Il volto di Lauel era bianco e affranto. Qualcuno poggiò una mano sulla sua spalla. Era una mano grande e calda. Lauel sapeva bene a chi appartenesse.


“Re Grid…”


Lauel si girò e incontrò gli occhi freddi di Grid.


“Usa il cervello invece di scusarti. Non è il momento di restare calmi? Provaci. Ritrova il tuo spirito.”


“…”


Sì, Lauel era consapevole della sua debolezza da tanto tempo. Se le cose andavano diversamente da come le aveva pianificate nella sua mente, perdeva il controllo e l’abilità di affrontarle. Era una debolezza fatale per uno stratega. Un vero stratega doveva essere in grado di affrontare qualunque nuova variabile con calma e fare del suo meglio.


“Non pensare che sia finita.”


Quattro discendenti diretti di classe conte? Non c’era alcuna possibilità di combatterli e vincere. Ma non aveva la minima intenzione di rimanere indifeso. Grid disse:


“Pensa mentre guadagniamo un po’ di tempo. È la cosa migliore che possiamo fare al momento.”


Il morale dei suoi compagni era a terra. Al contrario Regas, che desiderava sempre combattere contro i più forti, e Kats, che aveva un forte spirito, stavano bene. Ma non tutti i membri di Overgeared erano uguali. In particolare, Ruby era terrorizzata.


‘Ho promesso di essere una persona affidabile.’


Un leader aveva delle responsabilità. Specialmente in una situazione complicata!


<em>Teong!</em>


Grid guardò in alto e volò verso il cielo. Avrebbe affrontato i quattro discendenti diretti da solo.


“Grid…!”


Era la fine. Sarebbero morti tutti. Alcuni membri di Overgeared erano frustrati e disperati al pensiero di perdere esperienza e oggetti. In ritardo, si accorsero che Grid si era alzato in aria. Un’oscura energia demoniaca avvolse il suo corpo quando raggiunse i quattro discendenti diretti.


“Oscuramento. Movimenti Rapidi.”






[La tua magia nera è aumentata.]


[Non hai più magia nera. Sarà rimpiazzata dal potere demoniaco.]


[Mentre Oscuramento è attivo, la tua specie cambierà in mezzo-demone.]


[Come mezzo-demone, la tua salute massima si è ridotta del 50%. Il tuo potere d’attacco, il tuo potere magico e la tua agilità aumenteranno ognuna del 30%.]


[Tutti gli attacchi saranno convertiti nell’attributo oscuro.]


[Il tuo tasso di elusione è aumentato del 30% e la tua agilità è raddoppiata per 1 minuto.]






Grid voleva affrontare i quattro discendenti diretti da solo! Mise tutto l’impegno possibile nel tentativo di sopravvivere. Era determinato a comprendere il potere dei discendenti diretti e ad aprire la strada ai suoi compagni.


<em>Pit!</em>


<em>Pipipipipit!</em>


“Oh.”


Gli occhi dei quattro discendenti, che fino a un momento prima avevano fissato gli umani senza ispirazione, si spalancarono leggermente. Avevano pensato che quell’umano insignificante volesse suicidarsi, ma era agile come uno scoiattolo volante.


“Interessante.”


<em>Pit!</em>


<em>Pipipipipit!</em>


Una tempesta di lame di energia oscura si riversò su di loro! Dalla loro pelle cominciò a schizzare sangue. Non riuscirono ad evitare l’attacco di Grid, che aveva raggiunto un’incredibile velocità.


‘Non contrattaccano né si difendono? Ok, è comunque una risposta.’


Grid cominciò a comprendere l’agilità dei discendenti diretti e iniziò una danza della spada. Questa volta aveva intenzione di misurare la loro difesa.


“Collegamento!”


<em>Chukak.</em>


<em>Chukakakakak!</em>


Con 20 colpi al secondo, un attacco più potente del normale, lacerò il corpo del Conte Cray. Le Mani di Dio lo proteggevano dai contrattacchi degli altri conti, quando una finestra di notifica gli apparve dinanzi.






[Hai inflitto 16.900 punti di danno al bersaglio!]


[Hai inflitto 18.780 punti di danno al bersaglio!]


[Hai inflitto 20.600…]


…


…


‘Niente male!’


La loro difesa non era di buon livello. Era leggermente inferiore a quella del Terzo Cavaliere Lorex. Grid sentì rinascere la speranza.


‘Se uniamo tutti le forze, possiamo sconfiggerne due.’


Dopotutto, non c’era niente di male nel fallire in un attacco alla città. Se ne avessero fatti fuori due su quattro, sarebbero sicuramente riusciti a conquistarla la prossima volta. Nel momento in cui Grid formulò quel pensiero…


“Oh, già. Quell’anello mi dice che tu sei l’umano che ha sigillato Elfin Stone.” Il Conte Cray sorrise a Grid, dopo essere stato colpito. Il suo sguardo era concentrato sull’Anello. “Guardandoti, mi rendo conto che Elfin Stone doveva essere patetico. Be’, al contrario di me, non era candidato a diventare un marchese.”


<em>Paaaat!</em>


“…?”


Il tempo si era fermato? A Grid sembrò di essere caduto in un’illusione per un momento. Il sangue che scorreva dalle ferite del Conte Cray disobbediva alle leggi della gravità: le gocce di sangue fluttuavano in aria.


“Che stai facendo?”


“…”


Il tempo non si era fermato. Grid udì la voce del Conte Cray e cercò di agitare di nuovo la spada, ma era già troppo tardi.


<em>Ku kwa kwa kwa kwa! Ku kwa kwa kwa kwa kwa!</em>


La massiccia quantità di sangue persa dal Conte Cray si raccolse in aria e si scagliò contro Grid.


<em>Peeeeeeong!</em>


“Kuk…”


Il volto di Grid si contorse per il dolore e lo shock quando venne colpito dal sangue.






[Hai subito 19.500 punti di danno.]


[Tutta la salute che hai perso è stata assorbita dal bersaglio.]






Una potente abilità succhiasangue! L’attacco sanguinoso del Conte Cray non si limitava ad infliggere un danno massiccio. Il 100% del danno causato a Grid andava a ripristinare la sua salute.


‘Merda, questo è…!’


Il Conte Cray non era un avversario minaccioso perché le sue abilità fisiche erano relativamente normali. Così come Elfin Stone era specializzato nell’arte della spada e nella magia e Tiramet nelle abilità fisiche, Cray era specializzato nell’assorbimento di sangue. Non era un avversario che potesse essere ignorato facilmente. Quando Grid fu colpito al petto e cominciò a cadere a terra, la mano di Cray lo afferrò al volto.


Poi…


“Tornado di Sangue.”


<em>Puahahahak!</em>


Dei pilastri di sangue si sollevarono attorno al corpo del Conte, come serpenti vivi. Cominciarono a vorticare in risposta ai suoi ordini e il corpo di Grid rischiò di essere dilaniato.






[Hai subito 17.500 punti di danno.]


[Hai subito 15.900 punti di danno.]


[Un grande re mette la sua sicurezza al primo posto. Grazie all’effetto del titolo Primo Re, verrà creato uno scudo con tutta la salute persa nell’ultimo minuto.]


[L’adattabilità del terreno è aumentata del 100% mentre la velocità di movimento e la difesa sono salite del 10%.]






“Um…?”


I pilastri di sangue non si sarebbero fermati finché il bersaglio non fosse morto. Il Conte Cray, che aveva creduto che l’uomo intrappolato all’interno sarebbe morto presto, era strabiliato. Tutto era dovuto al potente scudo creato attorno all’umano.


<em>Kukwak!</em>


<em>Kwa kwa kwa kwa kwa!</em>


Il corpo, che avrebbe dovuto essere dilaniato facilmente nella tempesta di sangue, improvvisamente cominciò a resistere: Grid era passato da Triplo Strato all’Armatura della Luce Sacra.


“Assassinio Collegato!”


<em>Puk!</em>


Una lama di energia sfrecciò attraverso la tempesta. Il terribile attacco colpì il Conte Cray al petto.


<em>Puk puk puk!</em>


Due volte, tre volte, quattro volte.


“Cough!”


Il Conte Cray tossì sangue e si allontanò da Grid.


“Ahahahah! È troppo interessante!”


A differenza degli altri che avevano sofferto per l’apparizione dei quattro discendenti diretti, c’era una persona che sembrava felice.


“Ascesa del Fulmine Nero!”


<em>Pajik!</em>


<em>Pajijijik!</em>


Era Asura Regas, che in ogni occasione desiderava combattere contro avversari potenti. Non poteva volare come Grid, perciò si arrampicò su un edificio e saltò dal tetto verso i quattro discendenti. A quel punto il Conte Cray si allontanò da Grid.


“Un attacco a tenaglia…!”


Il Conte fu sorpreso di trovarsi un nemico in un posto inaspettato!


<em>Puaaaaaah!</em>


Il pugno di Regas lo colpì in faccia. In quel momento…


“Vola in Alto!”


“Binario della Lancia!”


Gli altri membri di Overgeared risposero iniziando l’attacco. Venti abilità offensive, che avevano già ucciso i vampiri true blood, colpirono il Conte Cray tutte in una volta.


<em>Sukakak!</em>


<em>Peeng!</em>


<em>Kwa kwa kwa kwang!</em>


Gli attacchi dei membri di Overgeared fecero aumentare le ferite del Conte Cray e il sangue versato. Era il preludio al disastro.


“Mmm… Sono sorpreso che gli umani siano così forti.”


Il Conte Cray provava una sincera ammirazione. Il numero di pilastri di sangue attorno al suo corpo salirono da uno a quattro. Più sangue versava, più diventava forte. Questa era la realtà del Conte Cray. Tutti i membri di Overgeared, incluso Grid, divennero tesi. Non potevano immaginare quanto fosse diventato forte adesso che aveva quattro pilastri di sangue.


“Cray ha creato quattro ‘code’ dopo qualche centinaio d’anni.”


“Questa non è la prima volta, da quando ha combattuto contro Braham con sei code ed è stato sconfitto?”


“Questi umani non sono per niente male.”


I tre discendenti diretti, che non avevano ancora preso parte alla battaglia, erano sicuri della vittoria di Cray. Fino a che un folle non si fece avanti.


“Kuk…! Kukukuk! Usi il sangue come arma davanti a me?”


Il Guerriero di Sangue Katz. Si era a lungo chiesto, lamentandosi, perché avessero dovuto riunirsi tutti insieme per cacciare. Era rimasto seduto a braccia conserte quando il party aveva conquistato la 9° e l’8° città.


“Sono io il padrone di tutto il sangue di questo mondo.”


<em>Kwaruk!</em>


<em>Kwarurururung!</em>


“…!”


Tutti e quattro i discendenti, incluso Cray, spalancarono gli occhi: i quattro pilastri di sangue attorno al corpo di Cray stavano andando fuori controllo.
                                


                                



