---
title: Capitolo 718
pubDate: 2025-03-20T11:48:41.403Z
tags:
    - overgeared
---


<em>Kururururuk!</em>


La massiccia quantità di sangue versata dal Conte Cray. Le quattro ‘code rosse’ sfuggirono al controllo del Conte e cominciarono a muoversi seguendo il volere di Katz. Le code, che avrebbero dovuto uccidere i nemici del Conte, addentarono il suo corpo.


<em>Kwajak!</em>


<em>Peeeng!</em>


Il Conte Cray era nervoso mentre le code lo strizzavano e lo azzannavano al collo. Sentiva che il flusso del sangue non era più sotto il suo controllo e che stava per essere ridotto in cenere.


“Maledetto umano…!”


I vampiri consideravano gli umani una sottospecie. In particolare, Cray era un discendente diretto, perciò la situazione era ancor più scioccante e umiliante per lui.


“Questi umani osano scherzare col mio sangue nobile!”


Il Conte Cray mostrava poche emozioni, nonostante fosse sotto attacco da parte di Grid e dei membri di Overgeared. Li aveva trattati come fossero bestiame al pascolo. Ma adesso era diverso. La sua faccia era furiosa come quella di un demone. Gli altri discendenti lo guardarono mentre veniva minacciato dalla sua stessa coda e risero.


“Ahahahah! Cray! In che patetico stato ti sei ridotto? Un discendente della sovrana del sangue viene umiliato da un umano?”


Sovrana del sangue. Era uno dei numerosi titoli di Shizo Beriache. Quando era in vita, era stata la padrona di tutto il sangue. Poteva persino usare quello del suo bersaglio per controllarlo. Possedeva l’abilità trascendentale di controllare il sangue nel corpo di qualunque creatura vivente.


Cray dichiarava di essere il discendente della sovrana del sangue. Tra tutti i conti, lui era particolarmente altezzoso e provava un tremendo orgoglio per aver ereditato una delle abilità di Beriache. Ma adesso stava soffrendo a causa di un umano. Gli altri conti pensavano che fosse terribilmente divertente e lo ridicolizzavano.


“State zitti!”


Urlò il Conte Cray ai suoi fratelli sghignazzanti. Due delle quattro code che si spostavano da sinistra a destra erano state distrutte. Le code rimanenti non reagivano più a Katz e seguivano il volere di Cray. Quella scena provava che il Conte Cray era ancora incompleto. La ragione per cui non era diventato un marchese era che riusciva a controllare perfettamente solo due code. Quando ne formava tre, poteva esercitare un potere molto più distruttivo, ma non riusciva a controllarlo.


“Tu…! Questa spazzatura osa svergognarmi in questo modo!”


Il Conte Cray sembrava messo male con solo due code attorno a sé. Lanciò uno sguardo truce verso Katz, che era a terra.


“Muori…! Ti farò ricordare che sei solo una preda! Ti morderò al collo, ti succhierò il sangue e divorerò tutta la tua carne e persino i tuoi capelli!”


Una crudele dichiarazione omicida!






[Il Conte Vampiro Cray ha usato Repressione Diretta.]


[È una forza a cui i mortali trovano difficile resistere! Sei caduto in uno stato di paura.]






“Kuk…!”


I membri di Overgeared cominciarono a tremare, le loro statistiche crollarono drasticamente, mentre un forte senso di ansia li afferrava. In quel momento…


“Purificazione!”


La calda luce della Santa Ruby si riversò sui membri di Overgeared, che riuscirono a superare la paura e cominciarono a sentirsi meglio. Il Conte Cray e gli altri discendenti erano sorpresi.


“Cos’è quella forza?”


Ogni creatura aveva un ruolo naturale. Così come i maiali erano destinati ad essere mangiati dagli umani, gli umani erano destinati ad essere mangiati dai vampiri. Era naturale che gli umani avessero paura dei vampiri. Ma cos’era quel potere che rovesciava persino il destino?


I discendenti diretti spostarono la loro attenzione da Grid a Katz e poi a Ruby. Regas, che era caduto a terra dopo aver sferrato un grosso colpo al Conte Cray, si sentì alienato.


“No, presta attenzione a me…”


Era forse solo uno stupido pesce piccolo di cui ai discendenti non importava nulla? Regas si sentì stimolato.


“Ahah… Devo dedicare più tempo all’addestramento.”


<em>Pajik!</em>


<em>Pajijijik!</em>


Mentre i discendenti diretti fissavano Ruby, il corpo di Regas cominciò a trasformarsi. Era lo stato che precedeva la discesa di un Asura.


Katz gli disse, “Perché ti stai trasformando in un Asura quando non puoi nemmeno volare?”


“…”


Come con tutte le abilità di trasformazione, Asura aveva un limite di tempo e una penalità. E Regas era dotato solo di un salto molto alto, non poteva volare. Dall’altro lato, i vampiri invece potevano. Un normale vampiro poteva volare trasformandosi in un pipistrello o in fumo, ma i discendenti diretti avevano un’abilità di volo passiva. Si muovevano nell’aria senza restrizioni. Regas e la maggior parte dei membri di Overgeared non potevano esercitare la loro piena forza mentre i discendenti diretti fluttuavano in aria.


Katz decise di cambiare la situazione. Approfittò del fatto che il Conte Cray serbava rancore contro di lui.


“Ah!”


Sghignazzò, facendo in modo che il nemico lo sentisse. Poi fece spallucce in direzione del Conte, che aveva proclamato che lo avrebbe ucciso.


“Hai la bocca larga per essere uno che è talmente spaventato da nascondersi in cielo. Mi stai parlando da così lontano perché hai paura?”


Katz era famoso per la sua personalità: parlava spesso per provocazioni. Ma c’era un fatto da non dimenticare. Era anche un top ranker che puntava alla vetta e che aveva sempre amato la competizione. Al contrario di come appariva esteriormente, nei suoi ragionamenti era sempre calmo e scrupoloso. Dall’alto lato, il Conte Cray era nato naturalmente forte. Aveva pochi concorrenti e per questo non era abituato a combattere. Era molto orgoglioso e perse rapidamente la calma.


“Chi ha paura di chi?”


Ruggì il Conte Cray! Il suo sguardo si mosse da Ruby a Katz.


<em>Kuwaaaaaaang!</em>


Non appena il Conte Cray scese a terra, questa fu ridotta in frantumi dal suo stesso potere magico. L’intera città fu scossa da quel potente urto, compresi Katz e i membri di Overgeared.






[Il Conte Vampiro Cray ha usato Emissione di Potere Magico.]


[La terra è in tumulto e il Mana nell’area si è invertito!]


[Hai subito l’effetto della condizione ‘perdita d’equilibrio’. C’è una grossa restrizione sui tuoi movimenti.]


[Sei caduto nello stato ‘contenimento del Mana’. Il Mana non può essere usato come risorsa.]






“Per prima cosa ti strapperò la lingua!”


“Kuk…!”


Katz si ritrovò a fronteggiare il rabbioso Conte Cray e il sudore cominciò a colargli giù lungo la guancia.


‘È una pressione tremenda. Questa è la differenza tra le specie di Satisfy.’


Le classi nascoste avevano un concetto speciale. La maggior parte di esse era specializzata in unico tratto. Talvolta questa era una debolezza, ma perlopiù era un punto di forza. Il concetto definitivo della classe epica ‘Guerriero di Sangue’ era ‘padrone del sangue’. Aveva l’abilità di controllare la carne di chiunque, inclusa la sua. Questa era la più grande forza che Katz poteva vantare.


Ma Katz se ne era reso conto sin dal momento in cui aveva controllato la coda di Cray: la sua abilità di classificazione epica non avrebbe funzionato contro i discendenti diretti. La prova era che la sua risorsa speciale ‘Sistema di Sangue’, che si consumava quando acquisiva il sangue di un bersaglio, si era esaurita rapidamente nel momento in cui aveva preso il controllo delle code di Cray.


Secondo i calcoli di Katz, il tempo massimo per cui poteva controllare la coda del Conte era solo un minuto. Sì, anche se il Conte Cray non avesse ridotto le sue code a due, alla fine sarebbero comunque tornate sotto il suo controllo. Ma il Conte non lo sapeva. Aveva ridotto le code a due e Katz sembrava più forte di quanto non fosse.


“Be’, non c’è bisogno che io usi la magia del sangue.” Katz mosse a malapena le mani tremanti e tirò fuori la spada che aveva alla vita. “Sono un guerriero. Kukukuk! Ti ucciderò!”


<em>Shuaack!</em>


Katz volò in avanti con la sua spada, che conteneva una potente abilità succhiasangue. La velocità d’attacco era circa tre volte più lenta dello stato di pieno potenziamento di Grid. Tuttavia, il Conte Cray non era specializzato in abilità fisiche. Non riuscì ad evitare l’attacco di Katz e venne trafitto al petto. No, in realtà non aveva avuto intenzione di evitarlo. Fu come vedere un umano che non mostrava alcuna paura verso un cucciolo.


<em>Kukwak!</em>


<em>Kwa kwa kwa kwa kwa!</em>


La spada di penetrò nel cuore del Conte. Le due code si allargarono come una rete e ingoiarono il corpo di Katz, strizzandolo con forza. Era un lazo di sangue. Katz non era in grado di contrattaccare. La sua salute diminuì di due terzi con un colpo solo. Ma Katz lo sapeva.


“Questo dovrebbe essere abbastanza, giusto?”


Il Conte Cray ridusse il numero di code e scese a terra. Aveva abbandonato le sue forze. Katz credeva che ora i suoi compagni sarebbero stati in grado di occuparsene. Aveva grande fiducia e stava cominciando ad ambientarsi nella Gilda Overgeared. E i suoi compagni ripagarono la sua fiducia.


“Katz! Nasconditi dietro di me!”


Toban e Vantner salvarono Katz dal lazo di sangue e lo nascosero dietro i loro scudi. Poi Regas si trasformò in Asura, Chris incrementò l’energia della sua spada fino al limite e Pon salì su un cavallo bianco prima di attaccare il Conte insieme agli altri. E non era la fine.


<em>Peng!</em>


<em>Pepepepepeok!</em>


Le frecce di Jishuka, la magia di Zednos e Laella e le abilità di Qi Gong di Lauel andarono ad dare sostegno ai loro compagni.


“Non sono io il più affidabile negli assalti ai boss?”


<em>Puooook!</em>


La ‘spina’ di Ibellin, che infliggeva danni ai bersagli in proporzione alla loro salute, si mosse col giusto tempismo e colpì il Conte al cuore. Tutto ciò fu possibile grazie alle abilità di guarigione della Santa Ruby.


“Pant… Pant…”


La migliore guaritrice di Satisfy che rimetteva in sesto i suoi compagni ogni qualvolta venivano feriti e li purificava quando erano sotto l’effetto di una condizione di stato. I tre discendenti diretti la stavano ancora guardando. Riuscivano a sentire la sua pressione mentale e fisica mentre usava la sua magia ripetutamente.


“Non va bene. È una presenza pericolosa.”


“Sono d’accordo.”


Qualunque cosa succedesse al Conte Cray, i discendenti diretti semplicemente ridevano e guardavano. Ma la loro reazione nei confronti di Ruby fu diversa. I vampiri avvertirono istintivamente un pericolo nella Santa, che poteva persino distruggere le anime dei grandi demoni.


“La ucciderò sicuramente.”


I tre discendenti diretti scesero a terra e circondarono Ruby.


“Proteggerò Sehee!”


Il Cavaliere della Santa, Scolaretta Sexy, cercava sempre di proteggere Ruby.


“Bah.”


Tuttavia, era impossibile per un giocatore di livello 200 proteggere Ruby dai discendenti diretti, che erano più forti dei migliori ranker. Poteva bloccare un paio di attacchi con l’abilità di Sacrificio, ma quello era il suo limite.


“Muori.”


“Non voglio bere il tuo sangue. Ti ridurrò in cenere.”


<em>Chiiiiing!</em>


Il potere della magia nera fluì dalle mani dei discendenti diretti verso il piccolo viso di Ruby. La ragazza percepì la morte mentre i membri di Overgeared cercavano di portarla in salvo, ma vennero bloccati dal Conte Cray.


“Dove credete di andare?”


<em>Kwa kwang!</em>


<em>Kwa kwa kwa kwang!</em>


“Kuaaaack!”


“M-Merda…! Miss Ruby…!”


Le due code vorticarono in tutte le direzioni e si diffusero rapidamente tra i membri di Overgeared, che furono ridotti in stracci ma a loro non importava. Volevano solo raggiungere Ruby. Tutti nella Gilda Overgeared sapevano che era la persona più importante dell’assalto. Ma pur con tutto il loro entusiasmo, la distanza con Ruby era troppo vasta. Le mani dei membri di Overgeared non raggiunsero la Santa.


Dall’altro lato…


“Proteggerò io mia sorella.”


Grid fu immediatamente accanto a Ruby. Aveva ritrovato la speranza non appena Katz aveva fatto la sua comparsa e aveva assunto un ruolo attivo nello scontro. Lui era rimasto seduto in un angolo, ad usare Combinazione Oggetto. Aveva combinato la Spada del Fulmine Nata dall’Illuminazione e da Forti Desideri con Failure.


“Rotazione.”


<em>Pepeng!</em>


<em>Pepepepepeok!</em>


Rispedì la magia nera che puntava contro Ruby verso i discendenti diretti, ma con un danno maggiore.






[L’energia combattiva ha raggiunto 80 punti.]






Mentre lottava con il Conte, la sua energia combattiva era aumentata e la sua aura viola e rossa si era fatta più spessa. L’energia combattiva di Grid esplose e lui urlò:


“Mani di Dio! Noe! Randy! Iyarugt!”


<em>Kwarurururung!</em>


Apparvero le Mani di Dio armate con i Mjolnir; Noe, la migliore bestia demoniaca dell’inferno, che aveva temporaneamente rubato le statistiche più elevate del bersaglio e le aveva trasferite al suo padrone; Randy, che si era trasformato in Grid e il migliore spadaccino dell’inferno, Iyarugt. Tutti comparvero nello stesso momento e tennero occupati i discendenti per un po’.


“Apertura della Runa dell’Oscurità! Ira del Fabbro!”


Grid massimizzò il suo danno inflitto. Poi…


“Cuspide con Ondata di Assassinio Collegata.”


Aveva usato la più potente abilità di Satisfy sul Conte Cray, che aveva già gravi ferite. Gli occhi del Conte si spalancarono. No, sembrava che stesse cercando di capire perché era stato attaccato quando gli altri tre discendenti erano lì vicino.


Fu Huroi a rispondere, al posto di Grid:


“Colpisco sempre il più debole per primo!”


“Cosa…?”


Lui era debole? Il Conte si lasciò prendere dall’agitazione e la sua difesa crollò!


<em>Kururururung!</em>


Subito dopo, il fulmine rosso combinato alle fiamme nere, con l’opzione per incrementare il potere d’attacco nel buio e quella per incrementare il danno, lo colpì.
                                


                                



