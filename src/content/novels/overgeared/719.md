---
title: Capitolo 719
pubDate: 2025-03-20T11:48:41.404Z
tags:
    - overgeared
---


<em>Puk!</em>


<em>Puk puk puk!</em>


La fusione di Collegamento e Assassinio portò ad un nuovo stato: Assassinio Collegato, che era il precursore di Cuspide con Ondata di Assassinio Collegato. Il Conte Cray venne colpito quattro volte di seguito! Cominciò a perdere sangue nero e si sentì sopraffatto da un terribile dolore.


‘Come può un umano esercitare un tale potere?’


Lo sguardo del Conte vacillò. Grid aprì la Runa dell’Oscurità e usò Ira del Fabbro; la sua energia combattiva aveva raggiunto 80 punti. Quando brandì l’arma definitiva creata con Combinazione Oggetto, il suo potere d’attacco era così alto che i vampiri diretti ne rimasero sconcertati. La cosa che più li faceva disperare era che a Grid rimaneva ancora molto potere.






[L’energia combattiva ha raggiunto 83 punti.]


[Hai colpito il bersaglio con Assassinio Collegato più di quattro volte! Il danno di Assassinio Collegato è aumentato del 200% e Ondata è stata evocata!]






<em>Puk! Puk puk!</em>


‘Kuk…! Sta diventando più forte?’


Il Conte Cray fu colpito da Assassinio Collegato ben sette volte. Dopo altri tre colpi cominciò di nuovo a tossire sangue.


<em>Kwaruk!</em>


<em>Kwarurururung!</em>


La punta della spada di Grid iniziò ad emettere un’energia turbolenta che si librò in aria e sembrò voler spazzare via qualunque cosa in cielo e in terra. Era Ondata, una mossa che nemmeno lo Yangban Garam avrebbe potuto evitare. L’abilità ad ampio raggio era indirizzata contro una sola persona e ciò la rendeva inevitabile. Era l’attacco definitivo.


<em>Kururururung!</em>


“Kuk…! Kuaaaaaak!”


Il Conte fu intrappolato dall’energia ed emise un grido tremendo. Sentì come se la pelle gli venisse strappata via e la carne separata dalle ossa.






[Colpo critico!]


[L’effetto del titolo ‘Morte in Un Colpo Solo!’ è stato attivato, aggiungendo un danno critico del 30%!]


[L’effetto opzionale ‘Fiamme Nere’ è stato attivato!]


[Ondata ha ridotto la velocità di tutti i bersagli del 60%.]


[Il bersaglio ha resistito.]






<em>Kwarung!</em>


<em>Pepepepepeng!</em>


I danni continuarono ad accumularsi. Il Conte Cray era appena stato colpito dall’attacco a tenaglia dei membri di Overgeared e ora la sua salute era scesa al 40%. Era la sua fine? No. C’era ancora il colpo finale.


<em>Supaaak!</em>


L’energia attorno al Conte cominciò a concentrarsi sopra alla sua testa.


<em>Sakak-!</em>


Era Cuspide, che ignorava l’80% della difesa del bersaglio e infliggeva un danno fisico equivalente al 1800% del suo potere d’attacco. Puntò dritto alla testa del Conte.






[L’energia combattiva ha raggiunto 90 punti.]


[Colpo critico!]


[L’effetto del titolo ‘Morte in Un Colpo Solo!’ è stato…]


[L’esplosione di fiamme nere…]


[È stato evocato un fulmine scarlatto…]






“Kuock!”


Il Conte Cray emise un grido quando ricevette il colpo. Era diventato più forte sanguinando ed era in grado di assorbire il 100% del danno inflitto al bersaglio. Il concetto di salute non contava nulla per lui nella vita di tutti i giorni, ma ora era diverso. Ecco perché il metodo di combattimento del Conte consisteva nell’evocare più code possibili e nell’usare il sangue come arma ad ampio raggio, infliggendo danni ai nemici e assorbendo la loro salute. Tutto questo era inutile ora.


Perché? Per via del Guerriero di Sangue Katz. A causa sua il Conte non poteva evocare altre code. Aveva paura che il danno sarebbe stato maggiore se avesse evocato più di tre code e ne avesse perso il controllo. Di conseguenza, non poteva esercitare il suo potere di combattimento unico.


‘Forse dovrei scappare?’


Dopo essere stato colpito da tutti gli stadi di Cuspide con Ondata di Assassinio Collegato, al Conte rimaneva solo il 20% della sua salute. L’immagine di sé come un cane con la coda tra le gambe lo riempì di rabbia.


‘Scappare…? Io…! Un grande conte che scappa da degli umani?’


Le parole beffarde di Braham gli riecheggiarono in testa.


“Un individuo che crede ancora nel potere di sua madre ed è diventato uno stupido bradipo. Sei insignificante in confronto ad Elfin Stone, che è pieno di frivole emozioni. Non saresti dovuto diventare un conte, ancor meno un candidato a marchese.”


‘Braham…!’


Un lunatico che aveva ucciso un suo consanguineo con la scusa di sbarazzarsi della Maledizione dell’Indolenza. Nonostante tutte le provocazioni e le umiliazioni di Braham, la sua fuga sarebbe stata un trauma ancora più grande. Il Conte giurò che non sarebbe scappato mai più. Fece calmare il suo cuore e fronteggiò la crisi.


“La mia forza è anche nel potere innato…! Dimostrerò che sono migliore di Elfin Stone!”


Il tipo sfortunato che aveva guardato il Conte Cray dall’alto in basso, nonostante non fosse neanche candidato a marchese. Il vampiro che parlava d’amore. Il vampiro, che a causa della terribile Maledizione dell’Indolenza, si era addormentato davanti a Braham, che aveva ucciso la sua amata!


“Io…! Non osare prenderti gioco di me!”


Era al di sopra di tutti loro. Lo avrebbe dimostrato distruggendo l’umano che aveva ucciso Elfin Stone!


<em>Kwaduk!</em>


<em>Kwadududuk!</em>


Il Conte Cray ruggì ed evocò sei code rosse. Non avrebbe prestato più alcuna attenzione a Katz. Aveva paura di perdere il controllo delle code, ma preferiva usare tutto il suo potere per resistere piuttosto che per scappare. Non importava quali potessero essere le conseguenze, voleva andarsene senza rimpianti.


‘Sei?’


Grid spalancò gli occhi, dopo aver spinto il Conte all’estremo. Poco prima lo aveva sopraffatto con quattro code e adesso ce n’erano sei? Era una situazione frustrante per Grid, che non sapeva che il Conte avesse una tale forza nascosta.


“Grid!”


<em>Peeng!</em>


<em>Pepepepeng</em>!


I membri di Overgeared continuarono ad aiutare Grid. Fecero tutti uno sforzo per attaccare il Conte. E tutto ciò fu possibile perché gli altri tre discendenti diretti si stavano di nuovo atteggiando a semplici spettatori.


“Una menfi e Iyarugt? Questo non è affatto un umano comune.”


“Non sono… curioso riguardo alla sua identità. È tutto molto irritante.”


“Nyang…”


“Merda… Non appena riotterrò il mio potere del passato, stupidi vampiri…!”


Le quattro Mani di Dio, Noe, Randy e Iyarugt erano stati sconfitti dai tre discendenti diretti. Eppure, non andarono ad aiutare il Conte. Avevano dimenticato il loro obiettivo di distruggere la Santa Ruby e se ne stavano oziosamente fermi. La causa era la Maledizione dell’Indolenza. Non solo erano seccati, ma sentivano anche un forte desiderio di dormire.


In quel momento, i membri di Overgeared giudicarono che non potevano farsi scappare quell’occasione per uccidere il Conte Cray. Lauel era particolarmente ansioso di agire.


“Dobbiamo sbarazzarcene!”


L’idea che Grid e i membri di Overgeared attaccassero solo il Conte faceva parte del piano di Lauel. Era improbabile che i quattro discendenti diretti governassero insieme una città. Il proprietario della 7° città era uno dei vampiri e se lo avessero ucciso, avrebbero potuto ritirarsi.


Inoltre, era probabile che il proprietario fosse proprio il Conte Cray. Era stato lui ad assumere il ruolo più attivo tra i quattro discendenti apparsi. In altre parole, uccidere il Conte Cray avrebbe dato loro la possibilità di scappare dalla 7° città.


Ecco perché Grid e i membri di Overgeared si erano focalizzati solo su di lui. Fino a poco prima si erano sentiti pieni di speranza. Poi il Conte aveva evocato le sei code rosse.


“Vi mostrerò il divario che c’è tra noi!”


<em>Kwarurururung!</em>


<em>Kwa kwa kwa kwang!</em>


Alcune delle code evocate si dispiegarono come delle reti e catturarono diversi membri di Overgeared, mentre altre si trasformarono in vortici e spazzarono via diversi altri membri. Alcune colpirono a terra, causando grossi danni a tutti i membri di Overgeared. Davanti a quella potenza, non si poteva fare a meno di pensare che la salute del Conte si stava riprendendo.


<em>Peeng!</em>


La coda partì come un missile e causò una grave ferita a Grid.






[Hai subito un danno di 29.000 punti.]


[Tutta la salute che hai perso è stata assorbita dal bersaglio.]






“Kuock…!”


Grid si trattenne a malapena dal gridare quando una coda rossa lo trafisse al cuore. Aveva paura che se si fosse mostrato debole, il morale dei suoi compagni sarebbe crollato. Perciò doveva resistere al dolore.


<em>-Katz, puoi controllare le code come prima?</em>


Sofferente, Grid si affrettò a mandare un bisbiglio e Katz rispose cupo:


<em>-Mi dispiace. Come ho detto prima, mi è impossibile con le risorse che mi sono rimaste.</em>


<em>-Capisco. Non preoccuparti.</em>


Piuttosto, doveva essere grato a Katz. Serrò i denti e cominciò a pensare.


<em>Peeng!</em>


Grazie alle Mani di Dio che avevano attratto l’attenzione dei tre discendenti diretti, la guarigione di Sehee raggiunse Grid, che stava cercando di difendersi dalla coda rossa.






[La Santa Ruby ha ripristinato 18.900 punti salute.]






Una luce calda. Il dolore si affievolì. Tuttavia, Grid non se ne lasciò distrarre.


“Guarisci gli altri!”


Grid aveva provato la potenza dell’attacco del Conte Cray dopo che questi aveva raccolto tutte le sue forze. Nemmeno la guarigione percentuale di Sehee poteva farcela contro il suo potere d’attacco. E poi…


“Io sono immortale!”


Al momento Grid era l’unica leggenda tra i membri del party. Era lui l’ultima fortezza.


‘Concentra la tua attenzione su di me!’


Grid era pronto! La Combinazione Oggetto sarebbe durata ancora 40 secondi circa, perciò si alzò in volo. Anche il Conte Cray si sollevò in aria e lo accolse con le sue sei code.


“Vieni umano! Ti ripagherò per la vergogna che mi hai procurato!”


Il Conte era molto più forte di prima. Quello era il suo vero aspetto. Le sei code puntarono con determinazione su Grid.


<em>Flap.</em>


Innanzitutto, una delle code si aprì come una rete.


<em>Kwa kwa kwa kwang!</em>


Le due code dietro sfrecciarono in avanti come missili. Cercavano di catturare Grid e poi sferrargli un colpo potente. Ma Grid le evitò tutte con Movimento Libero.


“Tu…!”


Cos’era quel movimento così perfetto rispetto ai precedenti? Il Conte Cray era stupefatto e riunì le tre code attorno a sé in un tornado di sangue. Si espanse fino a dominare il campo di battaglia. Era una decisione geniale neutralizzare l’abilità senza bersaglio di Grid e poi avvicinarlo.


<em>Kwajak! </em>


<em>Kwajajajak!</em>






[Hai subito 8.900 punti di danno.]


[Hai subito 8.730 punti di danno.]


[Hai subito 9.100 punti di danno.]


[Tutta la salute che hai perduto è stata assorbita dal bersaglio.]






‘Merda…!’


I tornado di sangue circondarono il Conte, afferrando Grid e cercando di fare a pezzi il suo corpo. La vista di Grid divenne rossa. Significava che la sua salute era agli sgoccioli.


“Grid!”


“Oppa!”


I membri di Overgeared avevano fatto del loro meglio per aiutarlo, ma una volta che l’attenzione del Conte si era concentrata solo su di lui non si era più spostata su nessun altro.


“Kukuk…! Kuahahahah!”


Il Conte Cray scoppiò a ridere. Lo eccitava guardare Grid intrappolato in un tornado di sangue.






[Una leggenda non muore facilmente. Puoi resistere a tutti gli attacchi per 5 secondi con la salute al minimo.]






Poi tirò fuori il suo asso nella manica.


“Ohhhhh!”


“Cosa…?”


Grid credeva nella sua immortalità e si liberò dai tornado di sangue.


“Cuspide Assassina!”


<em>Sasak-! Puooook!</em>


Usò la più potente combinazione di Failure e della Spada dell’Illuminazione. Poi cercò di accaparrarsi la vittoria.


<em>Teong!</em>


Il problema era che il danno di Cuspide Assassina era troppo elevato. Il Conte era sospettoso e si sollevò ancora più in alto nel cielo, allargando la distanza con Grid.


“Che…!”


Grid si affrettò a inseguire il Conte.


“Non ti permetterò di avvicinarti!”


Le sei code si allargarono come una rete.


“…!”






[La durata dell’immortalità è terminata.]






La peggiore finestra di notifica che potesse capitargli alla fine apparve mentre cercava di evitare la rete con Movimenti Rapidi, il cui tempo di ricarica era finalmente finito.


“Muori!”


Le sei code, che si erano sparpagliate in aria senza riuscire a trattenere Grid, divennero dei missili e lo colpirono.


“No!”


“Grid!”


Tutti pensavano che fosse la fine. Tutti si aspettavano la morte di Grid. In quel momento…






[Sei entrato nello stato Estasi del Desiderio.]






<em>Sururuk.</em>


Gli occhi neri di Grid divennero viola.
                                


                                



