---
title: Capitolo 720
pubDate: 2025-03-20T11:48:41.404Z
tags:
    - overgeared
---


Grid era stato in grado di sostenere uno scontro alla pari con il Conte Cray non perché fosse forte quanto lui. Era stato possibile grazie al sostegno dei membri di Overgeared.


“Scudo del Pavone!”


<em>Flash flash!</em>


Vantner mise via la sua ascia e emanò un’aura a forma di pavone dal suo enorme scudo. Lo scopo era quello di attirare l’attenzione del Conte Cray.


“Ruggito Sacro!”


L’urlo di Toban, che causava sofferenza agli esseri malvagi, rallentò le reazioni del Conte paralizzandogli le orecchie.


“Tua madre…!”


Huroi si lanciò in una raffica di insulti contro Beriache, morta ormai da tempo. C’era sempre una connessione tra provocazione e depotenziamento. I tre continuarono ad usare senza sosta diverse abilità per aiutare Grid. La resistenza del Conte Cray era così elevata che riuscì a resistere alla maggior parte degli attacchi. Nonostante fosse stato provocato e depotenziato, si riprese in pochi secondi, ma persino quel breve intervallo fu un’opportunità per Grid.


“Lancia del Fiore!”


Pon vide che il Conte Cray si era fermato a causa dell’attacco di Huroi e scagliò la lancia. Colse il momento perfetto, mentre il Conte era scoperto alle spalle.


<em>Puok!</em>


La lancia trafisse il Conte alla schiena.


<em>Supaak!</em>


Un fiore sbocciò. Era un’abilità che causava sanguinamento a profusione e l’inabilità di riprendersi, facendo simultaneamente a pezzi l’intero corpo del bersaglio. Pon giudicò che quella era la chiave per bloccare l’abilità succhiasangue del Conte. Ma più l’effetto era catastrofico, minore era la precisione.






[Il bersaglio ha resistito.]






“Maledizione.”


Pon era diventato esperto di imprecazioni durante il periodo passato con Grid. Molte fan attratte dal suo aspetto nobile e affascinante su un cavallo bianco sarebbero rimaste deluse se l’avessero visto in quel momento.


“Vigliacco di un fantasma occidentale! Vieni quaggiù! Spada della Parità, Annientamento!”


“Spada Crescente!”


“Lancio del Pugnale!”


“Devo lanciare un sasso…”


I membri esperti di combattimento ravvicinato come Chris, Peak Sword, Faker e Ibellin si erano ritrovati bloccati nel momento in cui il Conte era volato a 15 metri d’altezza. Ma non appena il tempo di ricarica di alcune abilità a medio raggio era terminato, avevano afferrato una manciata di sassi e li avevano cominciato a lanciarli contro il Conte Cray per accumulare danni.


“È ridicolo!”


Inizialmente, il Conte ignorò il danno.


<em>Suook- Puook!</em>


<em>Puooooook!</em>


“Kuk…!”


L’aria rilassata svanì dal volto del Conte quando cominciò a subire il massiccio danno inflitto dall’Arco della Fenice Rossa di classificazione mitica di Jishuka. Anche le magie di Zednos e di Laella erano una grossa minaccia. Ma…


<em>Kwa kwa kwa kwa kwa kwa kwa!</em>


Il Conte Cray era concentrato solo su Grid. Lui poteva lottare alla pari col Conte grazie ai membri di Overgeared, ma l’atteggiamento del nemico suggeriva che era comunque lui la persona più pericolosa.


“Muori!”


Poco dopo essere stato attaccato da Cuspide con Ondata di Assassinio Collegato e da Cuspide Assassina, il Conte Cray aveva risposto ai membri di Overgeared evocando sei code e alla fine aveva vinto. Non era riuscito a trattenere Grid con la rete di sangue e le code si erano trasformate in missili. Si era creata una situazione in cui Grid sarebbe stato colpito da tutte le direzioni.


“Kuk…!”


“Grid!”


“No!”


Grid rimase isolato in quel pericoloso attacco nello stesso momento in cui la durata della sua immortalità si esauriva. Si sentì disperato e anche i membri di Overgeared erano ormai certi che sarebbe morto.


Il Conte Cray. Da molti punti di vista era più debole di Elfin Stone, ma le sue abilità erano enormi. Riconsiderando le sue azioni passate, aveva un Controllo della Folla ad ampio raggio che era pericoloso quanto quello di Elfin Stone. Senza Katz e Ruby, sarebbe stata una lotta molto più dura. Dopotutto, un conte era sempre un conte.


<em>Syuooooook!</em>


Il potente attacco fece irrigidire le Mani di Dio e le sei code rosse raggiunsero Grid!


“Oppa!”


Il grido di Ruby raggiunse il cielo.


<em>Sururuk.</em>


Gli occhi neri di Grid si fecero viola.






[L’effetto opzionale ‘Estasi del Desiderio’ della Spada Nata dall’Illuminazione e da Forti Desideri è stato attivato!]






<em>Susuk.</em>


<em>Sususuk.</em>


“…!”


“Cosa?”


Il Conte Cray e i membri di Overgeared spalancarono gli occhi. Erano sorpresi che Grid fosse riuscito ad evitare i sei attacchi con un movimento straordinario. Ogni volta che si muoveva, la luce viola nell’oscurità attirava gli sguardi di tutti.


“Che cos’è?”


Le lenti a contatto decorative<strong>1</strong> erano un oggetto rappresentativo per milioni di persone nella vita reale. Non erano amate solo come oggetti. Rendevano l’iride molto più larga: allargarla anche solo di 1 millimetro faceva apparire una persona più bella. Si notavano ancor più se gli occhi cambiavano colore.


“Che razza di trasformazione è questa?”


Tutti i membri di Overgeared notarono il cambiamento di Grid. Nell’oscura città dei vampiri, dove non c’era alcuna fonte di luce, era inevitabile che la luce viola emessa da Grid fosse visibile. Solo un daltonico non si sarebbe accorto di un tale cambiamento.


Il Conte Cray era furioso.


“Un banale umano…! Quante volte vuoi umiliarmi?”


Il combattimento era stato una disgrazia e il Conte voleva finirlo in fretta e credeva che finalmente fosse arrivato al termine. Non aveva mai dubitato che le sue code avrebbero ucciso Grid. Ma lui era sopravvissuto ancora una volta. In passato, i vampiri chiamavano gli umani “scarafaggi ambulanti” e sembrava ci fosse una ragione.


“Perché non muori?”


<em>Kuwaaaaaaang!</em>


Quando il Conte Cray ruggì tutti sul campo di battaglia subirono l’effetto di una condizione di stato. Il tempo di ricarica di Pressione Diretta era ritornato. Tuttavia, Grid era una leggenda e poteva resistere alle condizioni di alterazione.


<em>Chukakakakakak!</em>


L’arma più forte di Grid trafisse il Conte al cuore.


<em>Peeeeeeong!</em>


Le fiamme nere esplosero travolgendo il Conte, che si lasciò andare ad un raro urlo. Era il potere di Estasi del Desiderio, che faceva salire l’energia combattiva a 100 e aumentava il potere d’attacco di tre volte. In quel momento Grid era tre volte più forte di prima.


<em>Supak!</em>


<em>Peeeeong!</em>


Grid brandì di nuovo la spada e il Conte fu raggiunto dalle fiamme nere. Dispiegò due delle code in una rete per bloccare i movimenti del suo avversario, mentre le altre quattro lo attaccavano da tutte le direzioni. Era la stessa tecnica di prima. Gli occhi viola di Grid brillavano come gemme.


“È una semplice battaglia.”


La derideva! Chi avrebbe mai potuto immaginare che ci sarebbe stato un giorno in cui degli umani avrebbero riso di lui?


“…!”


Il Conte Cray, furioso, era sbalordito.


<em>Susuk.</em>


<em>Sususuk.</em>


Grid aveva evitato gli attacchi di tutte e sei le code con una sola mossa.


‘Non era una coincidenza?’


Il Conte seguiva con gli occhi i movimenti di Grid. Una danza. Stava danzando. Evitò tutte le code rosse che arrivavano da tutte le parti.


“Arte della Spada di Pagma, Collegamento.”


<em>Pit!</em>


<em>Pipipipipipit!</em>


<em>Pepepepepeng!</em>


Sferrò 20 attacchi con 100 punti di energia combattiva e il potere d’attacco triplo di Estasi del Desiderio, creando un tale caos da superare persino Cuspide con Ondata di Assassinio Collegato.


“Ugh…! Sì…! Capisco…!”


Il Conte Cray l’aveva appena notato.


Una spada oscura con fiamme rosse lampeggianti. L’arma, il cui potere d’attacco trascendeva persino l’immaginazione, emanava anche una luce blu intermittente.


“È un’arma di drago!”


Drago. La creatura più potente al mondo, che avrebbe potuto intimidire persino un dio. Ironicamente, c’erano volte in cui esseri assoluti si interessavano alla banale cultura umana. A volte, assumevano forma umana e viaggiavano intorno al mondo, equipaggiando gli umani con armi e armature. Erano la loro eredità.


Sì, il Conte Cray stava cercando di razionalizzare la situazione corrente. Era una razionalizzazione che originava dalla sua ferma convinzione che non sarebbe mai stato colpito da un umano a meno che l’umano non fosse stato armato con un’arma di drago. Grid gli aveva messo davanti la cruda realtà.


“Un’arma di drago? No, l’ho fatta io.”


“Sciocchezze! Non ti credo!”


Come si aspettava, non c’erano limiti alle menzogne degli umani. Il Conte decise che quella conversazione era inutile e creò un tornado con tutte e sei le code. Cercava di ingenerare nell’umano una disperazione inevitabile, tale che non sarebbe riuscito a scappare da nessuna parte.


“Finirà presto.”


“Ho sonno. Vado a dormire.”


“Anch’io.”


I discendenti diretti che assistevano alla battaglia con espressioni vuote cominciarono ad andarsene. Dopo aver visto i sei tornado di sangue che controllavano l’intera area si erano convinti della vittoria di Cray.


<em>Kwaduk!</em>


<em>Kwadudududuk!</em>


I violenti tornado cominciarono ad inghiottire le antiche strutture, gli alberi spogli e le altissime scogliere.


“Questo…!”


“Evitalo!”


I tornado di sangue si fusero insieme e con l’ulteriore slancio travolsero i membri di Overgeared a terra. Era un gigantesco vortice che avrebbe senza dubbio distrutto l’intera città. I membri di Overgeared non potevano fare nulla. Laella era particolarmente spaventata e cadde nel panico. Fu Jishuka, leader della Gilda Tzedakah, a calmarli e a guidarli.


“Anche il Conte Cray è in condizioni critiche. Se Grid resiste a questo colpo, potremo contrattaccare. Avete capito? Dobbiamo proteggere Grid.”


In quella situazione, dovevano riuscire a completare l’assalto al Conte Cray. Dovevano ucciderlo lì. Poi, quando avrebbero sfidato di nuovo la 7° città in futuro, le loro probabilità sarebbero aumentate.


“Difendete Grid con tutto il vostro potere!”


“Bene!”


<em>Jiing!</em>


<em>Paaaat!</em>


La magia difensiva e le abilità dei membri di Overgeared cominciarono a concentrarsi su Grid. Allo stesso tempo, venivano usati incantesimi e abilità esplosive per rallentare la potenza dei vortici che si scagliavano contro Grid. E i vortici che prendevano di mira i membri di Overgeared? Nessuno se ne curava. Tutti erano pronti a sacrificarsi per Grid.


“Grid! Devi assolutamente uccidere il Conte Cray!”


Il grido era stato lanciato. I membri di Overgeared erano in dubbio mentre urlavano in direzione di Grid all’interno del vortice.


Poi…


<em>Chukak.</em>


<em>Chukakakakakak!</em>






[Hai subito 12.430 punti di danno.]


[Hai subito 11.650 punti di danno.]






Il vortice cominciò a colpire i corpi esausti dei membri di Overgeared. La morte era arrivata.


<em>Ku kwa kwa kwa kwa! Ku kwa kwa kwa kwa!</em>


I membri di Overgeared sentirono il ruggito del gigantesco vortice che inghiottiva la città. Provarono rimorso per essersi sempre affidati a Grid nei momenti più importanti e chiusero gli occhi. Nello stesso momento…


---!


Il vortice che cercava di farli a pezzi e il ruggito che rimbombava nelle loro orecchie scomparvero come se non fossero mai esistiti.


<em>Hwaduuk.</em>


<em>Shaaaaaaah-</em>


Cadde la pioggia. No, era sangue. Il sangue che fino a un momento prima si era mosso con forza cominciò a cadere come pioggia.


“…?”


I membri di Overgeared non capivano cosa stesse succedendo. Poi lo videro. Il Conte Cray si stava trasformando in luce grigia e Grid teneva una spada conficcata nel suo cuore. I suoi capelli erano tutti ritti per l’effetto di Trascendenza.


“Un tornado? Posso evitarlo.”


Voleva rassicurare i suoi compagni. Grid, ormai lacero, rise vivacemente pur provando un immenso dolore in tutto il corpo. I suoi occhi viola stavano ritornando neri.


Nel testo “circle lens”: sono lenti a contatto non correttive ma con puro scopo estetico, che fanno apparire l’iride più larga. Sono una moda diffusa soprattutto in Giappone, in Corea del Sud e in Cina.
                                


                                



