---
title: Capitolo 721
pubDate: 2025-03-20T11:48:41.404Z
tags:
    - overgeared
---


‘I discendenti diretti sono straordinari.’


Durante tutto lo scontro con il Conte Cray Grid aveva ripensato ad una persona: Elfin Stone, il precedente proprietario di Iyarugt. Il Conte era abbastanza forte da ricordargli Elfin Stone. Tiramet e Latina non erano paragonabili. Dopo aver riflettuto, cominciò ad interrogarsi.


‘E se Elfin Stone fosse apparso adesso?’


L’abilità di Purificazione di Ruby non avrebbe potuto risolvere il problema del Campo di Sangue e la maggior parte dei membri di Overgeared sarebbero stati neutralizzati. Grid non avrebbe beneficiato delle abilità istantanee e avrebbe perso la sua immortalità.


‘Avrebbe potuto persino evocare Iyarugt…’


Grid aveva attraversato diversi momenti di crisi durante l’assalto ad Elfin Stone e alla fine era morto. Dal suo punto di vista, quell’assalto era stato uno dei più difficili. Ma adesso pensava che fosse stata una fortuna averlo incontrato nella fase iniziale.


Grid si liberò dal tornado. Con la loro magia i tornado di sangue dominavano l’intero campo di battaglia sovrapponendosi gli uni agli altri. L’incantesimo che disarmava tutte le abilità senza bersaglio era inutile davanti allo stato attuale di Grid. Il suo tasso di elusione nello stato di Estasi del Desiderio raggiungeva il 99%. La sua coscienza abbandonò il suo corpo ed evitò tutti i tornado di sangue.


Ma…






[Hai subito 8.700 punti di danno.]






“Kuk.”


Dopotutto, il 99% non era il 100%. Inoltre, più il livello di precisione del Conte Cray era alto, più aumentava la probabilità che il tasso di elusione del 99% si abbassasse. La pelle di Grid cominciò a lacerarsi mentre attraversava l’area dei tornado di sangue. Subito dopo aver evitato le code rosse che erano diventate dei pilastri, il tempo di ricarica delle sue pozioni terminò. Se così non fosse stato, sarebbe morto in quello stesso istante.


“Trascendenza!”


La sua salute era così a rischio che avvicinarsi di più era difficile. Grid considerò ogni evenienza ed entrò in modalità trascendente. Era la tecnica dell’Arte della Spada di Pagma, che aumentava il potere d’attacco di due volte mentre convertiva gli attacchi di base in attacchi a distanza.


<em>Pepeng!</em>


<em>Pepepepepeng!</em>


Con quella maggiore potenza, Grid cominciò ad indirizzare i suoi attacchi ad ampio raggio verso il Conte Cray, oltre i tornado di sangue.


“Tuuuu!”


<em>Kwa kwa kwa kwang!</em>


I tornado rispondevano alle emozioni del Conte e si fecero più violenti. Ma quella potenza non durò a lungo. Grazie alla Spada dell’Illuminazione, l’attacco base di Grid poteva rilasciare un potere in grado di far fuori un intero esercito e non era inferiore nello stato trascendente. Il Conte Cray continuò ad essere colpito da fiamme rosse e nere e la sua salute crollò.


“Keook…!”


Oltre il sanguinoso vortice, il volto del Conte Cray era bianco. Allo stesso tempo, la forza del tornado di sangue si affievolì e Grid non si lasciò scappare quell’occasione. Alla fine, usò Estasi del Desiderio per raggiungere il Conte e si scatenò con Arte della Spada di Pagma, Cuspide e Assassinio.


<em>Shaaaaaa-</em>


I tornado di sangue, che erano cresciuti talmente tanto da poter divorare una città, cominciarono a svanire. Il Conte Cray versò lacrime di sangue quando fu trafitto dalla spada di Grid.


“Cough! Kuhuk…! Io…! Ad un umano, io…!”


“…”


Il volto di Grid era pieno di compassione mentre fissava il Conte Cray, che si stava lentamente trasformando in luce grigia. Nel momento in cui il Conte aveva trasformato tutte e sei le code in un vortice, Grid aveva interpretato quella mossa come la manifestazione di un disperato tentativo di sopravvivenza. Sembrava che impedire l’accesso a Grid e rimuovere tutti i fattori di rischio per la città fosse per lui un ostacolo insormontabile. In altre parole, il Conte Cray aveva avvertito la crisi fin dall’inizio.


Ciononostante, non aveva chiesto aiuto ai suoi fratelli. Orgoglio? No, probabilmente perché non lo avrebbero comunque aiutato.


“Poveretto…”


Le persone non potevano vivere sole al mondo. Grid era sempre stato solo, perciò lo sapeva bene.


“Non è perché sei debole. Io ho dei compagni e tu no. Ecco la differenza.”


Gli ricordava il se stesso del passato? Grid diede un inutile e sgradevole conforto al Conte Cray. Oh cielo, chi altro all’infuori di Grid avrebbe mai potuto comprendere e confortare un mostro? Se qualcuno avesse visto quella scena, si sarebbe spaventato o ne avrebbe riso.


“…Un umano ha pietà di me. Dovresti stare attento al Marchese Fenrir e al Duca Marie Rose. Fenrir ha ereditato due poteri da Madre e Marie Rose è la reincarnazione di Madre…”


Mentre fissava Grid con occhi che perdevano lentamente la luce, il Conte Cray gli diede un consiglio. Braham ed Elfin Stone lo avevano ignorato ed umiliato, nonostante fosse un loro simile. In confronto a loro, Grid era migliore. Era l’inaspettato risultato della combinazione tra il titolo Qualifica di un Re del Sangue e il titolo Duca della Virtù di Pangea. Alla fine, il Conte Cray sentì di apprezzare Grid.


<em>Swaaaaaah!</em>


Finalmente, il Conte si dissolse in cenere.


“…Sembra che le vostre personalità fossero simili.”


Grid sorrise amaramente quando si ricordò di Braham.






[Il proprietario della 9° città, il Conte Vampiro Cray è costretto ad addormentarsi dopo aver esaurito tutti i suoi poteri.]


[Il livello dei membri del party, incluso ‘Grid’, è salito di 1.]


[Il livello dei membri del party ‘Scolaretta Sexy’ e ‘Ruby’ è salito di 3.]


[Il leader del party ‘Grid’ ha ottenuto il Bracciale di Cray.]


[Il leader del party ‘Grid’ ha ottenuto gli Opali Purissimi.]


[Il leader del party ‘Grid’ ha ottenuto 12 pietre sacre di potenziamento dell’arma.]


[Il leader del party ‘Grid’ ha ottenuto 16 pietre sacre di potenziamento dell’armatura.]


[La Forza di Cray è stata incisa sulla Runa dell’Oscurità posseduta dal leader del party ‘Grid’.]


[La ‘Runa dell’Integrazione’ del membro del party Chris è stata incisa con ‘Resistenza del Discendente Diretto’, ‘Resistenza della Magia del Sangue’ e ‘Capacità Succhiasangue’.]






“…”


Naturalmente erano stati ricompensati per la difficoltà dell’assalto. Grid verificò i premi e si sentì pieno di gioia e di amarezza al tempo stesso. In particolare, notò il potere della runa che Chris aveva ottenuto recentemente.


‘Come suggerisce il nome, è una runa che compensa per le parti mancanti?’


Era una runa che avrebbe acquisito grande valore nel corso del tempo. Grid si sentì orgoglioso. Era contento di essere riuscito a combinare la sua forza con quelle dei suoi compagni e di sua sorella e a sconfiggere uno dei più forti. Ma quella gioia fu breve.


“Cosa…? Non è il proprietario della 7° città?”


Grid se ne accorse in ritardo. Il Conte Cray era il proprietario della 9° città, non della 7°!


“Questo…!”


I membri di Overgeared, incluso Grid, caddero in stato di shock. Speravano che l’uscita si sarebbe aperta quando avessero concluso l’assalto al Conte Cray e quell’inaspettato rovesciamento li mandò in confusione.


“Aspettate! State tutti calmi!” esclamò Lauel con urgenza. “Tutti i discendenti diretti hanno lasciato questo luogo. Abbiamo ancora tempo per riprenderci. E proprio come con il Conte Cray, gli altri discendenti diretti ci affronteranno da soli, senza cooperare.”


Ciò significava che c’era ancora speranza. E quindi, anche se c’erano tre discendenti diretti? Ognuno di loro combatteva separatamente. Tutti si aspettavano di poter fuggire dalla 7° città in tutta sicurezza se avessero sconfitto i discendenti diretti individualmente. Ma quell’aspettativa si infranse. Per pura coincidenza, a causa di Grid.






[Hai sigillato quattro dei discendenti diretti di Shizo Beriache. Il titolo Qualifica di un Re del Sangue è stato promosso a ‘Candidato a Re del Sangue’.]


[Candidato a Re del Sangue] Lv.1


Sei diventato un candidato a re del sangue.


Potrai mettere sotto pressione i vampiri comuni. Tutti i vampiri generici ostili nei tuoi confronti subiranno una diminuzione delle statistiche del 15%.


Trasmetterai un senso di ostilità ai vampiri true blood. Tutti i vampiri true blood ostili nei tuoi confronti subiranno una diminuzione delle statistiche dell’8%.


I vampiri diretti saranno interessati a te. Qualunque vampiro diretto che ti affronterà si risveglierà temporaneamente dalla Maledizione dell’Indolenza.






“Ah…?”


Qualifica di un Re del Sangue riduceva le statistiche di un vampiro generico del 10%, mentre le statistiche di un vampiro true blood aumentavano del 10%. Aveva anche l’effetto di rendere i discendenti diretti interessati a lui. Proprio per questo, il Conte Cray aveva apprezzato Grid nei suoi ultimi istanti. Tuttavia, l’influenza di Candidato a Re del Sangue era completamente diversa. Generava un senso di allerta nei discendenti diretti che permetteva loro di superare la Maledizione dell’Indolenza.


“Che sfiga…”


Nel momento in cui Grid imprecò…


“Cray è stato sconfitto?”


Il Conte Yetima. Era uno dei tre discendenti diretti che aveva fatto da spettatore durante tutto lo scontro con il Conte Cray.


“Quel maledetto!”


I membri di Overgeared erano esausti dopo l’assalto a Cray. Tutte le loro abilità erano in ricarica e non avevano più stamina. Dato che il Conte Yetima era dello stesso grado di Cray, le loro probabilità di sopravvivenza erano pari allo 0%.


Huroi si fece avanti.


“Vostra Maestà! Cercherò di guadagnare tempo, perciò portate via gli altri!”


Sempre, sempre. Huroi si sacrificava ogni volta che c’era un momento di crisi per proteggere Grid.


Grid lo guardò e giurò. Non avrebbe più sacrificato i suoi compagni. Per tener fede a quella promessa, doveva diventare più forte.


“Huroi, sarà mio compito proteggerti d’ora in poi.”


<em>Step.</em>


Grid avanzò per fronteggiare Huroi. La sua energia combattiva era ancora a 100, perciò tirò fuori l’asso nella manica che aveva tenuto da parte.


<em>Hwaruruk.</em>


Il corpo di Grid era circondato dalle fiamme dalla testa ai piedi. Lo scintillio rosso ricopriva anche le sue sopracciglia e i suoi capelli. Il Potere di Belial, il potere del fuoco fu sprigionato.


“Ne sono certo. Tu sei più debole di Cray. Non ho ragione?”


Cray aveva detto di essere un candidato a marchese. Aveva avvertito Grid di stare attento a Fenrir e a Marie Rose prima di morire. Ma non aveva neanche menzionato gli altri tre discendenti diretti. Dunque, era chiaro che Yetima doveva essere più debole di Cray.


“Kukuk, che ne può sapere un umano? Anche se sono più debole di Cray, cosa credi di poter fare?”


Yetima notò che Grid era ferito. Era come una fiamma intensa investita dal vento. In quel momento…


<em>Peeng!</em>


Grid spiccò il volo. Era come una cometa.


“Trasformazione Oggetto!”


<em>Paaaat! </em>


Le mani dietro Grid si trasformarono nella Lancia di Lifael.


“Sciocchi umani!”


Mentre era in aria, Yetima estrasse uno spadone e attaccò Grid con un travolgente fendente orizzontale. Credeva che l’umano fosse ferito e lo attaccò senza cercare di evitare il suo colpo. Mirava a strappargli la carne dalle ossa. Ed era solo il primo passo.


“Assassinio Collegato!”


Il Potere del Fuoco vantava un’incredibile capacità di recupero, perciò Grid aveva già riguadagnato una considerevole quantità di salute.


<em>Puok!</em>


<em>Puk puk!</em>






[Hai inflitto un danno di 539.000 punti di danno al bersaglio!]


[Hai recuperato il 100% del danno inflitto al bersaglio grazie all’effetto del Potere di Cray, inciso sulla Runa dell’Oscurità.]






[Potere di Cray]


Passivo.


Tempo di Ricarica: 5 minuti.


Assorbe il 100% del danno inflitto al bersaglio. Quando il volume del sangue supererà la salute massima, verrà evocata una coda rossa con una durata proporzionale alla quantità di salute in eccesso. Puoi avere al massimo due code rosse e non puoi controllarle.






Inoltre, Grid aveva un nuovo potere. Era una forza potente con cui Yetima, che era inferiore al Conte Cray, non avrebbe potuto competere.


“Kuk…! Cosa?”


Il Conte Yetima fu colpito dall’Assassinio Collegato di Grid. Al contrario delle sue aspettative, Grid non era morto. Poi il Conte si accorse delle due code rosse dietro Grid e subì un ulteriore shock.


‘Stupido Cray! Il tuo potere è stato assorbito da un umano inferiore!’


<em>Teteng!</em>


La questione era essere consci della forza del Conte Cray. Yetima si difese dalle code rosse con lo spadone, ma non poté difendersi dalle quattro Lance di Lifael che vennero dopo. Quella fu la seconda causa della sua sconfitta.


<em>Puk!</em>


<em>Puuok!</em>


“Keok!”


Il potere mortale di uno dei tre artefatti divini di Rebecca. Yetima trasalì quando fu infilzato dalle quattro lance. Grid gli bisbigliò:


“Pesce piccolo.”


<em>Hwaruruk!</em>


Delle gigantesche sfere di fuoco si sollevarono dinanzi al corpo di Yetima. Erano le Fiamme dell’Inferno della Regina che infliggevano un danno proporzionale alla salute del bersaglio.


<em>Puaaaaaah!</em>


L’esplosione fece tremare il terreno. Poi fu seguita dall’Arte della Spada di Pagma. Grazie all’influenza del potere del fuoco, le fiamme generate ripetutamente dalla Spada dell’Illuminazione colpirono Yetima. Fu aiutato anche da Jishuka, che vantava una stamina infinita grazie all’Arco della Fenice Rossa. Anche gli altri membri di Overgeared cominciarono ad unirsi alla battaglia.


Dall’altro lato, Yetima era solo. Quella fu la terza causa della sua sconfitta.


Dopo un po’…






[Il proprietario della 7° città, il Conte Vampiro Yetima è costretto ad addormentarsi dopo aver esaurito tutti i suoi poteri.]






L’entrata della 7° città, dove i membri di Overgeared erano rimasti intrappolati, si aprì.
                                


                                



