---
title: Capitolo 727
pubDate: 2025-03-20T11:48:41.406Z
tags:
    - overgeared
---


“Haa!”


“Hiyaaaa!”


“Ehi! Riesci a rotolare per evitare l’attacco? Ci saranno nemici in ogni angolo del campo di battaglia che aspetteranno di ucciderti! Basta! Stringi i denti!”


Capitale Reinhardt. Dai campi di addestramento si udivano continue urla. Di mattina, durante il giorno e la sera, risuonavano senza fermarsi 24 ore al giorno. Erano provocate dalla politica di addestramento unica del comandante militare Asmophel. Asmophel sosteneva che ‘la guerra era solo una questione di tempo’ ed enfatizzava l’addestramento notturno.


Ovviamente, non significava prepararsi 24 ore al giorno. Aveva organizzato i soldati con dei turni e prestava attenzione alla loro stamina. Grazie a questo, i soldati di Overgeared erano in grado di dimostrare le proprie abilità anche di notte. Lo stesso valeva per il Gruppo della Fenice Rossa, che era giunto dal Continente Est.


“Ho realizzato che ogni giorno divento più forte. Non posso far altro che riconoscere questo metodo di addestramento.”


“Lady Sua lo accetta.”


Nonostante la sua posizione importante, Asmophel si trovava ogni giorno nei campi di addestramento. A volte, era difficile distinguerlo da un soldato. Si trovava sempre lì con i soldati e si allenava con loro. I membri del Gruppo della Fenice Rossa lo rispettavano sinceramente.


“Quante persone, che rivestono una posizione importante, cercherebbero di capire i poveri soldati?”


“Il Duca della Virtù di Pangea… No, lui è l’assistente di Re Grid.”


C’erano brave persone sotto un grande signore!


Il Gruppo della Fenice Rossa credeva che la presenza di un subordinato come Asmophel era dovuta a Grid. Anche loro aspiravano di diventare come Asmophel. Non disprezzavano i soldati perché erano più forti, né cercavano un trattamento speciale. Erano sempre entusiasti di addestrarsi con i soldati.


Perciò, i cavalieri del Regno di Overgeared provarono un senso di crisi.


“Le persone che sono già forti si stanno allenando più duramente di noi…”


La Nova dell’Occidente, Royman. All’inizio era stata un semplice soldato di Reidan finché non è stata scoperta da Asmophel ed è diventata un cavaliere. Da allora, era stata addestrata direttamente da Piaro. In quanto PNG noto senza limiti nelle sue statistiche,Grid aveva delle aspettative alte nei suoi confronti.


Possedeva il potenziale più grande.  In realtà, lei era uno dei cavalieri più potenti, nonostante fosse stata promossa solo pochi anni prima. Ma in confronto al Gruppo della Fenice Rossa, le mancava ancora qualcosa. Questo perché il Gruppo della Fenice Rossa del Continente Est aveva di base dei livelli molto elevati.


“Non possiamo raggiungerli se utilizziamo la stessa quantità di tempo nell’addestramento. Dobbiamo allenarci più duramente.”


“Va bene! Possiamo farcela!”


I cavalieri scoppiavano di una grande passione, a cominciare da Royman. L’esistenza del Gruppo della Fenice Rossa ebbe un effetto positivo nello spronarli a migliorare. Questa era la parte divertente.


‘<em>Che carina.</em>’


Ora, gran parte dei cavalieri sapeva che Royman era una donna. Vivevano insieme da alcuni anni, perciò fu naturale scoprirlo. Tuttavia, Royman non sapeva di essere stata scoperta. Stava ancora cercando di fingere di essere un uomo. Utilizzava bene di compressione e cercava di utilizzare il bagno o di cambiarsi con i suoi compagni. Non sapeva che loro si volatilizzavano ogni volta che lei andava in bagno.


“Sì! È bello essere gentili tra i compagni!”


Piaro era ancora all’oscuro della verità su Royman. Nonostante fosse quello che le stava più vicino per via dell’addestramento, mai si sarebbe immaginato che lei fosse una donna. Credeva in Royman senza alcun dubbio perché si era dichiarata un uomo. Come risultato, Piaro non si era reso conto che i cavalieri trattavano Royman come una loro sorella. Pensava che le persone la seguissero perché era un grande capo.


“Ah…”


Asmophel fece un sospiro profondo. Era preoccupato che il suo vecchio amico sarebbe rimasto scapolo. In quel momento.


“Un ordine reale!” Numerosi cavalli fecero il loro ingresso nei campi di addestramento. Urlarono forte in modo che tutti i soldati e i cavalieri potessero sentire. “Ad eccezione delle truppe di difesa, il Re di Overgeared ha ordinato a tutte le truppe di riunirsi nel deserto di Reidan domani mattina!”


“…!!”


Gli occhi di Piaro e di Asmophel si spalancarono. Erano preoccupati che fosse successo qualcosa di brutto a Grid.


“Andrò per primo!”


Piaro era il comandare dell’esercito e cercò di lasciare Asmophel da solo. Questo lo fermò.


“Se Sua Maestà si fosse trovato in una situazione critica, avrebbe invocato i suoi cavalieri. Non preoccuparti troppo e prendi il comando dei soldati.”


“Umm… Hai ragione.”


Era così in pensiero per il suo re che si era fatto trascinare. Piaro riuscì a calmarsi grazie ad Asmophel e diresse i soldati.


Quel giorno, tutte le truppe di Reinhard, ad accezione di alcuni difensori, si fecero strada verso Reidan. I campi di addestramento, sempre pieni delle urla dei soldati, divennero silenziosi come topi.


***


“Uh, che diavolo sta succedendo?”


Duca Steim. Era considerato come l’uomo più vicino a diventare un grande duca nel Regno di Overgeared. Governava sei città nel nord ed era sempre solenne. In quanto suocero del Re di Overgeared Grid, si era sempre rassicurato di non perdere la faccia. ma oggi, non riusciva a restare calmo. Era pieno di preoccupazione quando udì che tutte le truppe di Reinhardt stavano andando a salvare Grid.


“Cos’è successo?”


Duca Steim si dimenticò della sua dignità nel momento in cui si preoccupò per suo genero. Il giovane cavaliere Laden, che una volta veniva lodato come Nova del Nord e ora era ‘Il Più Forte del Nord’, cercò di rassicurarlo.


“Se si fosse trovato in una situazione di pericolo, avrebbe inviato una richiesta per le truppe del nord.”


Tuttavia, Grid non aveva richiesto le truppe del nord. Significava che non aveva bisogno del nord. Laden giudicò che la situazione in cui si trovava Grid non fosse così pericolosa da far preoccupare Duca Steim. Ma più lui si faceva anziano, più diventava ansioso. Duca Steim non riuscì a cancellare le sue preoccupazioni.


“Non lo so. Non lo so.”


Grid era il Regno di Overgeared stesso. Grid aveva istituito il Regno di Overgeared e il Regno di Overgeared ruotava intorno a Grid. Se Grid avesse avuto un piccolo incidente, l’intero Regno di Overgeared ovviamente sarebbe stato scosso. Inoltre, Duca Steim non voleva vedere tristi la sua amata figlia Irene e suo nipote Lord.


“Forse dovrei inviare l’esercito.”


L’esercito avrebbe impiegato un po’ di tempo per raggiungere Reidan. A differenza della zona ovest di Reidan, la parte nord era molto fredda e i soldati del nord erano deboli di fronte al caldo. Anche se avesse inviato le truppe, sarebbero state davvero di aiuto per suo genero?


“Meglio di niente.”


Duca Steim controllò la propria mente e stava per dare l’ordine di chiamare l’esercito.


“Condurrò io l’esercito.” Laden si offrì. “Ho già vissuto il deserto di Reidan. Penso di essere adatto per questa campagna.”


Fu quando ancora esisteva il Regno di Eternal. Principe Ren aveva invaso Reidan. A quel tempo, Laden aveva lottato per difendere Reidan.


“Umm, sì. Sei la persona adatta.”


Duca Steim lanciò il suo solito sguardo a Laden. I suoi occhi erano pieni d fiducia.


“Conduci le Truppe di Gale. Sono in grado di avanzare tre volte più velocemente dei normali cavalli, così potrai arrivare in tempo.”


“Le Truppe di Gale…!”


Le Truppe di Gale erano la cavalleria più potente di cui il nord poteva vantarsi. Inoltre, Phoenix era a capo delle Truppe di Gale già da oltre 10 anni. Il fatto che Duca Steim li avesse affidati a Laden, significava che Laden sarebbe stato il successore di Phoenix. Laden, profondamente emozionato, si inchinò.


“Mi assicurerò di ripagare le vostre aspettative e di tornare.”


“Spero che Vostra Maestà sia in salvo.”


***


“Ci sono delle notizie che un enorme esercito si sta muovendo da Reinhardt.”


Il regno del Clan dell’Acqua, Siren.


“Cosa? Dimmi di più.”


“Sì.”


“Umm… Umm...”


Il volto di Maxong si rabbuiò quando ricevette il rapporto di suo figlio. Data la situazione nel Regno di Overgeared, sembrava che Grid, il salvatore del loro regno, si trovasse in pericolo. Non c’era motivo per Maxong di esitare.


“Convola immediatamente l’intero esercito! Lo condurrò personalmente per aiutare il Re di Overgeared!”


“Sì!”


Non ci fu alcun dissenso. Nel momento in cui Maxong diede l’ordine, l’esercitò si assemblò immediatamente. Il clan dell’acqua. Le loro innate abilità fisiche e la loro magica che trascendeva l’umanità. Era opinione degli accademici che se non fossero stati ossessionati dalla vita acquatica, le terre dominate dagli umani sarebbero state molto meno di adesso. Erano una razza potente.


“Partenza!”


“Ohhhhh!”


Giunsero sulla terra solo per salvare Grid. A condurli c’era il re del clan dell’acqua, Maxong!


***


“Figlio. <em>Mastica, mastica.</em>”


“Sì. <em>Lecca, lecca.</em>”


La città fortificata di Patrian. Ben più in alto delle mura, Ashur si trovava con suo figlio. Era come una foto mentre padre e figlio erano uno di fronte all’altro.


“Ti parlerò onestamente. <em>Lecca, lecca.</em> Odiavo Grid. <em>Mastica, mastica. </em>Non ero molto contento di unirmi al suo fianco.”


“… Lo so. <em>Lecca, lecca.</em>”


Marchese Ashur e Conte Bland stavano mangiando patate stufate mentre parlavano. Il sapore della patata arcobaleno era incredibilmente scioccante e assuefante dal punto di vista dei nobili ricchi.


“Ma ora è diverso.”


Marchese Ashur divorò le grandi patate arcobaleno. Il suo modo di pulirsi la mano con il tovagliolo era raffinato. Era davvero diverso dalle persone normali. Finché non si leccava i pezzi di patata rimasti sulla sua guancia, invece di gettarli via.


“Penso sia un bene servire Re Grid, considerando quanto stia crescendo velocemente il Regno di Overgeared.”


La città fortificata di Patrian era una città che in ogni momento poteva essere occupata, data la sua natura geografica. Era normale che un enorme numero di truppe fosse stazionato lì per tutto il tempo. tuttavia, il Regno di Eternal era incompetente e Patrian soffriva sempre per essere accorto di truppe. Per questo motivo, i residenti di Patrian si sentivano sempre nervosi. Ma ora? I volti dei cittadini di Patrian erano pieni di vitalità. Questo perché c’erano soldati forti a guardia della città e la potente famiglia reale si preoccupava per loro.


“Conosco il passato di Sua Maestà. Perciò, posso a malapena immaginare quanto sforzo abbia impiegaot Sua Maestà. Ora lo ammiro.”


“…”


Bland sorrise dolcemente. Era felice di vedere suo padre ammirare una persona che rispettava. Il Marchese Ashur giunse al punto.


“Grid è il potere di questo regno… No, è il tesoro di questo continente. L’eroe che è in grado di resistere all’Impero di Saharan. Deve essere sempre al sicuro. Perciò, figlio mio, voglio inviare le truppe a Reidan.”


“È un’idea ragionevole.”


“Ma non posso andare a causa del Regno di Gauss. Bland, conduci l’esercito. Assicurati di proteggere Re Grid e di tornare vivo. Questo non è un ordine, ma una richiesta.”


“Sarò all’altezza delle tue aspettative.”


Il livello medio dei soldati di Patrian era il più alto nel paese. Per la natura geografica dei confini del Regno di Gauss, sia Grid che Lauel erano consapevoli dell’importanza di difendere Patrian e di non sprecare alcuna assistenza. Questi soldati…


“Andate subito nel deserto!”


“Sì!”


Il figlio del grande mago Ashur e discepolo del contadino Piaro, lo spadaccino magico Bland partì attraverso i cancelli.
                                


                                



