---
title: Volume 1 - Capitolo 73
pubDate: 2025-03-10T08:59:29.206Z
tags:
    - overgeared
---


Persi il controllo e sfidai ancora il potenziamento del Pugnale Perfetto, usando le quattro pietre rimanenti. Questa volta, pur avendo raggiunto il +5 senza fallire...






[La pietra di potenziamento dell'arma (1) è stata consumata.]






[Il potenziamento del Pugnale Perfetto +5 è fallito.]






[Il potenziamento del Pugnale Perfetto +5 è diminuito di 3.]






“Maledizione!”


Ovviamente, il Pugnale Perfetto era un pugnale con classificazione unica. Sapevo che più era alta la classificazione dell'oggetto, minori sarebbero state le probabilità di potenziamento. Ma io ero il Discendente di Pagma ed era assurdo che non riuscissi a raggiungere un potenziamento +6 per due volte di seguito!


“Dannazione... dannazione!”


Avevo speso 1000 monete d'oro per comprare dieci pietre, ma tutto ciò che avevo ricavato da quell'oro era un misero potenziamento +3. Non potevo lasciar perdere così. Ero pieno di veleno mentre mi dirigevo alla casa d'aste ancora una volta e compravo altre 10 pietre.


“Se fallisco di nuovo, userò le pietre sacre...”


Il prezzo era troppo alto, per cui avevo intenzione di vendere le pietre sacre di potenziamento, invece di usarle. Avendo perso la pazienza, ero pronto a usare le pietre sacre provando a rafforzare il Pugnale Perfetto ancora una volta. Ma poi...






[La pietra di potenziamento dell'arma (1) è stata consumata.]






[Il Pugnale Perfetto +5 è stato rinforzato.]






“Oh...! Oh!!!”


Nel momento in cui il Pugnale Perfetto divenne +6, un'aura blu cominciò a diffondervisi intorno. Ero elettrizzato.


“Bellissimo...”


Un potenziamento +5 non si vedeva a occhio nudo, per cui non c'era una differenza evidente tra oggetti +0 e oggetti +5. Non c'erano peculiarità. Ma dopo aver raggiunto +6, il Pugnale Perfetto cambiò aspetto. Il colore che si era manifestato rappresentava le qualità dell'oggetto.


“Se la gente lo vedesse...?”


Mi recai immediatamente nella piazza della città. Tenni il Pugnale Perfetto +6 in mano e mi misi in posa, come nel poster di un film. Subito le persone si voltarono a guardarmi.


“Wow, guarda quell'arma! Dev'essere almeno +6!”


“Ha un'aura blu. Veramente bella...”


Ammiravano il Pugnale Perfetto in mano mia.


“Dev'essere ricco per poter potenziare un'arma a +6. Forse dovrei cercare di sedurlo...?”


“Ehi, potrebbe essere semplicemente stato fortunato col potenziamento. Non essere così superficiale.”


“Wow... questa è la prima volta che vedo un'arma +6. La mia è solo +3. Sono invidioso.”


Ero in estasi mentre le persone mi guardavano con invidia.


'Uhuhuh... un'arma +6 è veramente qualcosa di speciale. Ho speso un mucchio di soldi per potenziarla fino a qui.'


La piazza centrale. Gli sguardi delle persone a poco a poco mutarono, passando dall'ammirare il pugnale +6 al guardarmi come se fossi un invasato.


“Bah, darsi così tante arie quando possiede solo un misero pugnale +6.”


In quel momento, sentii una voce familiare dietro di me. Mi voltai e ricevetti conferma dell'identità della voce. La persona era...


“Katz!”


“Il Guerriero Sanguinario Katz!”


Katz era tra i primi 40 in classifica e possedeva la terza classe epica. La gente cominciò a chiamarlo a gran voce quando si accorsero del suo arrivo in piazza.


'Perché mai questo bastardo è qui?'


Conoscevo Katz. Non lo conoscevo personalmente, ma era un ignobile attaccabrighe che appariva spesso in TV. In altre parole, Katz non mi conosceva. Quel tipo mi fissava dritto negli occhi. Mi squadrò dall'alto in basso con un'espressione beffarda e disse: “Ehi... tu sei troppo rozzo.”


“Che vorresti insinuare così di punto in bianco?”


Katz fece un'alzata di spalle alle mie parole, prima di sfoderare la spada che teneva legata alla vita. La spada brillava di una luce dorata come il sole. Mi fecero male persino gli occhi. Gli utenti nella piazza gridarono con sgomento e Katz rise.


“Puahahahah! Allora, che ne pensi? Non è tutta un'altra cosa? Questa è la maestosità di un'arma +8! Un'arma eccezionale su cui uno come te non potrà mai mettere le mani! Puahahah!”


Rise prima di lasciare la piazza con passo solenne. La folla rimase allibita mentre lo guardava allontanarsi.


“Ma che voleva? È venuto solo a vantarsi della sua arma?”


“È esattamente come dicono...”


“È il mio mito, mito.”


La gente schioccava la lingua contro Katz. Lo presero un po' in giro prima di tornare alla vita di ogni giorno. Ma io non riuscivo a muovermi da dove mi trovavo. Tremavo perché non riuscivo a sopprimere il senso di sconfitta.


“Quel bastardo, ha osato screditarmi così? È solo di classe epica, eppure si rivolge con sciocchezze del genere a una classe leggendaria?”


Dopo questo, non potevo sentirmi soddisfatto con un'arma +6. Tornai alla fucina. Poi tirai fuori le due pietre sacre di potenziamento che erano finite in un angolo del mio inventario.


“Io sono il Discendente di Pagma! Guerriero Sanguinario? Che vada al diavolo!”






[La pietra sacra di potenziamento (1) è stata consumata.]






[Il Pugnale Perfetto +6 è stato rinforzato.]






[La pietra sacra di potenziamento (1) è stata consumata.]






[Il Pugnale Perfetto +7 è stato rinforzato.]






[Il valore di potenziamento dell'oggetto è +8, quindi gli effetti opzionali vengono lievemente incrementati.]






“...Eh?”


Avevo avuto successo più volte di seguito con le pietre sacre di potenziamento. L'aura blu del Pugnale Perfetto divenne più intensa. Se la spada di Katz era come il sole, il Pugnale Perfetto era di un blu profondo come il mare.


“Ah...! Ahahahah! Puahahah!”






[Pugnale Perfetto +8]






Classificazione: Unica


Tenuta: 168/168         Potere di attacco: 378-413     Velocità di attacco: +13%


* C'è una rara possibilità di uccidere istantaneamente il bersaglio.


* Agilità +20.


* Viene generata l'abilità 'Raffica di Vento'.


* Viene generata l'abilità 'Movimenti Rapidi'.


Un pugnale creato da un artigiano con grandi abilità e potenzialità, ma carente di esperienza e reputazione. È stato realizzato insieme al celebre fabbro Khan.


Non c'è nulla di speciale nei materiali o nel metodo usati, ma l'abilità dell'artigiano e la cooperazione con Khan hanno prodotto un pugnale perfetto.


Restrizioni d'uso: Livello 180 od oltre. Più di 450 di Agilità. Livello di Padronanza del Pugnale: Avanzato.






Il potere di attacco di un pugnale, non di una spada lunga o di uno spadone, era di oltre 400. Grazie all'incontro inaspettato con Khan, avevo avuto successo col potenziamento e ottenuto un'arma di prim'ordine.


Mentre ero lì ad esultare per me stesso, Huroi entrò nell'officina. “Mio Signore! Come è finito l'assalto?”


Guardai attentamente Huroi e mentii, “Um... sfortunatamente, l'assalto è fallito, quindi non ci sono oggetti. Mi dispiace che sia finita così, nonostante il tuo coraggioso sacrificio.”


In realtà, l'assalto aveva avuto successo. Come risultato, avevo ottenuto un mucchio di oggetti. Ma avevo mentito. Perché? Temevo che Huroi mi chiedesse di condividere gli oggetti con lui se avesse saputo che l'assalto era andato a buon fine.


Huroi tremò dopo aver sentito cos'era successo. “È successo perché sono stato un incapace. Kuock… vado ad allenarmi! Così la prossima volta, sarò in grado di aiutare il Mio Signore!”


“S-Sì...”


Huroi se ne andò dopo aver pronunciato il suo giuramento e io mi preparai a partire per Kesan Canyon.


“Ho il Pugnale Perfetto come arma e Khan sta realizzando l'armatura...”


Avevo l'elmo del capo orco. Le uniche cose rimaste da creare erano i guanti e gli stivali. Tirai fuori un martello e mi misi al lavoro. Due giorni dopo...






[Capolavoro di Khan]






Classificazione: Epica


Tenuta: 300/300           Difesa: 359               Velocità di movimento: -7%


* Riduzione del 20% nei danni dovuti ad attacchi fisici.


Questa armatura è stata realizzata usando l'esperienza che il miglior fabbro nel nord del Regno di Eternal, Khan, ha accumulato in tutta la sua vita.


L'armatura interna, fatta di pelle di Orco del Ghiaccio Lucente, può assorbire bene gli impatti esterni.


Khan definisce orgogliosamente questa armatura il capolavoro della sua vita.


Restrizioni d'uso: Livello 160 o oltre. Più di 550 di Forza. Più di 480 di Stamina. Livello di Padronanza dell'Armatura: Intermedio.


Peso: 1900






[Guanti in Metallo Migliori]






Classificazione: Epica


Tenuta: 150/150         Difesa: 47       Velocità di attacco: +4%         Precisione: +8%


* C'è una scarsa possibilità di attivare 'Doppio Sbarramento'.


Un oggetto realizzato da un artigiano con grandi abilità e potenzialità, ma carente di esperienza e reputazione.


Aiuta ad attaccare il bersaglio più velocemente e con più precisione.


Restrizioni d'uso: Livello 160 o oltre. Più di 150 di Agilità.


Peso: 220






[Stivali dell'Avventuriero]






Classificazione: Rara


Tenuta: 120/120         Difesa: 60        Velocità di movimento: +6%


Un oggetto realizzato da un artigiano con grandi abilità e potenzialità, ma che manca di esperienza e reputazione.


Comodi da indossare. Ideali per viaggi su lunga distanza.


Restrizioni d'uso: Livello 160 od oltre.


Peso: 200






“Ok, perfetto! Ho creato un oggetto epico e uno raro e ottenuto le mie statistiche, quindi è ora di andare?”


Mi diressi verso Kesan Canyon senza esitazione. Una volta arrivato, mi tornarono alla mente ricordi passati, mentre mi guardavo intorno.


“Sono venuto solo per morire, morire e morire...”


Era terribile che quel posto continuasse ad apparirmi in sogno. Avevo sperimentato un tale orrore lì. Sarei riuscito di nuovo a dormire solo se avessi sconfitto Kesan Canyon.


“I mostri qui sono così strani...”


I mostri di Kesan Canyon erano incredibilmente grotteschi sia nell'aspetto sia nel comportamento. Tra di essi, il “Ragno del Canyon” era quello che ricordavo più vividamente.


'Il ragno gigante mangia le persone vive. Uhh...'


Lo shock e l'orrore di rimanere intrappolato in una tela di ragno e di non essere in grado di muovermi mentre la sua bocca si avvicinava.


'Sono contento di non aver sentito mentre mi masticava dato che sono morto nell'istante in cui la mia testa gli è entrata in bocca...'


Sussultai a quel ricordo e mi schiarii la mente.


“Smettila di perdere tempo su pensieri inutili e trova l'arte della spada di Pagma.”


In passato, ero morto così tante volte qui.


“Ora sono diverso! Vi mostrerò il potere degli oggetti, mostri schifosi! Vendetta! Vendetta!”


Gridavo a gran voce mentre entravo nel canyon. Ma al contrario delle mie parole, il mio corpo tremava. I ricordi del passato mi terrorizzavano molto.






Traduzione di Martina Procida


Editing di Libusemumei
                                


                                



