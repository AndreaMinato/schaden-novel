---
title: Capitolo 733
pubDate: 2025-03-20T11:48:41.409Z
tags:
    - overgeared
---


Grid teneva in gran conto il valore di Noll. Nel combattimento era persino superiore a Piaro. Non solo le sue statistiche erano migliori, ma aveva anche ottime abilità curative e potenziamenti difensivi. Ma soprattutto, c’era una cosa che Grid apprezzava particolarmente.


‘Ha un forte desiderio di vivere.’


La ragione per cui Grid era spesso riluttante a partecipare a delle battaglie insieme a PNG identificati come Piaro e Asmophel era che non avevano vite infinite. A differenza dei giocatori, non potevano resuscitare e Grid non voleva perderli. Tuttavia, Piaro e Asmophel avevano spiriti da cavalieri. Erano sempre troppo pronti a buttare via le loro vite per Grid e Grid aveva paura. Non voleva mai lasciarli andare in guerra.


Noll era completamente diverso da loro. Il suo attaccamento alla vita era troppo forte. Se si fosse trovato in pericolo avrebbe dimenticato il suo obiettivo e si sarebbe ritirato. Altri lo avrebbero forse deriso come codardo, ma Grid la pensava diversamente. Tenere alla propria vita la considerava una cosa lodevole, non da criticare.


‘Posso usarlo senza sentirmi in colpa… No, dovrei mandare lui in guerra.’


Le aspettative di Grid si amplificarono quando immaginò Noll che si impossessava del campo di battaglia come generale del Regno di Overgeared. Il cuore cominciò a battergli forte. Immagina. Un PNG identificato. Sarebbe stato uno shock per tutti quando si fosse scoperto che un discendente diretto si era messo al servizio di un utente!


‘Ah, faranno di nuovo un sacco di storie.’


Grid rise. Aveva già raddrizzato le spalle e puntato in alto il viso. Non era un bluff. Era orgoglioso di ciò che aveva ottenuto.


‘Comunque…’


Il sorriso svanì in fretta. Ricordò che c’era un problema serio con Noll: il problema del cibo.


‘…Non ho altra scelta che fare quello che ha detto Piaro.’


Piaro era certo di poter far crescere un nuovo raccolto, lì nella città dei vampiri, che avrebbe potuto sfamare Noll. Grid era stato costretto a credere in quel progetto. Determinato, si rivolse a Noll che stava ancora ruggendo contro Piaro.


“Noll, per il momento, aiuterai nei campi stando al fianco di Piaro.”


“Cosa?”


Il volto di Noll sbiancò.


Un vampiro. Era un conte, eppure gli si chiedeva di lavorare nei campi? Noll non riusciva ad immaginarselo, dunque doveva essere per forza uno scherzo.


“Bah! Non sono abituato alle battute del mondo degli umani!”


Era certo che Grid stesse scherzando. Ma questi gli spiegò:


“Mi dispiace, ma sono serio. Non c’è altro da fare. Ho paura di quello che potrebbe succedere se esci in questo stato.”


“Merda… Questa è una faccenda di etica? Non vi preoccupate. Non farò del male alla vostra gente. Prenderò persone di altri regni per nutrirmi.”


“No, causerebbe problemi diplomatici. E alla lunga è meglio risolvere il tuo problema con il cibo.”


“Kuk…!” Noll digrignò i denti. Era molto arrabbiato. “Mi farete lavorare nei campi perché avete paura per le vite di un paio di umani? Non sapete qual è il mio valore? Il mio potere! Sono una forza senza pari! Ho un potere che vi permetterebbe di governare su tutto il mondo umano! E voi volete che lavori nei campi?”


“…”


Grid capiva perché si sentiva offeso. Anche lui si sarebbe sentito ferito nell’orgoglio se si fosse trovato nella sua stessa posizione. Ma cosa poteva fare?


“Gli umani hanno le loro condizioni e la società ha le sue regole. Dovresti cercare di capire questo concetto se in futuro vuoi vivere con gli umani.”


“Capisco cosa intendete! Ma lavorare nei campi è troppo!”


“…”


Grid sussultò alle parole di Noll e sussurrò a Piaro, “Anch’io penso che sia un po’ troppo. Far lavorare un discendente diretto nei campi… Hai veramente bisogno del suo potere per coltivare?”


“Sì, ne ho bisogno.” rispose Piaro senza esitazione. “Il sangue di un vampiro è un grande aiuto per far crescere un raccolto. Inoltre, il lavoro nei campi è una buona esperienza per imparare a vivere nel mondo degli umani e aiuta anche a nutrire la mente e il corpo.”


“D-Davvero…”


La fiducia che Grid riponeva in Piaro era assoluta. Annuì senza contraddirlo e chiese una cosa che lo incuriosiva.


“A proposito, come sta andando il raccolto di noce dorata?”


“Non c’è ancora una risposta.”


“Già… Non sarà facile.”


Era un mezzo elisir. Non c’era un modo facile per far crescere degli elisir. Forse sarebbe stato per sempre impossibile: se un utente ne avesse coltivato uno le lunghezze d’onda generate sarebbero state troppo grandi. Era possibile che fosse stato il gruppo S.A. a bloccare una simile possibilità.


“Be’, ok. Torneremo tutti tranne Piaro e Noll.”


“Ehi! Sul serio?” gridò Noll. La sua voce era tonante quanto quella di un treno, nonostante il suo aspetto giovanile.


Lauel si avvicinò a Grid: “Non sarebbe bello conquistare le città rimaste con tutto questo potere?”


“Non credo ne valga la pena.”


Grid aveva deciso che, al momento, era impossibile condurre un assalto contro Marie Rose e Fenrir. Non avevano assolutamente nessuna possibilità contro Marie Rose e sarebbe stato meglio affrontare Fenrir solo dopo aver raggiunto il quarto avanzamento, dato che era molto più forte di un conte. Se li avessero sfidati subito, sarebbe stato un colpo troppo duro perdere tutte quelle truppe. Perciò dovevano prendere di mira città in cui non c’erano quei due, città senza discendenti diretti.


“Ci sono alcune ricompense che possiamo ottenere se conquistiamo una città senza discendenti diretti. Non rimane molto tempo fino alla Competizione Nazionale. Fino ad allora, penso sia meglio continuare a migliorarci.”


“Ammetto che avete ragione.” Lauel era convinto e annuì.


“Fate tornare tutto l’esercito.”


“Sì!”


L’ordine del re era assoluto. Le decine di migliaia di soldati si mossero nell’istante in cui Grid diede l’ordine. Il potere di muovere decine di migliaia di persone con una sola parola…


Grid si sentì rinvigorito.


‘Re. Sì, sono io il re.’


Adesso aveva la responsabilità di tantissime persone. Doveva ricordare che il suo onore era anche il loro onore.


E proprio per questo…


‘Farò del mio meglio nella Competizione Nazionale.’


Non avrebbe perso. Anche se il suo avversario fosse stato Kraugel.


‘Questa volta vincerò.’


Avrebbe ripagato Kraugel per la sconfitta dell’anno precedente prendendosi la vittoria. Gli occhi di Grid brillavano. Si sentiva pieno di entusiasmo e di gioia anche solo a pensare al suo avversario.


***


“Quanto sarà rilevante il ruolo del Giappone nella Competizione Nazionale di quest’anno?”


<em>Click!</em>


<em>Snap snap!</em>


I flash delle macchine fotografiche scattavano da una parte all’altra. Damian era circondato da centinaia di reporter. Era uno dei giocatori del Giappone più alti in classifica e il primo a diventare papa della Chiesa di Rebecca. Nonostante fosse un fan di Grid, che era coreano, Damian rappresentava un eroe per i giapponesi.


Mettendo da parte le sue inclinazioni personali, le sue abilità erano riconosciute da tutti i giapponesi, che riponevano grandi aspettative in lui. In particolare, quell’anno la Competizione Nazionale si sarebbe tenuta in Giappone e la gente si augurava che Damian e gli altri ranker giapponesi riuscissero ad avere un ruolo più importante del solito.


“Un secolo fa il Giappone era visto come un paese debole negli e-sports. Ma ciò era dovuto alla tendenza dei giapponesi a trascurare i giochi online, non alla loro mancanza di talento. I giapponesi hanno abilità di gaming eccellenti perché crescono in un ambiente in cui possono accedere facilmente ai videogiochi fin dalla tenera età.”


In effetti, tale fatto era dimostrato in Satisfy. C’erano parecchi giapponesi nelle classifiche di tutte le classi. Damian credeva in loro.


“Quest’anno, il Giappone riuscirà a raggiungere la top 5. Credo che sia abbastanza per essere fieri, come paese ospitante.”


La maggior parte dei reporter annuì in silenzio. L’analisi di Damian era realistica. Dall’altro lato, alcuni giornalisti lo contestarono.


“Non stai dando troppo poco valore al Giappone? Abbiamo molti talenti, inclusi tu e Katz, e molti più ranker rispetto alla Cina e all’India, che ha 10 volte la popolazione del Giappone. Se consideriamo il rapporto con la popolazione, non siamo forse il paese con il maggior numero di ranker?”


“Il Giappone non sarà almeno nei primi tre? In particolare, la Competizione Nazionale di quest’anno è diversa da quella dell’anno scorso. È un sistema in cui una sola persona eccezionale non può avere il monopolio delle medaglie. Forse non abbiamo un giocatore preminente come accade per gli Stati Uniti, per il Canada, per il Brasile e per la Corea del Sud, ma la potenza media del Giappone non è sufficiente per classificarsi tra i primi tre?”


‘Ricominciano.’


Damian si accigliò. Sapeva già come sarebbe andata da esperienze precedenti. Stavano parlando con una malizia non necessaria.


“Forse vuoi dire che la Corea del Sud arriverà al terzo posto?”


Ecco. I giornalisti degli organi di stampa di destra volevano creare una cospirazione attorno alla Corea del Sud.


“Sigh.”


Damian non sembrava più se stesso quando sospirava. I giornalisti che lo videro sospirare alla conferenza stampa ufficiale furono sorpresi. Nella società giapponese, che poneva grande enfasi sulle buone maniere, il comportamento di Damian era considerato molto scortese. Lui scrollò le spalle, senza preoccuparsene.


“Persino nella Competizione Nazionale di quest’anno, in cui le regole mirano ad ostacolare la Corea del Sud, ancora dai loro così tanta considerazione? È patetico. Riesci a dormire la notte, con tutta la paura che hai della Corea del Sud?”


“Cosa…?”


“Che persona scortese!”


I giornalisti erano paonazzi per l’agitazione. Lo stesso valeva per tutti i giapponesi di destra che stavano guardando la trasmissione della conferenza stampa. Internet traboccava di post che condannavano Damian. Ma lui non se ne curava affatto. Era una persona con forti convinzioni. Non aveva paura dei giudizi irrazionali.


“Forse la parte più interessante della sua domanda è come valuto Grid? Scrivete sempre delle buone storie quando lo nomino.”


“…”


Li aveva capiti alla perfezione. Nessun reporter lo contraddisse.


Damian parlò: “Due medaglie d’oro.”


“…?”


“A causa delle decisioni del Gruppo S.A. i giocatori possono partecipare solo a due eventi. Perciò quest’anno Grid può vincere solo due medaglie d’oro.”


Altri giocatori avrebbero trovato difficile ottenere anche un’unica medaglia d’oro, ma Damian riteneva che Grid avrebbe ottenuto “solo” due medaglie d’oro. Fu sommerso dalle domande.


“Fino ad ora Grid ha sempre partecipato al PvP<strong>1</strong>. Ci ha anche vinto una medaglia d’oro nella 1° Competizione Nazionale. Ma nella 2° ha incontrato una barriera di nome Kraugel e ha perso la medaglia d’oro.”


“Quest’anno solo una manciata di persone crede che Grid batterà Kraugel. Ma Damian, tu ci stai promettendo che Grid vincerà due medaglie d’oro?”


“In altre parole…”


“Grid eviterà l’evento di PvP quest’anno?”


Quello era il punto cruciale: Grid avrebbe evitato di combattere contro Kraugel. Damian, che aveva ascoltato per tutto il tempo in silenzio, scoppiò a ridere.


“Non c’è dubbio.”


“…?”


“Starà alle costole di Kraugel!”


“…?”


“Grid parteciperà ad entrambi gli eventi di Kraugel e lo batterà. Forse è questo l’obiettivo di Grid quest’anno. So che tipo di persona è.”


“…!”


Non aveva paura di perdere dopo quello che era successo l’anno precedente! I reporter cominciarono a scrivere le notizie dell’ultim’ora.


[Riuscirà Grid a raggiungere il cielo al di sopra del cielo questa volta?]


[Grid punta a Kraugel!]


E così via.


Quei titoli eccitanti causarono molto fermento nei territori d’oltremare e Grid ne soffrì.


“Oh, quel moccioso di Damian.”


Se non fosse stato PvP, Grid stava pianificando di evitare Kraugel. Voleva assicurarsi almeno una medaglia d’oro, dunque voleva partecipare all’evento dei fabbri. Tuttavia, quella nuova atmosfera glielo rendeva impossibile. Sarebbe stato bollato come codardo se avesse evitato Kraugel.


“Ah… Questo bastardo tratta così il suo benefattore.”


Era infelice. Come al solito, Grid aveva molte cose a cui pensare.




<ol>
         <li>PvP: player versus player, o “giocatore contro giocatore”.</li>
</ol>
                                


                                



