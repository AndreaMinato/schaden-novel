---
title: Capitolo 735
pubDate: 2025-03-20T11:48:41.409Z
tags:
    - overgeared
---


“È successo? Il vecchio si è finalmente rimbambito?”


Il 4° Principe Edan. In origine il figlio dell’Imperatrice Marie era stato molto in basso nella linea di successione. Indipendentemente dall’ordine di nascita, aveva subito un brusco crollo nella sua reputazione, al contrario degli altri figli. Ma la storia era cambiata dopo la morte dell’Imperatrice Aria e dopo che l’Imperatrice Marie aveva preso il potere. La fazione di Marie sosteneva attivamente Edan e, recentemente, questi aveva raggiunto una posizione paragonabile a quella del 1° Principe Roland. Una persona che pensava di essere la migliore in cielo e in terra!


Jean avvertì Edan, che si spostava per il mondo senza preoccuparsi di nulla.


“Cerca di non parlare a quel modo. Se qualcuno ti sentisse, non solo Sua Altezza, ma tantissime persone che ti seguono perderebbero la testa.”


“Che c’è di male nel dire che un vecchio è vecchio? Ehi, Maestro Jean. Pensa che l’imperatore sia sano?”


“…”


“Mi risponda onestamente. No? Se Sua Maestà fosse sano, non avrebbe chiesto la pace con il Regno di Overgeared. Non ho ragione?”


“Deve esserci un significato profondo dietro.”


“È un piccolo regno. Ha paura di un regno appena nato senza nessuna storia. È semplicemente impazzito.”


“…”


Quella sentenza cadde nel vuoto. Jean non poteva dire nulla. Aveva smesso di insegnare a Edan da due anni. Ecco perché non lo aveva cacciato.


<em>Clang!</em>


Edan tirò un calice vuoto contro il muro. I cavalieri entrarono in tutta fretta, seguiti dalle domestiche che si apprestarono a ripulire i resti del calice di vino. Edan schioccò la lingua.


“Quel vecchio ha firmato una tregua con Valhalla perché è vecchio e rimbambito. Tutto ciò ha ritardato l’arrivo delle macchine magiche.”


Macchine magiche. Robot giganti che si muovevano usando come fonte di energia il potere magico. Combinavano alchimia antica ed essenza magica.


Si trattava di robot su cui le persone si spostavano. Avevano agilità ridotta, ma la loro robustezza e il loro potere distruttivo non erano paragonabili a quelli degli umani. Le macchine magiche avrebbero potuto spazzare via una montagna o far saltare in aria una città con il loro potere magico, perciò la loro forza era paragonabile a quella di un grande demone.


Il problema era che poche persone erano in grado di controllarle. Inoltre, il problema del rifornimento di potere magico non era ancora stato risolto. Le macchine magiche erano considerate solo artefatti antichi. Ma Edan vedeva le loro potenzialità e ci aveva investito molto tempo e denaro. Per rafforzare la sua successione al trono, doveva riuscire a dimostrarne il valore.


Edan fece un sospiro profondo e si alzò.


“Dica ai cavalieri che possono prendersi una vacanza.”


“Sì.”


***


Nei primi giorni di Satisfy c’erano due leggende.


Il Dio della Guerra Ares? Il Re di Overgeared Grid? Il 1° in classifica Chris? L’arciera divina Jishuka? Il dio dell’assassinio Faker? No, nei primi giorni di Satisfy loro erano tutti sconosciuti.


Fin da quando Satisfy era stato inaugurato le leggende che la gente aveva sempre invidiato erano Kraugel e Zibal. Avevano raggiunto il primo e il secondo posto della classifica più rapidamente degli altri. Tra i due, Kraugel conservava ancora la sua reputazione di cielo al di sopra del cielo…


“Il tempo è buono.”


La capitale dell’Impero Saharan, Titan. Un uomo sulle mura sorrise quando il sole del mattino lo investì con la sua luce. Era Zibal. Dall’apertura di Satisfy fino alla 2° Competizione Nazionale, il 2° classificato Zibal era sempre stato un pezzo grosso. Un tempo era stato l’eroe degli Stati Uniti e in lui milioni di persone avevano riposto le loro speranze e i loro sogni.


“Ehi! Zibal! Sei impazzito? Perché stai perdendo tempo?”


“Mi dispiace!”


Adesso era un soldato comune, in un luogo che nessuno conosceva. L’unico rivale di Kraugel, capo delle Sette Gilde, dio degli assalti, ecc. Gli infiniti titoli che si era guadagnato negli anni erano scomparsi. La smemoratezza del pubblico era severa e la gente lo aveva dimenticato da tempo.


“Confermi che la manutenzione degli Incursori è andata a buon fine?”


“Sissignore!”


“Sei sicuro? Quando sei uscito?”


“L’ho fatto non appena l’addestramento mattutino è terminato!”


“Il pranzo?”


“Posso mangiare un po’ di pane per strada!”


“Ah, che moccioso. Non possiamo permettercelo. Ti ho detto di non perdere tempo.”


La 14° Divisione dell’Esercito Imperiale, 21° Battaglione. L’unità, ubicata segretamente nella periferia della capitale, non esisteva ufficialmente. Le sue dimensioni erano ridotte, solo 80 membri. La cosa sorprendente era che i combattenti erano solo quattro.


Uno di loro era Zibal. Era il più basso dei quattro e aveva il rango di un privato, ma la classe indicata sulla sua uniforme militare era ‘chungik’. Era un ufficiale speciale col potere di porre un veto su qualunque ordine, anche se fosse venuto da un membro della famiglia imperiale.


Perché? Un giocatore che era diventato un nobile del Regno di Haken e capo della Gilda del Serpente, perché era nell’esercito imperiale? Aveva ottenuto una nuova classe nascosta segreta.






“Cavaliere del Cielo”


*Puoi salire su tutti i “veicoli” e guidarli alla perfezione.


*Quando sei su un “veicolo” le tue statistiche aumenteranno significativamente.






Una classe unica. Uno dei suoi maggiori vantaggi era che fosse specializzata solo nel cavalcare mezzi. All’inizio Zibal ne era stato molto deluso. Quando aveva sentito ‘cavalcare’ era riuscito a pensare solo ai cavalli e a qualche mostro. Si era pentito di aver cambiato classe. Ma quella delusione e quel rammarico si erano poi trasformati in meraviglia. Si era sentito elettrizzato quando aveva controllato il contenuto della missione di classe del cavaliere. Aveva ritrovato la speranza di poter tornare un giorno accanto a Kraugel e a Grid.






[Cavaliere del Cielo]


*Missione di Classe


Va’ dal 4° Principe dell’impero, Edan. Se gli dimostri il tuo talento e gli prometti la tua lealtà, potrai ottenere un potentissimo veicolo in cambio.






Una macchina magica! Dal punto di vista di un giocatore si trattava solo di un’antica arma, considerata come un elemento fittizio della mitologia.


‘Non ho mai nemmeno sognato di poterne possedere una.’


La 4° macchina magica ‘Incursori’ era un veicolo in grado di volare.


“Non vedo l’ora che arrivi il prossimo anno.”


Zibal sapeva che era inutile partecipare alla 3° Competizione Nazionale. Il livello di Incursori era ancora basso e c’erano molte restrizioni, perciò non avrebbe potuto usarla pienamente nella Competizione Nazionale. Se avesse partecipato, sarebbe stato schiacciato da Kraugel e da Grid. Tuttavia, credeva fermamente che la storia sarebbe stata diversa nella 4° Competizione Nazionale.


“Grid, ti farò vedere che cosa significa essere davvero overgeared.”


Adesso Zibal riconosceva le abilità di Grid. Ad essere onesti, lo rispettava. Ma era stato Grid a etichettarlo come sacco da boxe. Aveva intenzione di fargliela pagare il prossimo anno e di ricominciare da capo con il loro rapporto. Lo avrebbe fatto.


“Poi potrò andare avanti.”


Il cielo al di sopra del cielo. Si sarebbe preso quel titolo. La determinazione sul volto di Zibal era straordinaria.


***


Titolo: Informativa a tutti i partecipanti alla 3° Competizione Nazionale.


Mittente: Gruppo S.A.


Contenuto: Siamo consapevoli che molti siano delusi del fatto che il numero di medaglie personali ottenibili nella Competizione Nazionale sia stato ridotto a due. Sentiamo la necessità di organizzare un evento speciale per scusarci con i partecipanti.


Se desideri partecipare all’evento, permettici di raccogliere ed usare le tue informazioni personali.


Sappi che non siamo ancora in grado di comunicare la data e l’ora esatta dell’evento.


*Il contenuto e lo sviluppo dell’evento saranno comunicati quando avrà inizio. Questo potrebbe infrangere alcuni diritti dei partecipanti all’evento.


*Assicureremo la sicurezza di tutti i partecipanti all’evento.


*La ricompensa sarà pagata in beni di Satisfy.


*Non avrai nessuno svantaggio se non partecipi all’evento.






“Cosa?”


Dopo il suo esercizio fisico abituale Shin Youngwoo stava entrando in bagno, quando si accorse dell’e-mail.


“Perché non rivelano il contenuto dell’evento?”


C’era mai stato un evento organizzato in modo così distaccato?


“Non parteciperò.”


Shin Youngwoo aveva paura che il suo telefono sarebbe stato sommerso di chiamate se avesse acconsentito alla raccolta delle sue informazioni personali. Si apprestava a chiudere la casella di posta senza esitazione, quando ricevette una chiamata. Era Yura. Il cuore di Youngwoo fece un balzo nell’istante in cui lesse il suo nome.


‘È passato tanto tempo.’


Erano passati quasi tre mesi dall’ultima volta che si erano sentiti. Era nervoso al pensiero di ascoltare la sua bellissima voce dopo tanto tempo.


<em>Hum hum</em>, Youngwoo si schiarì la gola e rispose alla chiamata.


“Che c’è?”


C’era una ragione precisa se non riusciva ad avere una relazione. Shin Youngwoo era un giovane uomo che non aveva la minima idea su come comportarsi. Se Yura fosse stata una donna sensibile non l’avrebbe più richiamato.


(Hai ricevuto l’e-mail d’annuncio dell’evento?)


“…”


La voce di Yura per telefono era molto dolce. Il cuore di Youngwoo palpitava e non riuscì a rispondere che con voce tremante.


“Sì.”


(Parteciperai?)


“No?”


(Come pensavo. Ti prego unisciti a noi.)


“Perché? Sai qualcosa su come si svolgerà l’evento?”


(No. Ma se consideri il loro intento, si può ipotizzare che le ricompense saranno dello stesso livello delle medaglie. Ti prego, partecipa anche tu.)


“Be’, se lo dici tu…”


Youngwoo non se n’era accorto, ma stava sorridendo. Era deliziato che a una delle donne più belle del mondo importasse di lui e sul suo viso apparve un sorriso di beatitudine. Voleva registrare quella conversazione e diffonderla su Internet.


Voleva vantarsi sui giornali scrivendo: ‘Sono in questi rapporti con Yura. Siete gelosi?’


(Allora chiudo.)


“Ah, aspetta un attimo.”


(…?)


“Anche tu parteciperai alla Competizione Nazionale?”


Yura aveva partecipato alla Competizione Nazionale ogni anno. In particolare, era stata l’unica speranza della Corea del Sud nella 1° Competizione. Dato che quell’anno si trattava di battersi duramente per portare un po’ di onore al proprio paese, Shin Youngwoo si aspettava che Yura partecipasse.


(Naturalmente. Non ti ho appena detto che ho ricevuto la tua stessa e-mail proprio perché partecipo?)


Il tono della sua voce si era leggermente alzato, ma Shin Youngwoo, insensibile com’era, non lo notò. Anche se lo avesse notato, non avrebbe capito il perché.


“Sì, capisco. Allora ci vediamo presto.”


La voce di Youngwoo era emozionata. Era contento di rivedere il viso di Yura dopo tanto tempo.


***


“Temo che ci saranno un po’ di lamentele per l’evento.”


“Gira già un complotto che dice che abbiamo ridotto il numero di medaglie d’oro a due per via di una certa persona e ora c’è questo evento…”


La sede centrale del Gruppo S.A. I membri del consiglio dei direttori espressero le loro preoccupazioni riguardo all’evento. Era naturale che fossero preoccupati.


[Battlefield]


Tutti i partecipanti all’evento hanno combattuto gli uni contro gli altri, con lo scopo di sopravvivere fino alla fine in un’area isolata. All’inizio del gioco i livelli, le abilità, gli oggetti e i titoli erano uguali per tutti. Il concetto dell’evento ricordava i mock game molto apprezzati nel secolo passato.


Sembrava adatto ad un certo tipo di persona, la cui forza consisteva soprattutto nell’essere overgeared.


Yoon Sangmin rise alle preoccupazioni dei dirigenti.


“Esatto. Forse molti ci biasimeranno. Ma sono sicuro che Grid ne sarà deliziato. Finalmente avrà la possibilità di dimostrarlo.”


“Cosa…?”


Che cosa avrebbe dimostrato? I dirigenti erano confusi, mentre Yoon Sangmin pronunciava quelle parole piene di significato.


“Quando Grid lo dimostrerà, le accuse della gente diventeranno acclamazioni.”
                                


                                



