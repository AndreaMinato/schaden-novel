---
title: Capitolo 736
pubDate: 2025-03-20T11:48:41.410Z
tags:
    - overgeared
---


‘Considerando il livello di Kraugel durante l’assalto a Belial…’


Con l’avvicinarsi della Competizione Nazionale, le preoccupazioni di Grid si concentrarono su Kraugel. Tale fenomeno era causato dal suo desiderio di prendersi la rivincita dopo un anno e tre mesi dal loro ultimo scontro.


‘Al momento, la differenza di livello tra lui e me dovrebbe essere almeno di 150?’


Fino a quel momento erano stati 1 a 1. Quello sarebbe stato lo scontro che avrebbe determinato la vittoria o la sconfitta definitiva.


‘No, la velocità di avanzamento di livello di Kraugel va oltre i miei calcoli. Forse la nostra differenza di livello è meno di 100.’


Anche se la differenza fosse stata inferiore a 100, non ci sarebbero stati problemi.


‘Persino Kraugel non può aver superato il livello 300. Non può aver raggiunto il terzo avanzamento.’


In un videogioco, la differenza di livello era assoluta quanto gli oggetti. Un giocatore di livello più alto sarebbe stato inevitabilmente più forte di uno di livello inferiore. In particolare, il risveglio delle statistiche ogni 100 livelli causava una differenza tremenda. In passato, al livello 299, Grid non era riuscito a sconfiggere Elfin Stone, mentre, una volta raggiunto il livello 300, aveva avuto successo. Era un esempio che metteva in evidenza la differenza.


‘Ok. È sufficiente.’


<em>Kkuok!</em>


Grid si convinse e stinse i pugni. Alcuni avrebbero potuto pensare che fosse ingiusto per via della differenza di livello, ma non Grid. Era naturale. Anche avanzare di livello era un’abilità. Era solo grazie al talento se il suo livello era più alto di quello di Kraugel.


“Uhuhuhuh… Kraugel, questa è la differenza tra le nostre abilità. Non dare la colpa al reset del livello. Anch’io ci sono passato.”


Un reset subito al livello 300 paragonato ad uno subito al livello 80. Il primo era molto più svantaggioso e penoso. Il danno era completamente diverso. Ma c’era una verità incrollabile.


‘Sono la persona più forte del mondo!’


Ecco. Il reset di livello di Grid e quello di Kraugel erano sulla stessa linea.


“Per me è stato molto più difficile quando ho subito il reset di livello, perché non sapevo tutto come ora. Ma adesso sono ad un livello molto più alto di Kraugel. Quindi, tutto questo significa che ho più talento di lui. Non è così?”


Grid non aveva una coscienza. Chiunque l’avesse sentito in quel momento gli avrebbe tagliato la lingua. Ma Huroi si limitò ad annuire. Non intendeva disturbare il suo signore, che stava cercando di alleggerire il peso della preoccupazione con una vittoria mentale.


“Il mio signore è il più geniale tra i geni ed è al di sopra del cielo. Non ho dubbi che sarete voi a vincere nello scontro ad armi pari a cui assisteremo nella Competizione Nazionale di quest’anno. È solo naturale che il Mio Signore, la reincarnazione di Gengis Khan, regni su tutto il mondo come suo sovrano.”


“Sei davvero perspicace. Come mi aspettavo da Huroi. Ma Gengis Khan non era mongolo? Io sono coreano.”


“Che bisogno c’è di soffermarsi sulla nazionalità in un’era globale come questa? È tutto là fuori. Non siete il regnante di un regno globalizzato?”


“Hai ragione. Huroi, hai davvero dei pensieri profondi! Ahahahah!”


“Ahahahah! Mio Signore, siete il migliore!”


“…”


Uno dei due stava creando un oggetto, mentre l’altro si stava preparando per l’esame da diplomatico. Lauel lanciò loro uno sguardo di disapprovazione, quando li vide che sedevano fianco a fianco.


“Vostra Maestà, tutta questa sicurezza di sé non va bene. Anche se c’è una vasta differenza di livello, il vostro avversario è un Maestro di Spada. È la classe di combattimento più forte. Ovviamente sarà uno scontro più duro rispetto a quello dello scorso anno. Vi prego non siate superficiale.”


Oltre a Huroi, anche Lauel sosteneva Grid. Voleva che vincesse e migliorasse ancora di più. Il problema era che il suo avversario era troppo forte. Perciò Grid doveva essere più attento che mai.


“Una spada che può tagliare qualsiasi cosa… Sarà difficile gestirla con gli oggetti di Vostra Maestà.”


Lauel considerava Kraugel un cattivo avversario. Lo stile di combattimento di Grid si basava più sugli oggetti che sul controllo. Rimanere fedele al proprio stile d’attacco contro Kraugel, che possedeva la classe di combattimento definitiva, non sarebbe stata una mossa efficace per Grid.


“Fa’ silenzio.”


Lauel aveva ragione ad allertarlo, ma le sue parole lo fecero comunque infuriare. Credeva che non sapesse che sarebbe stato difficile vincere contro Kraugel? In quel momento voleva solo che qualcuno gli sollevasse un po’ il morale, non che lo spingesse a preoccuparsi.


“Stai cercando di buttarmi giù di morale?”


“Uh?”


“Sei nella squadra americana con Kraugel nella Competizione Nazionale. Vuoi distruggermi il morale per far vincere Kraugel?”


“Cosa… Ah.”


Lauel si rese conto del suo errore. Con un po’ di ritardo si rese conto che Grid era più sensibile di quanto credesse. La persona che aveva davanti in quel momento era Grid, certo, ma era tornato ad essere il tipo di persona che era prima che diventasse re. In quel momento era in quello stato in cui la sua natura sporca e gretta si rivelava di più. Huroi ne era stato consapevole fin dall’inizio. Perciò si stava impegnando con tutto se stesso a lusingare Grid.


“Mio Signore! Scaccerò via questa malalingua con le mie stesse mani!”


“Sì, posso fidarmi solo di Huroi. Mi ricorderò della tua lealtà e potenzierò i tuoi oggetti come mai prima d’ora.”


“Sarà la gloria delle generazioni future!”


“No, stavo scherzando…! Huroi, io… Ack!”


Quella fu la fine di un lealista! Mentre veniva afferrato e trascinato via da Huroi, Lauel si sentì come il personaggio di un dramma storico. Quel giorno, il Regno di Overgeared era in pace.


***


Il tempo è un nemico. Non può essere invertito e scivola via velocemente. Mancavano solo tre giorni alla 3° Competizione Nazionale, che era stata rimandata di tre mesi, rispetto al solito.


<em>Snap!</em>


<em>Snap snap!</em>


Il John F. Kennedy International Airport era affollato da un gran numero di reporter, arrivati per intervistare i rappresentanti che partivano per il Giappone. I prestigiosi rappresentanti: erano gli idoli della gente, che li sommergeva di attenzioni e di amore. Naturalmente c’era qualcuno più eccezionale degli altri tra loro: era Kraugel.


“Kraugel! Come ti senti ora che sei diventato un rappresentante dell’America?”


“Come è stata la tua vita negli Stati Uniti negli ultimi sei mesi? Credi di aver fatto bene ad emigrare?”


“A quali eventi parteciperai?”


“Si dice che Grid parteciperà a tutti gli eventi in cui ci sarai anche tu. Grid non lo nega. Che cosa ne pensi di questa eccessiva competizione?”


E così via!


Kraugel fu sommerso dalle domande. Mentre gli altri rappresentanti dovevano ascoltare una sola domanda alla volta, Kraugel doveva prestare attenzione a dieci domande contemporaneamente. C’erano anche delle bellissime giornaliste bionde attorno a lui. Kraugel era asiatico, ma era popolare perché aveva una bellezza rara.


“C’è molto più interesse di quando avevamo Zibal.”


“Sono d’accordo. È su tutt’altro livello.”


I migliori ranker degli Stati Uniti, che avevano partecipato alla Competizione Nazionale ogni anno, erano impressionati. A quanto sapevano, la persona più popolare al mondo era Zibal. Ma era sorprendente vedere che Kraugel trascendeva persino la sua popolarità.


“Ahah… Dovunque andiamo è una superstar…”


Tutti i rappresentanti degli Stati Uniti erano dei ranker popolari. Ricevevano attenzioni eccessive dovunque andassero. Ma tutto cambiava quando stavano accanto a Kraugel; in quel caso diventavano solo dei paraventi. Era una strana sensazione per loro, ma non se ne rammaricavano.


“Prima di tutto, mi sono adattato bene alla nuova vita, grazie alla gentilezza di tutti quelli che mi circondano. Grazie a loro, mi sento onorato di combattere per gli Stati Uniti.”


Kraugel gestì il gruppo di reporter con grande intelligenza. Aveva cominciato ad apparire in pubblico fin dalla 2° Competizione Nazionale e adesso si era pienamente abituato alla vita da superstar. Rilasciava interviste che non davano fastidio a nessuno, inserendovi talvolta appropriate adesioni di facciata.


“Come sapete, uno degli eventi in cui parteciperò sarà il PvP. Ma non rivelerò l’altro, per il momento. Penso sia più divertente attendere la cerimonia di apertura prima di comunicarlo. E riguardo alla faccenda di Grid…”


Kraugel si fermò e fissò la telecamera che aveva di fronte. I suoi grandi occhi neri erano misteriosi e bellissimi. Le giornaliste e i giornalisti erano sconvolti dal suo fascino. Al culmine di quell’atmosfera sospesa, Kraugel parlò di nuovo.


“Mi fa piacere. Anch’io sto prestando grande attenzione alle sue mosse.”


“…”


I reporter ebbero l’impressione che Kraugel stesse facendo una dichiarazione a qualcuno del sesso opposto. Forse per via del suo aspetto neutro? Sembrava ci fosse un legame profondo tra Grid e Kraugel. In quella strana atmosfera…


“Non è gay.”


Lauel arrivò sulla scena. Fu l’ultimo dei rappresentanti degli Stati Uniti ad apparire.


“Lauel…!”


Il primo ministro del Regno di Overgeared! Il braccio destro del Re di Overgeared Grid! L’apparizione di qualcuno persino più importante di Kraugel spostò immediatamente l’attenzione dei giornalisti. Lauel si accorse delle telecamere puntate su di sé e rise.


“Kraugel e il Re di Overgeared sono rivali e anche buoni amici. Spero che nessuno di voi fraintenda i sentimenti che provano l’uno per l’altro.”


Lauel cercò di camuffare l’apparente omosessualità di Kraugel, mischiandovi un pizzico di ilarità. La sua intenzione non era quella di aiutare Kraugel, ma di elevare la posizione del Regno di Overgeared. Kraugel era amico del Re di Overgeared Grid. In altre parole, il Maestro di Spada Kraugel era in rapporti amichevoli con il Regno di Overgeared. Se a qualcuno fosse venuto in mente di aprire le ostilità contro Overgeared, si sarebbe trovato contro anche il Maestro di Spada. Lauel cercava di incoraggiare le persone a rendersene conto.


“Grid e Kraugel combatteranno l’uno contro l’altro.”


Lauel sorrise come se pensasse di aver appena ottenuto un grosso successo.


***


“Puoi usare questo salotto.”


“Wow…”


La 1° Competizione Nazionale si era tenuta in Corea del Sud, dunque non c’era stato bisogno di volare. La 2° si era tenuta in Francia e Shin Youngwoo e Yura avevano usato un aereo privato. Quella era la prima volta che provava l’esperienza di una specifica linea aerea.


“Wow…”


Youngwoo spalancò la bocca quando entrò nel salotto esclusivo disponibile per i passeggeri di prima classe. Era più spazioso di un parco giochi! Da un lato, c’erano tavoli imbanditi di una gran varietà di cibo, dai noodles alle prelibatezze più raffinate. La vista panoramica dell’aeroporto, visibile attraverso le vetrate esterne, era straordinariamente bella. E soprattutto, una cosa fantastica:


“U-Un bagno privato?”


Gridò Youngwoo nervoso, quando scorse il bagno.


C’erano dozzine di stanze su entrambi i lati del lungo corridoio e tutte erano bagni privati. C’erano un lavandino, un orinatoio e un water in ogni stanza. Avevano persino i migliori dentifrici e spazzolini da denti. La qualità dello spazzolino non era paragonabile a quello che Youngwoo usava abitualmente.


“Meglio approfittarne… Uh?”


Youngwoo si mise lo spazzolino in tasca e si scontrò con Kang Daehan (Peak Sword) nel corridoio. Il ragazzo era in stato di confusione.


“Cosa? Sono appena entrato in un bagno ma perché è fatto come una stanza d’albergo? Cosa sono queste stanze?”


“È un bagno…”


“…”


Era la prima volta che Kang Daehan usava l’esclusivo salottino della prima classe. Normalmente non poteva permettersi la prima classe, il cui prezzo variava da milioni di won a decine di milioni di won. Shin Youngwoo, Kang Daehan e gli altri rappresentanti della Corea del Sud avevano potuto usufruire dell’albergo di prima classe grazie al Gruppo S.A.


I dirigenti avevano fornito posti di prima classe ai delegati di tutto il mondo. Quelli che avevano letto le informazioni contenute nell’annuncio, ‘Siete pregati di salire a bordo dell’aereo fornito dalla nostra compagnia’, ne erano già a conoscenza, ma Youngwoo e Daehan non le avevano lette. Si stavano semplicemente godendo quell’occasione, ignari.


“Mi piacerebbe vivere qui.”


“Uhuhuh, sì. Potrei incontrare delle donne bellissime ogni giorno. Non sarebbe perfetto se ci fosse una capsula?”


Youngwoo e Daehan ridacchiavano tra loro, mentre si servivano il cibo. Gli altri rappresentanti li guardavano con espressioni imbarazzate.


‘Cosa… L’atmosfera è diversa dal solito.’


In Corea del Sud Shin Youngwoo e Kang Daehan erano considerati come un gruppo d’affari<strong>1</strong> emergente, che aveva accumulato un’immensa ricchezza grazie a Satisfy. Possedevano abbastanza soldi per viaggiare in prima classe ogni giorno. Eppure, stavano facendo un sacco di storie per quel salottino e gli altri rappresentanti ne erano scioccati. Nel pieno di quella strana atmosfera una persona inaspettata fece la sua comparsa.


“Non puoi comportarti come una persona normale? Chi è che non sa ancora di cosa sei capace?”


“Tu…?”


<em>Munch.</em>


Shin Youngwoo spalancò gli occhi, mentre sbocconcellava del maiale Dongpo<strong>2</strong>. Dark… No, Mangia Jokbal Piccante. Davanti a lui c’era l’ex-capo del Carnevale di Sangue, con cui Youngwoo si era scontrato per l’uovo del drago folle.


“Perché sei qui?”


Di certo non voleva vendicarsi nella realtà? Fu Daehan a spiegare.


“È mio amico. Sarà un ottimo compagno, combatterà con noi nella Competizione Nazionale.”


“Cosa?”


Il Creatore di Dungeon. In quel momento il miglior giocatore sconosciuto al mondo si unì alla squadra nazionale coreana.




Nel testo compare il termine “chaebol”, che indica un grande conglomerato industriale gestito e controllato da un proprietario o da una famiglia in Corea del Sud.


Maiale Dongpo: è un piatto tipico di Hangzhou, la capitale della provincia Zhejiang, in Cina. È fatto con pancetta fritta e cotta in umido, secondo una particolare tecnica cinese. Il suo nome viene dal poeta e gastronomo della Dinastia Song, Su Dongpo.


                                


                                



