---
title: Capitolo 744
pubDate: 2025-03-20T11:48:41.418Z
tags:
    - overgeared
---


“Come facevi a sapere che ero io?”


Gli occhi di Jishuka brillarono vivaci dietro la maschera. Era felice che Grid l’avesse riconosciuta subito. Era una felicità che raramente aveva provato, pur con tutta la sua bellezza e la sua ricchezza.


“Be’…”


“Be’?”


“…L’ho capito quando ti ho guardata più da vicino. Ormai ci conosciamo da un bel po’ di anni, no?”


Grid non rispose onestamente perché aveva paura di essere scambiato per un pervertito. Chiunque altro si sarebbe insospettito con quelle parole vaghe, ma Jishuka scoppiò semplicemente a ridere.


“Mi hai riconosciuta nonostante avessi cambiato voce e avessi la faccia coperta…? Uhuhuh.”


“Uh…? Non sono uno stalker. Per favore non fraintendere.”


“Interessante.”


“…”


Grid era preoccupato perché non riusciva a capire il tono di Jishuka. Non poteva neanche pensare di piacerle, quando per il terzo anno di fila aveva raggiunto il primo posto nella classifica delle donne da cui gli uomini si sentivano più attratti.






[Hai ottenuto un’ascia.]


[Hai ottenuto una spada lunga.]


[Hai ottenuto un tanto<strong>1</strong>.]


[Hai ottenuto un arco corto.]


[Hai ottenuto quattro frecce,]


[Hai ottenuto uno ★ zaino ★.]






[★ Zaino ★]


Oggetto nascosto.


Aumenta il numero massimo di pozioni della salute e di pozioni di mana trasportabili.






“Oh…?”


Il trio francese aveva sconfitto Caroline e numerosi altri concorrenti, da cui aveva ottenuto parecchie cose utili. Era naturale che Grid considerasse vantaggioso ucciderli.


<em>Lululala-</em>


Grid canticchiò tra sé con piacere e porse l’arco e le frecce a Jishuka.


“L’Arco della Fenice Rossa è un arco corto, non un arco grande, giusto? Usa questo al suo posto, per ora.”


“Grid, lo stai dando a me?”


Jishuka aveva già pensato di restituirgli l’arco che aveva ricevuto poco prima. Inizialmente era stato suo. Grid pensò che non volesse essere in debito con lui e le spiegò, un po’ a disagio.


“Io sono un sacerdote, perciò non posso usare l’arco.”


“Un sacerdote?”


“Già.”


“…”


Jishuka credeva che Grid fosse un produttore, naturalmente. E invece era un sacerdote?


“…Non sei né un mago né un guerriero? Sei un sacerdote?”


“Sì.”


“…”


Grid, un sacerdote. C’era una combinazione più strana di quella? Grid fece spallucce davanti alla confusione di Jishuka.


“L’avrei dato a te anche se avessi potuto usarlo. Tu sei la migliore con l’arco. Adesso bevi questa pozione.”


Esatto, Grid aveva già preso la sua decisione.


“Jishuka, alleati con me. Sopravviviamo insieme.”


“Sì…!”


Jishuka sorrise e annuì con vigore. Quello era un terribile gioco di sopravvivenza in cui solo tre giocatori sarebbero sopravvissuti. Si sentì sollevata e lieta di aver trovato qualcuno su cui era certa di poter fare affidamento.


***


Un’ora e mezza dopo l’inizio di Battlefield.


『 Adesso sarà difficile vedere giocatori solitari. 』


La maggior parte dei 166 sopravvissuti avevano cominciato ad allearsi. Era un fenomeno inevitabile. Man mano che il numero dei sopravvissuti diminuiva, i partecipanti potevano essere identificati più facilmente. Cominciarono tutti a sfruttare i loro contatti e le loro idee per stringere alleanze.


『 Battlefield è un evento adatto alle abilità di ogni giocatore… Non sono sicuro che quello che sta accadendo sia esattamente ciò che il Gruppo S.A. desiderava. 』


Era chiaro ormai che il gioco individuale si era trasformato in un gioco di squadra.


『 Anche la comunicazione di può considerare come abilità di un individuo. Chiunque riesca a costruirsi una squadra affidabile e competente in una situazione difficile come questa ha già dimostrato il suo valore. Non credo sia un problema. 』


Anche fare gioco di squadra era un’abilità. Molti erano contenti che il gioco avesse preso quella piega. E in generale, erano la maggioranza.


<em>-È un gioco di sopravvivenza in cui arrivano in fondo solo tre persone, perciò non è strano che si abbiamo squadre di tre elementi.</em>


<em>-L’abilità di entrare a far parte di una buona squadra dipende dalle capacità di ognuno.</em>


I commentatori su Internet cominciarono a scaldarsi. I 166 sopravvissuti erano tutti giocatori importanti, perciò il coinvolgimento del pubblico crebbe. Chi sarebbero stati gli ultimi tre a sopravvivere, tra tutti i giocatori più potenti di ogni paese? Tutti erano certi almeno di uno.


***


Nel momento in cui Battlefield era iniziato, molti giocatori erano fuggiti nel sottopassaggio. Quelli relativamente deboli avevano ritenuto che sarebbe stato più facile difendersi nel buio e labirintico sottosuolo, piuttosto che in uno spazio aperto. Dopo essere scappati sottoterra, avevano scelto il terreno più giusto, si erano nascosti e si erano disposti in formazione di difesa. Si erano convinti che sarebbero stati al sicuro per un certo tempo, a meno che la mappa non fosse scomparsa. Ma era stata solo una pia illusione.


Un disastro si abbatté su di loro: il Maestro di Spada Kraugel.


Visibilità ridotta, terreno accidentato. Da un punto di vista generale, il sottopassaggio era svantaggioso per chiunque avesse deciso di attaccare. Era vantaggioso, invece, per i giocatori in posizione difensiva che vi si erano stabiliti per primi. Nessuno aveva pensato di controllare sottoterra, eccetto Kraugel. Aveva capito che era possibile cacciare meglio in uno spazio ristretto sottoterra. Pur di mettersi in salvo, gli altri giocatori lasciavano cadere degli oggetti oppure si perdevano. Kraugel era sceso personalmente sottoterra per sconfiggere concorrenti che avrebbero potuto costituire una minaccia. Tutte le persone che incontrò morirono.


Non c’erano parole sufficienti per descrivere il suo talento divino. Perciò veniva elogiato come il cielo al di sopra del cielo. In uno scontro basato sul controllo delle abilità, Kraugel era invincibile. Mentre i suoi avversari non riuscivano neanche ad evitare i suoi attacchi, Kraugel riusciva a neutralizzare i loro da qualunque parte venissero. Ormai aveva senza dubbio trasceso la categoria dell’umano. Era come la creatura sovrumana di un film.


‘È finita qui?’


Era riuscito a sconfiggere centinaia di concorrenti nel sottosuolo. Lui era l’unico rimasto.


<em>Step, step.</em>


Kraugel era stato l’unico ad uccidere più di 100 dei 1500 partecipanti a Battlefield. Per essere precisi, erano stati 127. Un record stabilito in un’ora e mezza.


“Um.”


Kraugel mise tutti i suoi oggetti nell’inventario e si fermò, come se ormai avesse deciso di tornare in superficie. Il numero di sopravvissuti era fermo a 166 da due minuti.


‘Stanno cominciando a formare delle squadre?’


Data la vastità della mappa, era troppo presto per vedere una stasi nel numero di giocatori rimasti. In un istante, Kraugel si rese conto che Battlefield non era più in gioco solitario. Perciò…


‘Devo aspettare.’


Cautela. Di cosa doveva avere paura se era invincibile? Naturalmente, Grid.


‘È probabile che Grid abbia riunito i membri di Overgeared.’


Kraugel apprezzava il potenziale di Grid sin da quando il mondo ancora non lo conosceva. Era sempre cauto quando si trattava di lui. Controllo, velocità e comunicazione erano state tutte considerate. Dai suoi calcoli aveva dedotto che avrebbe sicuramente avuto basse probabilità di vincere in quel momento. Se Grid avesse riunito i migliori talenti della Gilda Overgeared, allora anche Kraugel si sarebbe ritrovato nei guai.


‘Aspetterò.’


Kraugel si nascose tra le tenebre del sottosuolo. Era pronto ad aspettare finché il numero dei sopravvissuti non fosse diminuito ulteriormente. Nel frattempo, avrebbe fatto fuori chiunque fosse giunto laggiù.


***


Erano passate due ore e mezza da quando Battlefield era iniziato. Mancavano solo 30 minuti e la mappa di era ridotta di un terzo, paragonata alla sua dimensione iniziale. I 32 partecipanti sopravvissuti erano in difficoltà, mentre Kraugel si preparava a muoversi dal sottosuolo.


“Mio Signore…!”


L’aereo che trasportava i rappresentanti della Mongolia. Non appena era entrato in Battlefield, Huroi aveva lanciato una provocazione su una vasta area e si era sentito onorato di essere stato il ‘primo’ ad agire… No, poi aveva dovuto ingoiare un boccone parecchio amaro. In quel momento stava osservando Grid sullo schermo. Da quando si era unito a Jishuka, la sua squadra si era concentrata sulla raccolta di frecce e scritture. Dall’altro lato, gli altri sopravvissuti avevano formato squadre di almeno tre o cinque elementi. Kraugel era solo, ma rappresentava un’anomalia.


“Il Mio Signore è in svantaggio…!”


Se solo fosse stato più abile! Quando si era collegato a Battlefield per la prima volta, avrebbe dovuto imprecare contro una sola persona, piuttosto che usate una provocazione ad ampio raggio.


“Se l’avessi fatto, adesso sarei al fianco del Mio Signore! È un errore irrevocabile!”


“…Sigh.”


Gli altri rappresentanti della Mongolia sospirarono di sollievo udendo quelle parole. Se Huroi fosse sopravvissuto e avesse continuato a maledire gli altri giocatori, la Mongolia sarebbe caduta in disgrazia. Erano lieti che Huroi fosse stato eliminato subito.


***


[Tra due minuti, questo spazio sulla mappa scomparirà.]






<em>Beep beep!</em>


Gli intervalli tra le finestre di avvertimento si erano gradualmente accorciati. Per i sopravvissuti era molto difficile ormai trovare un posto in cui nascondersi. La distanza tra loro si era accorciata fino a potersi vedere l’un l’altro in mezzo ai piccoli edifici.


“Adesso comincia la vera lotta.”


“Non c’è un party migliore del nostro.”


I 32 sopravvissuti erano tutti fiduciosi nelle loro abilità. In particolare, il party di Regas, Pon e Lauel era più che straordinario, il party migliore probabilmente, in quanto univa il miglior cervello al migliore controllo. Credevano di poter lottare contro qualunque avversario e vincere. In effetti, avevano ottenuto una lunga sequenza di vittorie fino a quel momento. Nessuno poteva fermare una tale carica.


“Uhuhuhuh… Nemmeno Sua Maestà può fermarci.”


Lauel si lasciò andare ad una risata perfida. In effetti, gli spettatori si aspettavano che loro tre sarebbero stati i candidati al campionato. Ormai pensavano che neanche Kraugel potesse più vincere. Fino a quel momento, le abilità dimostrate da Pon, da Regas e da Lauel erano state grandiose. Ma c’era qualcuno che costituiva un veleno per loro: Grid.


“Ascoltate tutti!”


“…?”


I sopravvissuti si voltarono da un lato, dopo aver udito una voce. C’era un duo, formato da un uomo e da una donna. L’uomo stava gridando.


“Da adesso in poi, creerò un oggetto per chiunque si arrenda!”


“…?”


Chi era a pronunciare tali sciocchezze? Mentre gli altri erano in preda alla confusione, Lauel impallidì.


“Sta imbrogliando…!”


“Sono il Re di Overgeared!”


“…”


I sopravvissuti iniziarono a tremare.






Tanto: è un’arma di tipo coltello-pugnale tipica del Giappone, con lama di lunghezza inferiore a 30 centimetri, simbolo precipuo della casta guerriera dominante giapponese.
                                


                                



