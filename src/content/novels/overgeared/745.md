---
title: Capitolo 745
pubDate: 2025-03-20T11:48:41.418Z
tags:
    - overgeared
---


28 minuti alla fine di Battlefield.


La mappa si era quasi del tutto distrutta e l’unica area rimasta era ‘Trion’.


Si trattava di una piccola città con cinque edifici a sei piani e circa quaranta case ad un singolo piano. Le casse e i barili in strada, la vasta fontana nella piazza centrale e le strade secondarie creavano un certo numero di possibilità per nascondersi. Gli edifici a sei piani erano connessi l’un l’altro da fili stendibiancheria eccezionalmente spessi e robusti.


Come gli altri sopravvissuti, Grid fu costretto a salire su un albero.


‘Le mie probabilità sono basse.’


Perché? Grid si era alleato solo con Jishuka, mentre gli altri giocatori avevano tutti almeno due compagni di squadra. C’era persino una squadra di cinque persone.


‘La maggior parte dei concorrenti rimasti sono ranker.’


Dando per scontato che Kraugel, Chris e Pon fossero presenti, Grid non era affatto convinto della sua superiorità. In una situazione come quella, lo svantaggio numerico pesava molto. Ma soprattutto, il problema più grave era la mappa ormai minuscola.


‘È difficile trovare un punto da cui prendere la mira.’


Grid era un sacerdote. Jishuka, in quanto guerriera, doveva occuparsi dell’offensiva. In quel momento aveva 136 frecce in totale. In teoria, il suo potere d’attacco avrebbe potuto essere sufficiente. Tuttavia, l’arco era un’arma che mostrava il suo vero potere quando ci si assicurava la giusta distanza.


‘Perché Jishuka riesca ad andare a segno… Dobbiamo salire su un edificio molto alto…’


Sarebbe stato facile entrare in uno dei palazzi. Tuttavia, non appena Jishuka si fosse stabilita su uno dei piani alti e avesse cominciato a tirare frecce, l’attenzione degli altri concorrenti si sarebbe concentrata tutta su di lei.


‘Dovrò fare la guardia alle scale, per dare a Jishuka il tempo di occuparsi di loro.’


Tuttavia, i fili stendibiancheria collegavano gli edifici. Gli avversari avrebbero potuto sfruttarli per raggiungerla dai palazzi vicini. Era impossibile tenerli tutti sotto controllo contemporaneamente.


‘Non so neanche se sono in grado di difendere le scale.’


Erano in svantaggio numerico e, per come era strutturato il terreno di gioco, Jishuka non poteva mettere completamente a frutto la sua maestria con l’arco. Alla fine, giunse alla conclusione che era necessario giocare passivamente.


‘Dovrei seguire la corrente…’


Anche quella strategia sembrava difficile. Gli altri concorrenti stavano già cominciando a prestare attenzione a Grid e a Jishuka perché erano soli. Erano considerati prede facili. Non appena il periodo di quiete si fosse esaurito, Grid e Jishuka sarebbero stati i primi ad essere inseguiti.


‘Merda, questi fottuti bastardi. Perché vogliono spingermi fino a questo punto?’


Grid si era ormai abituato alla telecamera. Era consapevole di essere diventato una persona influente della società. Dentro di sé non faceva che lamentarsi, ma in volto aveva un’espressione impassibile. Alle orecchie gli giunse il mormorio di Jishuka.


“Tutti quelli che sono sopravvissuti fino alla fine sono stati abbastanza abili da fare squadra. Non sarà facile.”


“Abili?”


Anche formare una squadra era un merito?


“Come può… Ah?”


Poi Grid si rese conto di una cosa.


‘Ha ragione, è un’abilità.’


In Battlefield, fare gioco solitario non era una ‘regola’. Non c’era nessuna disposizione che intimava loro di non formare delle squadre. Ecco perché Grid si era unito a Jishuka.


‘Non è facile formare una squadra.’


Quanto era difficile trasformare degli avversari in compagni di squadra? Era virtualmente impossibile costruire una squadra in Battlefield, a meno di non avere una capacità straordinaria o un fascino speciale. Una persona senza abilità non sarebbe mai riuscita a formarne una. Grid tremò nel momento in cui se ne rese conto.


‘I modi per dimostrare le mie abilità alle persone sono molto più variegati di quanto pensassi. Non dovrei essere ossessionato solo dall’ostentazione delle abilità di combattimento.’


Dimostrare, esatto. Grid riconosceva che Battlefield era il luogo adatto per dimostrare chi era. Era un gioco in cui tutti si trovavano nella stessa situazione. Grid voleva dimostrare il suo valore sopravvivendo fino alla fine. I ranker erano dotati di un talento innato e non facevano affidamento sui loro oggetti o sulla loro classe. Grid sperava di riuscire finalmente ad essere considerato loro pari. Come uno sciocco, aveva limitato i suoi talenti al combattimento. Era tenuto a dimostrare che aveva migliorato le sue abilità di controllo. Ma non adesso. Le abilità di un ranker non riguardavano solo il combattimento, erano molto più variegate.


‘Glielo dimostrerò.’


Grid era abile. Avrebbe dimostrato a tutti come era arrivato fino a lì. Un sorriso attraversò il suo volto. Aveva finalmente trovato la risposta, perciò gridò senza esitazione.


“Ascoltate tutti! Arrendetevi! Da adesso in poi, creerò un oggetto per chiunque si arrenda!”


“…?”


Cadde uno strano silenzio tra i giocatori nascosti sugli alberi. I sopravvissuti si guardavano l’un l’altro con espressioni attonite.


‘Che sciocchezza è questa?’


‘È pazzo?’


“Io sono il Re di Overgeared!”


Nella confusione, Grid rivelò la sua identità di fabbro leggendario. Avrebbe sfruttato quel suo asso nella manica per vincere. Quello era il ‘talento innato’ che Grid volve pubblicizzare al mondo ed era la dimostrazione della sua capacità.


“Questa è un’opportunità rara. Perché esitate?”


Grid era sicuro di sé. In pochi avrebbero saputo resistere a una tale tentazione. I sopravvissuti cominciarono a mormorare tra loro.


‘Grid?’


‘Quel bastardo, se ne esce con una cosa così per vincere.’


‘Ma pensaci. Non sarebbe meglio arrendersi e ottenere nuovi oggetti piuttosto che perdere tutto dopo aver fallito nel conquistare una vittoria incerta?’


‘È vero. Non è facile ottenere gli oggetti prodotti da Grid. Non hanno una classificazione leggendaria?’


‘Sa persino creare oggetti con classificazione in crescita.’


<em>Gulp!</em>


I sopravvissuti cominciarono a rendersi conto delle potenzialità racchiuse in quella scelta. Avevano abboccato.


『 … 』


I commentatori erano silenziosi. L’atmosfera che andava formandosi mostrava sempre più che i sopravvissuti erano disposti ad arrendersi. Considerando la situazione oggettivamente, c’erano poche ragioni per non farlo.


『 Perché siamo arrivati a questo…? 』


Uno dei commentatori ruppe il silenzio. Voleva assistere ad uno scontro finale fiero ed emozionante, perciò non era contento della posizione assunta da Grid. Ma non poteva condannarla. Il modo in cui Grid aveva fatto sì che gli avversari si sentissero in conflitto con se stessi non era vile. Era una strategia da ammirare.


『 È una vergogna per quelli che assistono, ma… Devo riconoscerlo. Grid è una persona saggia e piena di risorse. 』


『 Sono d’accordo. Non avrei mai immaginato che avrebbe usato la sua abilità nel creare oggetti per manipolare gli avversari. È una strategia a cui non avrei mai pensato. 』


Al momento, i sopravvissuti stavano giocando a Battlefield. Tirare in ballo Satisfy non era forse barare? Alcuni la pensavano così. Ma dopotutto, i sopravvissuti erano giocatori di Satisfy e Satisfy era la ragione per cui si erano uniti a Battlefield. Era naturale che Grid usasse la sua influenza in Satisfy per sopravvivere.


<em>-Nessuno ha fatto una cosa del genere, eccetto Grid…</em>


<em>-Non l’hanno fatto perché non potevano. Chi altro potrebbe indurre i sopravvissuti ad arrendersi al di fuori di Grid?</em>


<em>-Hai ragione.</em>


<em>-È davvero straordinario. Vincerà senza combattere.</em>


<em>-Lo sapevo fin dall’inizio, l’ingegno di Grid è strepitoso. Dite che non è abbastanza forte? Neanche questo è vero. Ha persino battuto Hao. È la combinazione perfetta di intelligenza e forza. È il più eccezionale tra i ranker.</em>


<em>-Ha anche le qualità di un capo, è questo che gli ha permesso di diventare il primo re. Sembra che ci sia una grossa differenza tra il Grid che conosciamo e il vero Grid. </em>


<em>-È vero. Abbiamo avuto solo degli assaggi del suo talento, dai video e dalla Competizione Nazionale. Se lo si osserva più da vicino…</em>


<em>-…Il gradimento nei suoi confronti sale. Guarda i membri di Overgeared. Adesso capisco perché gli sono così leali.</em>


<em>-Non è per questo che Papa Damian apprezza Grid così tanto?</em>


Gli elogi continuarono. Adesso vedevano il vero Grid con più accuratezza. Aveva dimostrato il suo valore e la sua abilità alla gente.


Ora…


<em>-Non credo che ci saranno più giocatori tanto sciocchi da ignorarlo.</em>


Grid era rinato come una persona nuova. Come Kraugel, che Grid tanto invidiava.


***


“Adesso, qual è la vostra scelta?”


Grid non sapeva ciò che stava accadendo all’esterno ed era concentrato solo sul momento presente. Si aspettava che almeno alcuni dei 30 sopravvissuti, a parte Jishuka, si arrendessero.


‘Forse non si arrenderanno tutti?’


Grid era ben consapevole del valore dei suoi oggetti. Proprio per questo li aveva usati come mezzo di transazione. Credeva che avrebbe funzionato di nuovo. Sapeva che la maggior parte dei sopravvissuti bramava i suoi oggetti e si sarebbero arresi per averli. Ma c’era un problema.


Lasciando da parte Grid e Jishuka, 14 dei 30 sopravvissuti erano membri di Overgeared. Questi ultimi potevano avere gli oggetti di Grid anche senza arrendersi. Grid aveva trascurato quel piccolo dettaglio e ciò metteva in evidenza le lacune della sua intelligenza.


Una conquista era una conquista. Così come Grid aspirava a vincere, anche i membri di Overgeared avevano lo stesso desiderio.


“Quel Grid è un falso!” gridò Lauel. “Non c’è modo di provare che sia Grid! Non lasciatevi confondere!”


Lauel amava Grid. Voleva essere suo compagno per il resto della vita: era questo che sentiva nel suo cuore. Lo apprezzava davvero, ecco perché era rimasto al suo fianco per tanti anni e perché vi sarebbe rimasto anche in futuro. Ma sapeva distinguere chiaramente le sue priorità. Lauel non aveva mai pensato, neanche per un secondo, di abbandonare la vittoria solo perché apprezzava Grid. Anche lui voleva vincere e avrebbe fatto del suo meglio. Per se stesso e per la gente del suo paese.


E ciò non valeva solo per Lauel, ma anche per gli altri membri di Overgeared.


“Ha ragione! Grid non è così gentile!”


“Grid non è così generoso!”


“Cosa…?”


Tutto d’un tratto, un’ondata lo travolse! Grid rimase confuso da quell’inaspettato sviluppo, mentre gli altri sopravvissuti si sentirono ingannati dalla proposta.


“Ha ragione. Forse è qualcuno che fa finta di essere Grid. Ci sono quasi cascato.”


“Innanzitutto, Grid realizzerebbe davvero oggetti gratuitamente se vincessimo?”


“No, non intendevo che li avrei fatti gratuitamente…”


“Quella persona non è Grid!”


“No!”


“Oh!”


Grid non ebbe occassione di parlare. I membri di Overgeared continuavano ad interromperlo ogni volta che cercava di dire qualcosa.


Jishuka rise. “Ma guarda, i nostri bimbi non sono così facili da raggirare.”


“Cosa? Sono membri di Overgeared?”


“Certo, guarda.”


“Stupidi bastardi!”


Grid era irritato, ma sorrideva con orgoglio. Apprezzava che i suoi compagni stessero facendo del loro meglio, ognuno nella propria posizione.


‘D’accordo, se proprio volete, combatteremo fino alla fine.’


Avrebbe combattuto onestamente, come volevano loro. Nel momento in cui Grid si sentì pronto ad iniziare…


“Non mi arrenderò… Ma voglio unirmi alla tua squadra. Farai un oggetto per me in cambio?”


“…?”


Nel bel mezzo di quel trambusto, un uomo parlò. Era solo. A differenza degli altri sopravvissuti, non aveva una squadra. Gli sguardi di tutti si spostarono su di lui. Come se fosse abituato ad avere tutte le attenzioni su di sé, si avvicinò a Grid.


“La vostra squadra ha solo due membri, quindi non sarà un problema se mi unisco a voi, no?”


L’uomo si mise di fronte a Grid.


Grid gli chiese, “Per te va bene? Ho appena attirato l’attenzione di tutti sulla nostra squadra con questa confusione. Non è pericoloso unirsi a noi proprio adesso?”


L’uomo sbuffò.


“Chi avrebbe paura se io e te siamo insieme?”


“…?”


Chi era quel tipo? Grid inclinò il capo, confuso.


<em>-Pa… Pazzesco… Riesco solo a dire che è pazzesco…</em>


<em>-Davvero… Uno sviluppo impensabile.</em>


<em>-Il dream team!</em>


Il pubblicò si eccitò. I siti di tutto il mondo erano in delirio, come se si fosse diffusa la notizia della distruzione della terra. Un commentatore gridò:


『 K-Kraugel…! Il Maestro di Spada Kraugel ha appena annunciato l’intenzione di unirsi al Re di Overgeared Grid! 』


Esatto. L’unico che non aveva rinunciato all’oggetto prodotto da Grid era Il cielo al di sopra del cielo. Il giocatore più potente che trascendeva ogni standard umano.


“Perché sei qui…?”


Grid era rimasto attonito, ma il mondo intero lo percepì.


Battlefield sarebbe finito presto. Gli ultimi tre sopravvissuti erano già stati scelti.
                                


                                



