---
title: Capitolo 746
pubDate: 2025-03-20T11:48:41.418Z
tags:
    - overgeared
---


“Chi avrebbe paura con te e me insieme?”


“…?”


Chi era questo tizio? A Grid sembrò di avere un deja vu quando vide l’uomo che intendeva unirsi alla sua squadra. Aveva la sensazione di aver già visto prima quell’uomo da qualche parte. Poi, gli venne in mente una persona.


‘<em>No, è impossibile.</em>’


Grid lo negò. L’uomo a cui pensò non era qualcuno che si lasciava tentare dagli oggetti.


“Non vedi che le altre squadre stanno arrivando?”


I partecipanti si stavano dirigendo verso Grid. Non volevano che Grid formasse una squadra da tre come loro. Dovevano agire velocemente prima che i tre potessero unirsi.


<em>Ping!</em>


<em>Piing!</em>


Ci fu un’ondata di frecce. Erano state scagliate quattro frecce da zone diverse e stavano volando verso Grid, Jishuka e l’uomo sconosciuto.


“Tzè!”


Le cose si stavano facendo complicate. Aveva finito con l’attirare ancora più attenzione. Grid schioccò la lingua ed evitò la freccia. Lo avrebbe trapassato se la sua reazione fosse avvenuta con un ritardo di 0.5 secondi. Nel frattempo, una freccia si era conficcata nell’avambraccio di Jishuka. Non era riuscita ad evitarla come aveva fatto Grid. Inoltre.


<em>Chaaeng!</em>


“…!!”


L’uomo non identificato aveva colpito due frecce con la sua spada. Grid, Jishuka e i sopravvissuti ammirarono l’abilità.


“Tu…!” Grid si sentì costretto ad ammetterlo. Conosceva l’identità dell’uomo che voleva unirsi alla sua squadra. “Kraugel…?”


“Esatto.”


“… Perché sei qui?”


Sì, il cielo al di sopra del cielo. Una persona che combinava le abilità con la sicurezza!


Kraugel spiegò al confuso Grid. “Perché sono qui? Pensavi che sarei stato eliminato?”


“No, non intendo questo. Giungere fin qui per un oggetto non è da te.”


“Dovrei tremare stando in una posizione elevata? Non sono così stupido da chiudere un occhio ad una opportunità d’oro in nome della dignità.”


“Davvero? Anche il grandioso cielo al di sopra del cielo agisce così?”


La rivalità di Grid nei confronti di Kraugel superava l’immaginazione. Il comportamento di Kraugel di non battere ciglio nemmeno quando i nemici stavano accorrendo era odioso. Poteva anche permettersi di rilassarsi in una situazione del genere? Grid si lamentò di Kraugel.


“Kuk!”


Volò un’altra freccia che colpì il fianco di Grid. Corrucciò il volto quando ricevette 2 danni e urlò a Jishuka.


“Prima troviamo un rifugio in un edificio vicino!”


“Sì!”


Grid e Jishuka non esitarono. Corsero dentro un edificio che era proprio dietro di loro. Dall’altra parte, Kraugel rimase fermo nel luogo sbagliato. Dietro di lui c’era un gruppo di 20 nemici raggruppati come cani.


Grid esclamò di corsa, “Perché non ti muovi?”


“Mi accetti come membro della squadra?”


“Cosa…?” Kraugel stava aspettando una risposta? In una situazione di emergenza come questa? “Quesot verme…! Ehi! Ho scelta oltre che stringerti la mano? Vieni in fretta!”


Ormai.


“… Sì.”


<em>Passo.</em>


Kraugel iniziò a muoversi. Ma era già troppo tardi. Venne circondato da quattro nemici.


“Dove intendi andare?”


“Pensi che vi lasceremo stringere le mani?”


C’erano solo tre vincitori finali! I partecipanti di Batlefield erano obbligati a squalificare gli altri avversari ed era saggio scegliere la preda relativamente debole da eliminare. Grid contava solo due persone nella sua squadra e l’uomo sconosciuto, che ancora non si era unito a loro, era da solo. Era naturale che sarebbero stati i primi bersagli.


Tuttavia.


<em>Sakak!</em>


<em>Chukakakaka!</em>


“Keok…!”


“C- Cosa?”


Un uomo da solo era più forte di un gruppo di 100. Il numero non era un indicatore di potenza. Kraugel reagì mentre evitava i quattro attacchi, facendo provare ai quattro giocatori la sensazione di aver visto un fantasma mentre subivano 2 danni. All’improvviso compresero.


Quale era l’identità dell’uomo solitario?


“Il cielo al di sopra del cielo…!”


“Assurdo…!”


Si udirono ovunque urla di sgomento. La spinta del gruppo che stava inseguendo Grid scemò. Fu una vista incredibile. I top ranker che si rappresentavano erano stati sopraffatti da una persona ed erano rimasti rigidi come statue di pietra. L’impatto degli spettatori che stavano guardando fu davvero enorme.


- <em>Un’altra dimensione… </em>Poteva essere detto altro?


Kraugel era in piedi da solo. Si trovava tra le dozzine di avversari e l’edificio in cui erano entrati Grid e Jishuka. Ma non era come una falena di fronte ad una lampada. Stava guardando le altre persone dall’alto in basso, da una posizione elevata. Nessuno fu in grado di precipitarsi verso Kraugel. Sembrava che il vincitore fosse già lui.


In quel momento.


“Kraugel! Sono felice!” In mezzo al branco di cani, ci fu un uomo che corse fuori. Tra l’altro era una tigre. Tirò fuori gli artigli che stava nascondendo stando in mezzo ai cani. “È la prima volta che competo con te sullo stesso piano. Sono così felice!”


Gridò l’uomo in modo infantile. Era un ranker di alto livello della Gilda Overgeared e rappresentava il Regno Unito, Regas. Kraugel scoprì la sua identità basandosi sul suo carattere e la sua risata.


“Non sembra sullo stesso piano.”


Si stava riferendo al gruppo di cui stava facendo parte Regas.


<em>Passo.</em>


Kraugel fece un passo.


<em>Passo.</em>


Ne fece un altro. In un attimo, aveva raggiunto l’ingresso dell’edificio in cui erano entrati Grid e Jishuka.


“Se sei davvero serio nel combattere contro di me, seguimi.”


Kraugel conosceva la natura di Regas. Una volta pronunciate queste parole provocatorie mentre entrava nell’edificio, Regas avrebbe dovuto seguito.


“Certo che sono serio!”


“Aspetta! Per favore, aspetta!” Lauel urlò ma fu inutile. Agli occhi di Regas, era visibile solo Kraugel. Era già entrato nell’edificio. “Merda…! Quello stupido pazzo! Seguiamolo!”


Nel momento in cui Lauel e Pon stavano per entrare nell’edificio.


<em>Puk!</em>


<em>Puuok!</em>


Delle frecce caddero dall’alto e perforarono le spalle di Lauel e Pon. Le frecce erano state scoccate alla perfezione. A Pon e Lauel venne in mente una persona.


“Jishuka?”


Una lampadina si accese nelle loro teste. Nel loro campo visivo…


“Ciao~ bello vedervi ragazzi.”


Una donna era seduta alla finestra e tendeva il suo arco. Era la donna che era rimasta al fianco di Grid.


‘<em>È una rovina!</em>’


Lauel e Pon ebbero un sospetto.


“Dovreste alzare le mani se non volete che la vostra testa esploda.”


Jishuka fece l’annuncio a sorpresa e iniziò a fare rapidamente fuoco. Fu terribile per le persone a terra. Gran parte di loro erano membri di Overgeared e riconobbero Jishuka. Evitarono le frecce che stavano cadendo attaccandosi alle pareti dell’edificio e si scambiarono delle opinioni.


“Merda, Jishuka si è assicurata la zona elevata.”


“Ci siamo rilassati troppo. Dobbiamo uscire dalla visuale della strega.”


“No, entriamo nell’edificio come hanno fatto gli idioti combattenti di prima. Ad ogni modo, non abbiamo altra scelta che lavorare insieme.”


Un party formato da Grid, Jishuka e Kraugel. Odiavano ammetterlo, ma era il party migliore. A meno che non avessero cooperato, non c’era modo di bloccare il trio.


“Prima di tutto, uniamo le forze per sbarazzarci di quei tre e poi ci affronteremo. Che ne dite?”


“Non sarebbe un peccato formare un’alleanza? Gli spettatori non ci criticheranno?”


Qualcuno espresse la propria preoccupazione. I ranker che rappresentavano i loro paesi erano davvero nervosi riguardo la loro immagine da mantenere. Uno replicò al partecipante che stava esitando.


“Siamo noi quelli in torto? Non è colpa di quei tre che si sono uniti insieme?”


“… Hai ragione.”


“Nessuno chiamerà i nostri nomi.”


“Va bene! Allora entriamo nell’edificio!”


“Ci sposteremo verso la porta vicino! Possiamo usare il filo per stendere i panni!”


Era ovvio che Kraugel e Grid sarebbero stati di guardia alle scale. Sarebbe stato uno scontro duro perché si trattava di una struttura difficile per provare un attacco a tenaglia. Ma avevano numeri schiaccianti.


‘<em>Mentre il tempo passa, il party di Grid raggiungerà i limiti della salute e alla fine cadrà.</em>’


Fiducia! Spinta!


I partecipanti sorrisero di soddisfazione e iniziarono a spostarsi in squadre. Chi aveva fiducia nelle proprie abilità di combattimento entrò dritto nell’edificio dove si trovava il party di Grid. Quelli con arco e frecce si spostarono all’edificio vicino e si assicurarono le postazioni da cecchino. Avrebbero utilizzato la finestra per attaccare il party di Grid e aiutare i propri alleati. Altri pianificarono anche loro di sfruttare il filo per stendere i panni per infiltrarsi.


Gli spettatori li guardarono spostarsi e iniziarono a sudare.


- <em>Lo scopo dell’evento sembra essere cambiato parecchio…</em>


<em>- …</em>


Battlefield non era più un campo di battaglia. Era diventato la caccia alla squadra di Grid! Il gioco era diventato questo. I cronisti lo definirono un fenomeno naturale.


『È il destino di una persona forte radunare i deboli.』


『Mi chiedo per quanto dureranno Grid, Kraugel e Jishuka.』


『Non importa quanto siano forti, non possono battere tutti i ranker. Si erano tutti sentiti intimiditi da Kraugel, ma guarda Regas ora. Non sta lottando bene? Potrebbe sconfiggere Kraugel da solo.』


『Non è controproducente radunare membri della squadra troppo forti? Con sorpresa, il party di Grid sarà il primo a cadere… Ugh?』


I cronisti si azzittirono in fretta. Questo perché mentre stavano parlando, Regas si trovò in una condizione fatale. Regas sembrava così forte nel gioco, ma ora stava perdendo contro Kraugel. All’inizio, era sembrato uno scontro alla pari, ma ora era completamente schiacciato.


“Anf… Anf… Incredibile. Come sei diventato così forte?”


Il ferito Regas. Sulle strette scale, lottò contro Kraugel e presagì la sua sconfitta. Kraugel pensò fosse assurdo.


‘<em>Quest’uomo vuole davvero vincere contro di me?</em>’


C’era un motivo per cui Kraugel si era fatto questa domanda. Regas stava lottando a mani nude. Esatto. Regas stava combattendo contro Kraugel senza un’arma. Questo perché era un artista marziale. Aveva scelto la classe del guerriero che causava 1 danno a mani nude e credeva di poter far mostra delle sue vere abilità senza un’arma. Ecco perché stava combattendo su Battlefield con i pugni. Ovviamente, questo accadde anche con Kraugel.


“…”


I membri di Overgeared erano persone grandiose in modi diversi. Kraugel sferrò il colpo finale a Regas.


“Kuk…! Davvero il cielo al di sopra del cielo!”


Regas espresse la sua ammirazione mentre diventava cenere! Gli spettatori lo piansero e provarono ammirazione per lui che aveva lottato a Battlefield a mani nude. Poi, Kraugel affrontò la crisi successiva. Stavano giungendo dieci nemici.


‘<em>Con sorpresa ho perso molta salute.</em>’


I pugni e i calci di Regas avevano sferrato cinque colpi a Kraugel. Decise che non avrebbe ignorato le abilità dei talenti di livello elevato e strinse la sua spada.


“Lascia a me questa zona. Vai a proteggere Jishuka.”


“Grid, tu…”


Kraugel era rimasto senza parole. Grid era apparso con ritardo di fronte a lui. Stava stingendo 10 testi sacri tra le mani.


“Hic!”


I nemici che avanzarono rimasero stupefatti dalla scena. Grid era in piedi sulle scale e dichiarò, “Io sono il Re di Overgeared?”


“…”
                                


                                



