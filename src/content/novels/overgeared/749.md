---
title: Capitolo 749
pubDate: 2025-03-20T11:48:41.422Z
tags:
    - overgeared
---


“Ondata.”


‘Un’abilità?’


Com’era possibile? Tutti i giocatori di Battlefield avevano personaggi con le stesse capacità. Non c’erano abilità attive da poter utilizzare. Ma proprio in quel momento Grid ne stava attivando una. Ed era la famosa Arte della Spada di Pagma. Un’abilità di classificazione leggendaria in Satisfy era stata appena implementata in Battlefield.


‘Un bug…? No!’


Grid si avvicinò, proseguendo la sua danza della spada. Seuron, che fino a quel momento non aveva fatto altro che indietreggiare davanti a Grid, tornò in sé. Quell’attacco era un semplice fendente. Esatto, la mossa di Grid non era un’abilità, ma un colpo base. Aveva semplicemente unito quei movimenti caratteristici all’attacco.


“Un trucco!”


Era un trucco di bassa qualità per spiazzarli, per convincerli che stesse usando un’abilità. Innanzitutto, com’era possibile che qualcuno usasse un’abilità se non esisteva neanche un sistema?


‘Stavo prendendo tutto così sul serio che ci sono quasi cascato!’


Il Re di Overgeared era infido. Nella sua testa dovevano esserci un centinaio di volpi scaltre.


‘Non è un buon re…!’


Seuron mosse la spada per difendersi dall’attacco di Grid. Tuttavia…


‘Cosa?’


La traiettoria cambiò improvvisamente. Andò giù e poi tornò verso l’alto. Come il nome stesso suggeriva, seguiva l’andamento di un’onda.


‘Pazzesco…’


<em>Chukakakakakak!</em>


A causa di quell’inaspettata anomalia, Seuron non riuscì a difendersi. Anche un altro ranker accanto a lui venne colpito dalla spada di Grid.


[Hai subito 1 punto di danno.]


Lo sguardo di Seuron si fece fiero quando controllò la finestra di notifica.


‘Ha così tanto controllo?’


Grid era overgeared. Era un giocatore che si affidava soltanto alle prestazioni dei suoi oggetti, il che significava che le sue abilità di combattimento erano scarse. Seuron non poteva negare che l’abilità di Grid nell’usare gli oggetti fosse straordinaria, ma si trattava di un giudizio sul passato. Ora quella valutazione era cambiata.


‘È migliorato così tanto in un anno…? Le sue abilità di combattimento sono eccellenti!’


Era un talento quasi sovrumano.


‘Un altro cielo al di sopra del cielo…!’


In quel momento, Seuron avvertì un brivido.


‘Grid mi ha illuminato.’ Anche Kraugel fu molto sorpreso dalla tecnica con cui Grid aveva sferzato Seuron. Era più scioccante persino di quando era apparso con 10 scritture. ‘Usa i movimenti delle abilità di Satisfy per aggiungere vero potere all’attacco.’


Grid aveva trasformato la sua abilità nel gioco in vere e proprie arti marziali. Kraugel naturalmente lo ammirava.


‘L’idea di Grid ha un chiaro fondamento.’


Le abilità di Satisfy non erano realistiche. Camminare sull’acqua, frantumare rocce, muoversi in un lampo, ecc. Sarebbe stato ridicolo pensare che poteri ed effetti del genere potessero manifestarsi nel mondo reale. Ma i movimenti abbinati a quelle abilità non erano ridicoli: non si discostavano particolarmente dalle leggi della fisica. Il supercomputer Morpheus li aveva basati sulle teorie di arti marziali che esistevano in tutto il mondo. C’erano parti stranamente realistiche e sufficientemente pratiche.


‘Grid e la sua Arte della Spada di Pagma ne sono un buon esempio.’


<em>Sigh.</em>


‘Essendo riuscito ad implementare l’Arte della Spada di Pagma nella realtà, trarrà grandi vantaggi dal combattere qui in Battlefield.’


Tutta l’ammirazione di Kraugel per Grid poteva essere riassunta in un’unica parola: straordinario.


‘Un tale sforzo per memorizzare, studiare e adattarsi completamente all’abilità così che i movimenti potessero essere usati anche solo chiamandone il nome… È senza dubbio fuori dalla norma.’


Quel momento lo dimostrò. Grid era il tipo che guardava dieci mosse avanti.


“Kraugel!”


Tutto si svolse in fretta. Kraugel udì la voce di Grid e si ricompose. Gli occhi del suo compagno erano fissi su qualcosa dietro di lui e alla sua destra. Kraugel piegò la testa a sinistra. Poi una lancia gli sfrecciò accanto, sfiorandogli il viso. Se avesse ritardato anche solo di poco, la sua testa sarebbe stata infilzata da una lancia.


“…Sembra che quella voce che dice che tu abbia gli occhi anche dietro la testa sia vera.”


Grid era sbalordito dalla straordinaria schivata di Kraugel e questi gli spiegò.


“Si tratta solo di analisi istantanea e di giudizio rapido. Nulla in confronto alla tua preveggenza.”


“Preveggenza?”


Aveva la preveggenza?


‘È la cosa più ridicola che abbia mai sentito.’


Quel bastardo lo stava forse prendendo in giro? Mentre si accigliava, due frecce volarono verso Grid. Erano state tirate dagli arcieri sull’altro edificio.


<em>Puk puk!</em>


[Hai subito 1 punto di danno.]


[Hai subito 1 punto di danno.]


“Kuk…!”


Grid non poteva scappare. Non era abbastanza libero da reagire a delle frecce scagliate da lontano. Seuron avrebbe colpito nel momento stesso in cui avesse cercato di evitarle.


“Che!”


L’espressione di Seuron si deformò dalla rabbia quando vide che Grid si lasciava colpire dalle frecce pur di proteggersi dai suoi attacchi e da quelli dei suoi compagni.


“Capisco che tu ti stia tenendo in guardia da me, il Predatore di Anime Seuron, ma puoi davvero permetterti di continuare ad accumulare danni? Se continui a preoccuparti del mio attacco diventerai un porcospino!”


‘Ah, era Seuron.’


Seuron era convinto che Grid l’avesse riconosciuto fin dall’inizio ma era solo la sua eccessiva sicurezza di sé che glielo faceva pensare. Grid si era reso contro solo in quel momento della sua identità. Inoltre, non gli importava. Seuron era una minaccia in Satisfy, ma in Battlefield era tutto diverso.


‘Non è Pon o Regas.’


<em>Jjejeong!</em>


Grid parò l’attacco di Seuron e continuò ad avanzare.


“Assassinio.”


<em>Puk!</em>


“Assassinio. Assassinio.”


<em>Puk puk!</em>


“Assassinio. Assassinio. Assassinio.”


<em>Puk puk puk!</em>


“Ugh…?”


“Orzo.”


“?”


“Una finta! Assassinio!”


<em>Puok!</em>


L’attacco di Grid era una semplice pugnalata. Tuttavia, l’impeto sembrava più violento di quello di una normale pugnalata perché Grid continuava ad avanzare, un passo alla volta. Emanava come una forza schiacciante ogni volta che si avvicinava a Seuron.


‘Che bastardo, è chiaro che si è allenato con questo colpo decine di migliaia di volte.’


Seuron vide chiaramente l’abilità e la sicurezza dei movimenti del suo avversario. Grid si era allenato regolarmente con la spada ogni giorno.


<em>Chaeng!</em>


<em>Chaeeeeeng!</em>


“Cough!”


Seuron fu respinto da Grid, ma non fu l’unico a subire il colpo. Aveva bloccato più attacchi possibili e poi contrattaccato bruscamente. Ma non riuscì a resistere fino alla fine e si lasciò andare ad un gridò straziante: una freccia tirata da un alleato sull’edificio opposto lo aveva trafitto.


‘Un errore?’


Le frecce avevano colpito il bersaglio sbagliato. Gli arcieri alleati non erano esperti come Jishuka, per cui non poteva neanche biasimarli per i loro errori. Seuron la pensava così, ma non sembrava fosse un errore.


<em>Puk puk!</em>


“Questa feccia…!”


Non era accaduto solo a Seuron. I suoi compagni cominciarono ad essere colpiti da frecce che volavano dall’edificio opposto. L’atmosfera era strana.


“Che state facendo?”


Seuron digrignò i denti e urlò mentre si scagliava contro Grid. Dall’altro edificio arrivò una risposta immediata.


“Voi siete inutili. Morite insieme.”


Mancavano meno di 10 minuti al termine di Battlefield. La mappa si stava gradualmente restringendo. Sembrava che tutte le aree stessero per scomparire, lasciando un unico edificio. Perciò i sei arcieri sull’edificio opposto si erano messi d’accordo. Dovevano sbarazzarsi dei loro alleati e del party di Grid prima che la mappa venisse distrutta completamente.


“Figlio di…!”


Seuron era furioso. Lo stesso valeva per Lauel che stava combattendo contro Jishuka da solo.


‘Non credevo ci sarebbe voluto così tanto.’


Grid era una variabile troppo pericolosa. Lauel non immaginava che sarebbe riuscito a schiacciare la squadra di Chrid sa solo.


<em>Puk!</em>


<em>Chaeng!</em>


<em>Chaeeeeeeeng!</em>


Era un pandemonio. Grid, Seuron e Lauel lottavano duramente, mentre si dibattevano nella pioggia di frecce provenienti dall’altro edificio.


‘C’è ancora speranza!’


Seuron non si era ancora arreso: sembrava che Grid fosse molto più stanco di lui.


‘Non ci sono più pozioni.’


Essendosi battuto con diversi avversari, tutte le sue pozioni si erano esaurite. Al contrario, Seuron ne aveva ancora una. Quello era il potere della superiorità numerica.


[Battlefield terminerà tra 7 minuti.]


<em>Kururururung!</em>


Insieme alla finestra di notifica, anche parte della mappa cominciò a scomparire. L’unica area rimasta era quell’edificio. Quello opposto, con gli arcieri e i fili stendibiancheria, cominciò a crollare. Seuron lo vide e gridò: “Finiamo questa faccenda e occupiamoci dei traditori… Heok!”


Anche se l’avessero colpito altre due o tre volte, doveva solo mettere a segno un contrattacco.


La salute limitata del nemico si sarebbe presto esaurita. Seuron prese la sua decisione e cominciò ad urlare, per poi chiudere di scatto la bocca.


<em>Swaaaaah.</em>


Grid aprì un libretto blu e fu inondato dalla luce. Era una scrittura.


“Tu, mostro…!”


In base ai danni, Seuron aveva già indovinato che Grid fosse un sacerdote. Aveva anche notato il fatto che avesse accumulato un gran numero di scritture, il che gli aveva permesso di spazzare via il party di Chris. Ma non si aspettava che ne avesse ancora. Sueron era attonito, quando una spada gli arrivò alle spalle.


Era la spada di Kraugel. Mentre Grid si dibatteva in uno scontro due contro uno, Kraugel si unì a lui e si occupò del resto.


“Finiamola qui.”


“Pant… Pant… Sì, per favore finiscilo.”


Gli sguardi di Grid e di Kraugel si volsero verso la finestra nello stesso istante. C’erano dei nuovi nemici che attraversavano i fili stendibiancheria.


<em>Kwajajajajak!</em>


Senza aver bisogno di dirsi nulla, Grid e Kraugel estrassero le lance e li infilzarono. Avevano preso entrambi la stessa decisione simultaneamente. I nemici, trafitti, caddero uno ad uno. Si schiantarono a terra e cominciarono a svanire.


“…Mi arrendo.”


L’unico rimasto a fronteggiare il party di Grid era Lauel che, dopo aver realizzato di essere in svantaggio, abbandonò l’arma. Gli ultimi tre sopravvissuti di Battlefield erano Grid, Kraugel e Jishuka.


Poco dopo il loro arrivo in Giappone, centinaia di reporter e di fan giapponesi stavano aspettando i rappresentanti della squadra sudcoreana. La folla era abbastanza grande da bloccare l’aeroporto. Per la maggior parte erano fan di Grid.
                                


                                



