---
title: Capitolo 755
pubDate: 2025-03-20T11:48:41.425Z
tags:
    - overgeared
---


Stati Uniti: Oro (4), Argento (3), Bronzo (0)


Canada: Oro (2), Argento (4), Bronzo (1)


Cina: Oro (2), Argento (0), Bronzo (0)


Regno Unito: Oro (1), Argento (0), Bronzo (0)


Giappone: Oro (0), Argento (1), Bronzo (2)


Corea del Sud: Oro (0), Argento (1), Bronzo (0)


Francia: Oro (0), Argento (0), Bronzo (2)






Questo era il risultato del primo giorno della 3° Competizione Nazionale. Come negli anni precedenti, i paesi del Nord America, dell’Europa e dell’Est asiatico avevano svolto un lavoro notevole. Ovviamente, questa tabella era solo temporanea. Restavano ancora 18 eventi tra oggi e domani. Sarebbero sbucati nuovi paesi nella classifica. Inclusa la Russia, la numero uno dello scorso anno.


『Proprio come ieri, si terranno nove eventi oggi. Sei di questi sono eventi a squadre. Quella di oggi è la giornata più importante delle tre giornate della Competizione Nazionale.』


Per poter vincere negli eventi a squadra, questa doveva comprendere una grande varietà di giocatori. I paesi con molti atleti notevoli erano quelli più probabili a vincere una medaglia di squadra. Gli Stati Uniti, la Cina e la Russia rispondevano a questi requisiti. Altri paesi avevano una probabilità significativamente più bassa di vincere le medaglie agli eventi a squadra.


『I paesi che vinceranno molte medaglie negli eventi a squadre tra le potenze maggiori, si classificheranno prime nella classifica generale.』


『I russi otterranno il primo posto per il secondo anno consecutivo? Gli Stati Uniti riconquisteranno la reputazione dopo essere arrivati primi alla 1° Competizione Nazionale? Il Canada, che è sempre stata candidata al primo posto, finalmente farà la differenza quest’anno? La Cina guadagnerà l’onore di essere il primo paese asiatico a classificarsi per prima?』


『La possibilità che la Russia arrivi prima è molto bassa. Alexander è eccezionale e ci sono altri grandi talenti, ma la squadra è molto più debole rispetto all’anno scorso quando avevano Kraugel.』


『Concordo. L’obiettivo della Russia è di raggiungere la top 10 ed ottenere il potenziamento per il paese. Se il giocatore più forte della Russia, Knight, che di recente ha aumentato la sua reputazione, avesse partecipato, allora ci sarebbe stata una possibilità di poter arrivare primi.』


『E la Francia, il terzo paese in classifica nella 1° Competizione Nazionale?』


『Bondre, che ha perso il suo status dal collasso delle Sette Gilde, non sta partecipando alla Competizione Nazionale di quest’anno. Anche la Francia non ha speranze.』


Alla fine, si sarebbe trattato della trio Stati Uniti, Canada e Cina. Era come tutti si aspettavano, facendo sorridere amaramente i cronisti.


『È un peccato che non si sia parlato affatto della Corea del Sud, che si è posizionata seconda in entrambe le scorse Competizioni Nazionali.』


『Il motivo per cui la Corea del Sud era riuscita a posizionarsi alta nelle passate Competizioni Nazionali è perché il numero degli eventi era esiguo. Dall’altra parte, la Competizione Nazionale di quest’anno prevede 27 eventi. Grid potrebbe vincere due medaglie d’oro da solo, ma è impossibile per la Corea del Sud classificarsi in alto come prima. Oggi, ha partecipato solo in due dei sei eventi di gruppo. I giocatori nella lista dei partecipanti sono tutti ignoti.』


『Vedendo l’aria che tira, sembra che la Corea del Sud abbia già mezzo rinunciato.』


『L’atteggiamento sembra essere quello che va bene semplicemente partecipare alla Competizione Nazionale.』


La Corea del Sud era un paese corto di giocatori. Non c’erano molti giocatori eccezionali, tranne Grid e Yura.


『Yura potrebbe vincere un’altra medaglia e Grid potrebbe vincere quelle nel PvP e nell’evento dei fabbri di domani, ma basta.』


『Francamente, mi chiedo se Grid possa vincere una medaglia d’oro. Le nuove regole per l’evento dei fabbri lo mettono in svantaggio. Poi nel PvP, c’è Kraugel sulla strada.』


“Stanno facendo troppo casino.”


Sala d’attesa della squadra coreana. Eat Spicy Jokbal stava bruciando di entusiasmo mentre si preparava a prendere parte all’evento spedizione di soggiogamento. In quanto coreano, provava il desiderio di dimostrare ai cronisti, che stavano sottovalutando la Corea del Sud, che si sbagliavano.


“Il cronista non ha necessariamente torto.”


Viola, la donna vestita con il hanno-clad, ridacchiò. Il taglio dei suoi occhi era allungato e aveva un mento pronunciato, assomigliava ad una volpe quando rideva.


“La Corea del Sud è davvero debole?”


“Esatto. La Corea del Sud è debole.” Eat Spicy Jokbal annuì come se fosse d’accordo con le parole di Viola. “Lo è stata solo quando non ci siamo stati noi qui.”


Le attività ufficiali di un ranker potevano portare soldi e fama, ma c’erano anche delle grosse restrizioni. Ecco perché Eat Spicy Jokbal, Viola e Ma Bongshik erano sempre stati dei ranker non ufficiali. Ma ora aveva deciso di rivelarsi al mondo. Finchè erano decisi, non intendevano farlo in modo grossolano.


“La nostra apparizione deve essere magnifica. Proprio come una certa persona.”


Eat Spicy Jokbal guardò Grid. Grid lo vide e disse semplicemente, “Tornate con l’oro.”


“Va bene. Ne porteremo due di medaglie.”


“…”


L’impeto di Eat Spicy Jokbal! Gli altri giovani giocatori coreani non conoscevano la sua identità e schioccarono le lingue. Si stavano chiedendo perché si sentisse così sicuro. Dall’altra parte, le aspettative di Grid erano alte dato che sapeva chi fosse realmente Eat Spicy Jokbal.


‘<em>Il capo di Carnevale di Sangue.</em>’


Eat Spicy Jokbal era una persona importante che aveva creato e diretto il gruppo di giocatori oscuri più forti e peggiori. Grid aveva anche riconosciuto il potere della sua classe nascosta, Creatore di Dungeon. Grid e Peak Sword erano certi che la sua apparizione sarebbe stato uno shock tremendo per il mondo.


***


[Eat Spicy Jokbal? L’ID è vero. ㅋㅋㅋ]


[Pazzesco! Cos’è?]


[Wow, questo nome è più idiota che infantile.]


[Suppongo gli piaccia lo jokbal.]


Spedizione di soggiogamento era un evento che introduceva il PvP al raid esistente. Tre paesi partecipavano all’assalto nello stesso momento, cacciando il boss mentre si tenevano sotto controllo a vicenda. Il paese che accumulava più danni nei confronti del boss sarebbe stato il campione.


Il boss era un basilisco. Era di un livello sotto al drago, il boss del raid esistente. Se il bersaglio del raid fosse stato troppo forte, i giocatori avrebbero dovuto agire in modo cooperativo invece che controllarsi a vicenda. Per questo fatto, ci si aspettava che l’evento della spedizione di soggiogamento fosse più rapido e più intenso di un raid. Questa era l’intenzione della S.A. Group.


“I nostri primi avversari sono la Corea del Sud e il Giappone. Siamo stati fortunati.”


I paesi partecipanti nel Gruppo A erano la Corea del Sud, il Giappone e la Russia. Era stata una fortuna per i giocatori russi. La Corea del Sud era debole, ad eccezione di Grid  e di Yura. In realtà, i coreani partecipanti a questo evento erano completamente sconosciuti. Il Giappone non era diverso. Damian e Katz non avrebbero partecipato, solo i ranker di secondo livello.


Dall’altra parte, la Russia aveva Alexader. Era il ranker più forte in Russia dopo Knight, che di recente aveva guadagnato la popolarità. L’anno precedente, aveva agito insieme a Kraugel per far arrivare la Russia prima nella classifica globale.


“Il nostro obiettivo è la medaglia d’oro. Dobbiamo farcela in questo primo gioco.”


I risultati dei quattro eventi di gruppo precedenti avevano reso interessante lo sviluppo della Competizione Nazionale. Gli Stati Uniti non avevano vinto alcuna medaglia d’oro, il Canada ne aveva vinte tre e la Cina una. Questo significava che gli Stati Uniti avevano fallito nell’essere primi. Se la Russia avesse avuto successo nel vincere la medaglia d’oro nei due eventi a squadre restanti, forse poteva diventare prima nella classifica generale. I giocatori russi erano motivati.


“Ehi.”


Tre minuti prima che comparisse il boss. Alexander diede uno sguardo al suo successore, Ikonikoski, ora uno dei ranker di punta della Russia. Ikonikoski corse al suo fianco e rispose in modo vigoroso.


Alexander gli diede l’ordine, “C’è una probabilità alta che la Corea del Sud e il Giappone possano sentirsi in crisi e si alleino tra di loro. Dobbiamo puntare ai giocatori coreani all’inizio dell’incontro. Non date loro la possibilità di cooperare con il Giappone.”


Le abilitò di Ikonikoski erano pari al primo Alexander. Sarebbe stato semplice per lui sbarazzarsi da solo dei tre moscerini. Ikonikoski replicò fiducioso.


“Sì! Prenderò quelle scimmie gialle… ugh!”


Ikonikoski urlò all’improvviso. Questo perché Alexander lo aveva colpito dietro la testa. Alexander lo avvertì con un’espressione facciale tetra.


“Non essere razzista.”


“Uh…?”


Alexander era un noto skinhead. Fu folgorato non appena si mise a parlare di discriminazioni razziali. Alexander gli spiegò, “Anche Kraugel è coreano! Stupido bastardo!”


“M- Mi dispiace tanto!”


Molte persone non sapevano che Alexader stava seguendo Kraugel. Ikonikoski non lo sapeva. Non fu in grado di comprendere bene la situazione ma doveva rispondere in questo modo. Aveva paura di Alexander. Proprio mentre la squadra russa era in agitazione,


“Gli avversari del primo incontro sono troppo deboli.” Eat Spicy Jokbal della squadra della Corea del Sud era triste. “Il mio debutto non dovrebbe essere almeno al livello di Kraugel?”


Si trattava dell’esibizione alla quale aveva pensato profondamente. Eat Spicy Jokbal voleva un debutto nel mondo magnifico. Voleva imprimere la sua presenza sulle persone. Tuttavia, la squadra russa era la prima avversaria. Ma Bongshik lo confortò.


“Alexander è piuttosto famoso. È una fortuna che siamo capitati contro di lui.”


“Hmm… Non è la cosa peggiore.”


Sfortunatamente, non poteva fare nulla. Eat Spicy Jokbal pensò in maniera positiva mentre guardava il campo di battaglia. Sabbia e polvere volavano attraverso il canyon scosceso verso il centro della terra desolata e in cima c’era un basilisco.


‘<em>La chiave è salire il canyon per primi.</em>’


La squadra che raggiungeva per prima il basilisco avrebbe accumulato più danno. Alla fine, si trattava di un gioco di velocità. Era uno spazio in cui la magia del volo era bloccata. Chi era in grado di scalare un canyon alto e scosceso rapidamente?


‘<em>Inoltre, gli altri giocatori devono essere tenuti sotto controllo. Bene, non ha nulla a che fare con me.</em>’


Eat Spicy Jokbal rivolse l’attenzione alla caverna situata all’ingresso del canyon.


“È una buona struttura per invocare un dungeon.”


Un Creatore di Dungeon diventava più forte quando venivano creati i dungeo. Non solo per l’aumento delle statistiche. Poteva anche evocare un dungeon che aveva creato in una zona specifica. Eat Spicy Jokbal aveva creato una varietà di dungeon ed era in grado di farcela in modo versatile in ogni situazione, fintanto che il terreno fosse adatto.


“Andiamo laggiù.”


“Sì.”


Viola e Ma Bongshik iniziarono a muoversi verso la base di Eat Spicy Jokbal. Mentre i ranker russi e giapponesi si spostavano verso la cima del canyon, loro si dirigevano verso la caverna posta all’ingresso del dungeon.


『… ???』


『Che significa…?』


Subito dopo l’inizio dell’incontro spedizione di soggiogazione tra la Corea del Sud, il Giappone e la Russia. I cronisti, che erano certi che la Russia avrebbe vinto, rimasero sorpresi. Era assurdo che i membri della squadra coreana si stessero nascondendo dentro la caverna invece di sconfiggere i mostri.


『È difficile considerare questa azione significativa. Devono essere molto nervosi.』


I cronisti pensavano che i giocatori coreani fossero entrati nel panico. Avevano pensato che non ci fosse una possibilità di vittoria e per questo deciso di ‘nascondersi’ nella caverna. Erano dei codardi stupidi. I ranker russi la pensavano allo stesso modo.


“Valgono mezzo penny.”


<em>Scuote scuote.</em>


Alexander rise. Era rimasto sbalordito dal fatto che i giocatori coreani si fossero nascosti per la paura.


“Ikonikoski, ignorali e basta. Muoviti più velocemente dei giocatori giapponesi.”


“Sì!”


I russi si muovevano in maniera ordinata. Durante la scalata del canyon, accorciarono la distanza dai giapponesi. Il basilisco stava beccando la sabbia in cima al canyon. Sembrava che sia il basilisco che i giocatori giapponesi sarebbero stati uccisi dai russi. Ma andò in maniera diversa da ciò che tutti si aspettavano.


<em>Kyao?</em>


<em> </em>


<em> </em>


Il basilisco che stava beccando la sabbia, improvvisamente guardò sotto il canyon. Gli occhi affilati stavano guardando la caverna di ingresso dove si stavano nascondendo i giocatori coreani.


<em>Kyaoooooh!</em>


Il basilisco fece uscire un suono acuto. Le sue lunghe zampe si allungarono. Ignorò i russi e i giapponesi che stavano scalando il canyon e saltò giù.


“Cosa?”


I russi e i giapponesi si infuriarono. Perché era improvvisamente saltato giù quando si erano impegnati così tanto per scalare il canyon? Tra l’altro, si era diretto nel punto in cui si stavano nascondendo i coreani!


“S- Seguitelo!”


Anche se i coreani erano dei moscerini, i loro livelli erano oltre il 250 se stavano partecipando alla Competizione Nazionale. I tre sarebbero stati sufficienti per catturare il basilisco. I ranker russi e giapponesi erano nervosi. Ma le pareti del canyon erano troppo ripide. Non potevano mettersi in pari alla velocità del basilisco. Questo arrivò nella caverna dove i giocatori coreani si stavano nascondendo.


“Ehi! Questa dannata testa di pollo! Resta lì!”


Perché stava facendo così? Perché aveva mostrato così tanto interesse verso la caverna? Alexander si fece queste domande mentre urlava verso il basilisco.


<em>Tak!</em>


Nel momento in cui il basilisco entrò nella caverna.


“Il pollo non è male.”


<em>Sakak!</em>


La spada di Eat Spicy Jokbal tagliò il basilisco. Fu il momento in cui dozzine di telecamere si mossero dai partecipanti russi per concentrarsi su Eat Spicy Jokbal.
                                


                                



