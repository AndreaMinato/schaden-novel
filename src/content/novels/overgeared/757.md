---
title: Capitolo 757
pubDate: 2025-03-20T11:48:41.428Z
tags:
    - overgeared
---


“C’erano dei ranker così bravi in Corea del Sud?”


“Cloud non sapeva fare niente…”


Gli Stati Uniti non erano riusciti a vincere neanche una medaglia d’oro negli eventi a squadre di quel giorno. Il risultato della ‘spedizione di assoggettamento’ era stato molto importante, dato che la loro posizione in classifica si era invertita con quella del Canada. Cloud, il braccio destro di Zibal aveva partecipato alla spedizione. Gli Stati Uniti volevano che Cloud vincesse una medaglia d’oro e non dubitavano che avrebbe soddisfatto le loro aspettative. Eppure, era stato disastrosamente sconfitto dagli sconosciuti giocatori della Corea del Sud. I rappresentanti degli USA erano rimasti tremendamente scioccati da quella situazione inaspettata.


In quell’atmosfera, Skull era impressionato.


“È una combinazione perfetta.”


Skull. Era il giocatore degli Stati Uniti più alto in classifica e quello che si era mantenuto nella top 10 della classifica globale per gli ultimi quattro anni. Aveva usato la sua intuizione eccellente e aveva compreso che il trio di Mangia Jokbal Piccante era perfetto.


Ma Bongshik aveva usato la sua lancia per causare la condizione di stato ‘gelo’. Viola aveva usato la sua magia per massimizzare il potere del freddo e Mangia Jokbal Piccante aveva finito i nemici indeboliti con i suoi potenti attacchi. I tre rappresentanti coreani avevano abilità individuali eccellenti ed elevata compatibilità gli uni con gli altri. Osservandoli si aveva l’impressione che fossero compagni da almeno vent’anni.


‘Grid e Kraugel non riuscirebbero a sconfiggerli facilmente.’


Pensò Skull e vide gli occhi neri di Kraugel brillare d’interesse.


‘Ecco.’


Quando si accorse che i coreani riuscivano ad affascinare le persone in quel modo si rese conto che la Corea del Sud aveva ancora un ruolo significativo da giocare. Era il DNA da giocatori della Corea del Sud, che un tempo era stata incredibilmente potente negli e-sport.


***


“Questo è…”


La sala d’attesa della squadra del Canada. A differenza degli altri giocatori, Chris conosceva già Mangia Jokbal Piccante e si sentiva elettrizzato. Sapeva che anche Grid ne aveva riconosciuto il valore, ma non si aspettava che fosse ad un livello tale da riuscire a fare fuori Henry all’istante.


‘Anche guardando solo la sua statistica della forza, è migliore di me.’


Chris fece attenzione al potere d’attacco di Mangia Jokbal Piccante.


‘Creatore di Dungeon… Non è una classe specializzata nel combattimento. Ha pochissime abilità offensive. Tuttavia, la capacità di esercitare un grosso potere d’attacco è dovuta puramente alla sua forza elevata.’


Era la dimostrazione che la forza di Mangia Jokbal Piccante era molto alta. Il Creatore di Dungeon poteva essere classificato come un architetto. A differenza delle classi di produzione, come i fabbri, i costruttori e i sarti, le cui statistiche aumentavano ogni volta che producevano un oggetto, gli architetti facevano aumentavano forza e stamina di due punti ogni volta che costruivano un edificio.


‘So perché Grid e Peak Sword lo bramano così tanto.’


Mangia Jokbal Piccante era un buon lottatore. Una volta combinata la sua forza con quelle dei suoi compagni, sarebbe diventato un giocatore completo nel PvP. Dopotutto, era stato il capo dell’ex-gruppo di PvP detto Carnevale di Sangue.


‘È diventato più forte in un dungeon…? Un giorno anch’io voglio combattere contro di lui.’


Mangia Jokbal Piccante. Aveva catturato sia l’attenzione dei ranker più popolari sia quello del pubblico, inaugurando uno splendido debutto.


***


『 Vittoria della Corea del Sud! La Corea del Sud ha vinto la medaglia d’oro nella costruzione delle mura dopo la spedizione di assoggettamento! 』


『 La Corea del Sud ha vinto due medaglie d’oro negli eventi a squadre! Non credevo che una cosa del genere fosse possibile… 』


『 Questa è una variabile importante. Gli Stati Uniti non hanno vinto neanche una medaglia d’oro negli eventi a squadre di oggi, mentre il Canada si è lasciato scappare l’opportunità di allungare la distanza con gli Stati Uniti. Anche la Cina, che sta inseguendo questi due paesi, è rimasta scossa. 』


La Corea del Sud aveva scosso tutti e tre i candidati al primo posto. Indovinare quale paese sarebbe arrivato primo nella classifica complessiva stava diventando sempre più difficile.


Canada: Oro (5), Argento (5), Bronzo (1)


Stati Uniti: Oro (4), Argento (5), Bronzo (2)


Cina: Oro (3), Argento (1), Bronzo (1)


Corea del Sud: Oro (2), Argento (1), Bronzo (0)


Regno Unito: Oro (1), Argento (2), Bronzo (4)


Giappone: Oro (0), Argento (1), Bronzo (3)


Francia: Oro (0), Argento (0), Bronzo (3)


Brasile: Oro (0), Argento (0), Bronzo (1)


La Corea del Sud aveva ottenuto due medaglie d’oro e la sua posizione in classifica era salita. Considerando che per la Corea rimanevano ancora Yura, Peak Sword e Grid, c’era un’elevata probabilità che conquistasse una posizione piuttosto alta nella 3° Competizione Nazionale.


Era un risultato totalmente diverso da quello che ci si aspettava prima che la competizione iniziasse. La forza della Corea del Sud aveva superato tutte le aspettative e aveva capovolto l’intero mondo. In Corea del Sud l’atmosfera era festosa.


“Ogni anno la Competizione Nazionale è molto godibile.”


“Sono d’accordo. Grid era attivo l’anno scorso e anche l’anno prima, mentre quest’anno ci sono facce nuove…”


“Ah, sono molto felice! Quest’anno avremo il potenziamento della Competizione Nazionale!”


“Sono molto eccitato per Mangia Jokbal Piccante. Durante la Competizione Nazionale penso che mangerò del jokbal piccante invece del pollo.”


“A me piace Ma Bongshik. Non sapevo ci fosse qualcuno in grado di potenziare l’abilità ‘gelo’ fino a quel punto.”


“Sì, di solito è considerata un’abilità inutile. Deve avere un’intuizione speciale.”


“Se Viola non fosse stata lì, non sarebbero riusciti a fare nulla di tutto questo.”


“È la prima volta che vedo un prestigiatore. Ha una difficoltà elevata.”


Alcuni erano entusiasti, altri erano rattristati! Mentre la Corea del Sud era in preda all’eccitazione, in Cina c’era atmosfera da funerale. Il vasto paese in cui risiedeva un miliardo e mezzo di persone non sapeva cosa fare.


“Anche nella Competizione Nazionale di quest’anno, si classificherà ancora una volta sotto la Corea del Sud?”


“Assolutamente no! Come può una piccola nazione con una popolazione di 50 milioni di persone batterci ogni volta? Non posso accettarlo!”


Forse i sudcoreani avevano geni particolarmente buoni? Alcuni avevano dubbi di questo tipo mentre altri erano furiosi persino che una domanda del genere venisse loro rivolta. Il fatto che la loro grande nazione fosse stata raggiunta da un piccolo paese mandava in pezzi l’orgoglio del popolo cinese. Uno dei 50 giocatori cinesi, Jang Zheng, la pensava allo stesso modo. Era estremamente fiero di essere nato in un grande paese come la Cina e si sentiva abbastanza maturo per farsi conoscere al mondo.


“Una medaglia d’argento… Neanche una medaglia d’argento?”


La Cina era arrivata tra gli ultimi quattro paesi nella spedizione di assoggettamento ed era arrivata alle finali. Jang Zheng aveva pensato che avrebbero potuto vincere una medaglia d’oro contro la Corea del Sud, che aveva sconfitto l’America e la Cina. Ma la realtà era stata crudele. I giocatori cinesi erano stati schiacciati da quelli coreani ed erano stati persino i primi ad essere eliminati. Di conseguenza, la Cina non aveva vinto neanche una medaglia nella spedizione. Nonostante avesse scelto cinque giocatori tra i migliori ranker della Cina. La perdita era immensa.


Jang Zheng, agitato, afferrò alla gola i giocatori che avevano partecipato alla spedizione di assoggettamento.


“Credete di poter continuare a vivere dopo aver umiliato così il nostro grande paese? Uh?”


“Kek! Kekek!”


Tra i ranker cinesi, Jang Zheng era considerato un folle. A sostenerlo aveva suo padre, un ufficiale di alto grado. Era un tipo molto schietto, a cui non importava di ferire gli altri. Si diceva che avesse pugnalato diverse persone con un piccolo coltellino che si portava sempre dietro.


In quel momento, estrasse il coltello e minacciò i suoi compagni.


“Togli quella mano. Anche loro hanno combattuto duramente. Non biasimarli, come se la colpa fosse tutta loro.”


“Hao…!”


Gli occhi iniettati di sangue di Jang Zheng si fissarono su Hao. Aveva voglia di pugnalarlo e ucciderlo seduta stante. Ma Hao non sbatté neanche le palpebre. La presenza di Jang Zheng e il coltello che brandiva non costituivano una minaccia per lui.


“Che!” Hao lo osservò lentamente e alla fine Jang Zheng abbassò il coltello. Lasciò andare i suoi compagni e mormorò, rivolto ad Hao: “Non è buffo? Non sei quello che si è inginocchiato due volte davanti a quei cani coreani? Perché non te ne vai a vivere in Corea del Sud?”


“…Di’ ancora un’altra parola e ti farai male.”


“Ah? Non sei spaventato? Che cosa ho detto? Ah, parlavo solo con me stesso.”


“Sei un rifiuto.”


Hao si voltò, come se non avesse più voglia di discutere con Jang Zheng. Ritornò al suo posto mentre Jang Zheng gridava:


“Ma lo sai? Le persone ti odiano. Inginocchiarsi di fronte al nemico mentre si è davanti al mondo intero? Dovresti stare attento. Se non ottieni dei buoni risultati quest’anno, potresti fare una brutta fine senza neanche accorgertene.”


“…”


Non era una minaccia, ma la verità. Hao si era arreso a Grid nella Competizione Nazionale dell’anno precedente e anche in Battlefield quello stesso anno. La sua posizione non era buona. Se fosse tornato a casa senza risultati, come aveva detto Jang Zheng, avrebbe potuto ritrovarsi un coltello conficcato nella schiena. La Cina era enorme e piena di persone fuori di testa.


Hao chiuse la bocca e Jang Zheng ridacchiò.


“D’altronde, la gente acclamerà me, non credi? Sì, spezzerò quel Grid davanti al quale ti inginocchi ogni anno.”


Jang Zheng aveva costruito una grande officina in Cina, usando la sua ricchezza e il suo potere. Aveva assunto più di 100 giocatori di alto livello e aveva ordinato loro di dedicarsi agli assalti, per ottenere oggetti di valore. Al momento, Jang Zheng aveva raggiunto il massimo livello, sia in quanto ad oggetti sia in quanto ad abilità. Hao si era arreso quando Jang Zheng aveva annunciato la sua intenzione di partecipare al PvP di quell’anno.


‘Grid, sta’ attento. Riceverai ogni tipo d’insulti se perdi contro di lui.’


In quella situazione, lui era preoccupato per Grid piuttosto che per il suo paese. Hao si rese conto dei suoi sentimenti e sorrise amaramente. Si meritava di essere bollato dalla sua gente come traditore.


***


“Come va?”


Mentre tornavano da due diversi eventi, le medaglie d’oro appese al collo di ognuno dei membri del trio di Mangia Jokbal Piccante scintillavano. Erano le prime medaglie d’oro che la Corea del Sud aveva vinto quell’anno. Gli occhi dei giocatori più giovani risplendevano più dell’oro quando vedevano quelle medaglie.


“Fratelli, Sorella! Siete stati grandiosi!”


“Vi ammiro!”


“Ad essere onesto, quando ho visto il vostro ID… No, vi ammiro davvero!”


“Uhuhuhuh!”


Mangia Jokbal Piccante gonfiò il petto davanti alla reazione entusiastica degli altri giocatori. Grid andò da loro per una stretta di mano.


“Avete sofferto. Congratulazioni e grazie.”


“Um… um um! Perché mi stai ringraziando? Non credere che abbia conquistato la medaglia d’oro per te!”


Mangia Jokbal Piccante stava per afferrare la mano di Grid quando, improvvisamente, gli voltò le spalle. Era acqua passata, ma dopotutto era stato Grid a far sciogliere il Carnevale di Sangue e a rubare l’uovo del drago folle. Le abilità di Mangia Jokbal Piccante erano carenti e non poteva lamentarsi. Tuttavia, non aveva alcuna intenzione di fare l’amico con Grid.


Bah! Viola sbuffò e si avvicinò a Grid al posto suo.


“Jokbal è un po’ intransigente. Re di Overgeared, siate generoso e cercate di capire.”


“…”


Viola continuò ad essere amichevole con Grid per tutta la durata della Competizione Nazionale. Grid vide che Mangia Jokbal Piccante era circondato da altri giocatori e le chiese con cautela.


“Non dai la colpa a me?”


“È ovvio che incolpo te. I nostri affari sono crollati a causa tua.”


“…”


“Ma non voglio vendetta solo perché so che la colpa è tua. Osservando come tratti Jokbal, sembri il tipo di persona che può offrirci un profitto persino più grande di quello che avevamo prima.”


Lei l’aveva capito. Grid voleva che Mangia Jokbal Piccante si unisse al Regno di Overgeared. Era chiaro che il potere della Gilda Overgeared sarebbe aumentato enormemente se si fossero uniti anche loro.


“Tu comprendi le persone molto bene. Voglio anche te. Potremmo essere di grande aiuto l’uno all’altro.”


“Lo penso anch’io. Ma…”


Il problema era Mangia Jokbal Piccante. Sarebbe stato difficile per loro diventare compagni, a meno che Mangia Jokbal Piccante non avesse aperto il suo cuore. Grid pensava a questo, quando Viola menzionò una persona completamente diversa.


“Quando si sveglierà la principessa ti odierà. Perciò, probabilmente per un po’ non potremo unirci a te.”


“Principessa?”


“La più giovane tra i fondatori del Carnevale di Sangue. È una studentessa universitaria molto carina. Uhuh, ma per favore sta’ attento, perché la ragazza è un leopardo feroce.”


***


Il programma del secondo giorno era terminato. La Cina, l’Inghilterra e la Mongolia avevano vinto le medaglie d’oro nei tre eventi individuali tenutisi dopo gli eventi a squadre.


C’era stato il ‘gioco della verità’, in cui i giocatori dovevano conquistare il cuore di 10 PNG basandosi sugli indizi ottenuti durante il gioco. Non appena Grid vide che Huroi aveva preso parte all’evento, pensò: ‘Ah, si mette male.’ Ma inaspettatamente, era stato un grande successo. Huroi non aveva neanche nominato i genitori dell’avversario, nonostante si fosse trovato davanti a sfide stressanti. Aveva dimostrato la sua dignità affascinando con calma i PNG. Osservandolo, Grid si era ricordato che la classe di Huroi non era quella di ‘imprecatore seriale’, ma di oratore.


Rimanevano nove eventi. L’indomani, la 3° Competizione Nazionale sarebbe terminata.


Poi…


“Inizia adesso.”


Grid, Yura, Peak Sword e Toon. I membri dell’ammiraglia della Corea del Sud erano pronti a giocare.
                                


                                



