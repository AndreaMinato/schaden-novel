---
title: Capitolo 762
pubDate: 2025-03-20T11:48:41.430Z
tags:
    - overgeared
---


Solo un minuto. Peak Sword aveva sconfitto un essere che le persone percepivano come il migliore in un tempo davvero minimo. Anche Peak Sword era morto, ma alle persone questo non importava.


“Impossibile! Un bug!”


Quelli che adoravano l’Eroe negarono la realtà.


“Questo non è sufficiente per battere Kraugel quest’anno?”


“Il migliore non è né Kraugel né Grid, ma Peak Sword.”


Alcuni ficcanaso accolsero con gioia la situazione. Un turbine di confusione attraversò il pianeta. Ma questo Peak Sword non lo sapeva.


“Anf… Anf…”


Peak Sword era morto in cambio per aver utilizzato lo stato intossicato di Iyarugt. Tutto il suo corpo era madido di sudore quando si scollegò. Sarebbe stato un fallimento se avesse mancato un solo attacco. In mezzo a questo pesante fardello, lottare contro l’Eroe aveva intimidito Peak Sword. La forza mentale che era stata consumata era enorme.


‘<em>Dio Grid che riesce a scontrarsi con questo mostro per una dozzina di minuti…</em>’


La figura di Grid divenne ancora più importante mentre Peak Sword rimaneva sdraiato all’interno della capsula tremando.


Grid, che aveva lottato contro l’Eroe un anno e tre mesi prima, non poteva che apparire un gigante agli occhi di Peak Sword.


Inoltre, il Grid di quest’anno aveva creato l’oggetto ‘Fodero di Iyarugt’, che avrebbe potuto devastare il Kraugel dell’anno scorso in due colpi.


‘<em>Dio Grid è davvero… un dio.</em>’


“… Giocatore Peak Sword? Giocatore Peak Sword!”


“Ah.”


Peak Sword si riprese dai suoi pensieri. Dalla capsula guardò in alto e vide un presentatore avvicinarsi. L’emozionato presentatore spinse il microfono verso di lui.


“Hai fatto un lavoro grandioso! La gente si chiede come hai sconfitto il cielo al di sopra del cielo in un solo minuto e un secondo. Fino adesso hai nascosto le tue abilità?”


Al tempo della Competizione Nazionale dello scorso anno, Peak Sword era stato etichettato come ‘l’inutile Peak Sword’. Nonostante si trovasse nella top 15 della classifica globale, non aveva vinto una sola medaglia. Poi quest’anno, la posizione in classifica di Peak Sword era scesa al 20° posto. Le persone non si aspettavano da lui un ruolo attivo nella competizione di quest’anno. Eppure c’era stato un ribaltamento.


Gli occhi del presentatore brillarono come delle lanterne mentre la folla era senza fiato. Peak Sword comprese che il mondo era concentrato su di lui e si asciugò il sudore che gli stava scendendo lungo la guancia. Poi parlò con la sua espressione migliore.


“Conosci Overgeared?”


“…”


“Conosci Dio Grid?”


“…”


Fu una sfortuna. Fu impossibile avere un’intervista normale con Peak Sword, che era affascinato dal potere del Fodero di Iyarugt e dagli oggetti di Grid. Perse l’occasione di rinascere come la miglior stella nel mondo.






[Il segreto nella medaglia d’oro di Peak Sword sta negli oggeti di Grid?]


[Grid ha reso utile l’inutile Peak Sword.]


[(Colonna) Se Grid avesse preso parte ad Abbattimento dell’Eroe, sarebbe riuscito a sconfiggere l’Eroe più velocemente di Peak Sword?]






E così via. Le testate di tutto il mondo si erano concentrate su Grid invece che su Peak Sword.


***


“Dio Griiiiiid!”


Successivamente al termine degli eventi di abbattimento dell’eroe e penetrazione della cascata. Peak Sword indossava due medaglie d’oro che rappresentavano i desideri di 50 milioni di persone e corse dritto nella sala d’attesa. Strinse entrambe le mani di Grid e urlò.


“Incredibile! Ho vinto una medaglia d’oro grazie al tuo oggetto! Sei davvero il migliore! Un dio!”


“…”


<em>Sputa, sputa! Sputa, sputa, sputa!</em>


Peak Sword era così emozionato che continuò a sputare per tutto il tempo in cui parlò. Il volto di Grid divenne terribilmente fradicio.


“No, come hai creato questo mostro di un fodero?”


“Ecco…”






[Fodero di Iyarugt]


Resistenza: 200/200


* Il potere demoniaco di Iyarugt è fornito dal Fodero di Iyarugt. L’1% dell’energia demoniaca verrà caricata ogni 10 secondi.


* Estrarre Iyarugt consuma l’energia demoniaca di Iyarugt. Verrà perso l’1% dell’energia demoniaca al seocnod.


* Una volta che è stato caricato il 20% dell’energia magica, Iyarugt entrerà nello stato soddisfatto. A questo punto, Iyarugt si sottometterà facilmente al proprietario e guadagnerà il 20% del potere d’attacco. Questo stato viene mantenuto per 30 secondi dopo che la spada è stata estratta. Il tempo di ricarica di Estrazione della Spada viene ripristinato.


* Una vola che il potere magico si è caricato al 70%, Iyarugt entrerà nello stato ‘eccitato’. A questo punto, Iyarugt non ascolterà gli ordini del proprietario e si muoverà di sua volontà. Questo stato viene mantenuto per 70 secondo dopo Estrazione della Spada. Il tempo di ricarica di Estrazione della Spada viene ripristinato.


* Una volta che il potere magico si è caricato al 100%, Iyarugt entrerà nello stato ‘intossicato’. A questo punto, Iyarugt riconoscerà il proprietario come una sua preda. Il danno di estrazione della spada di Iyarugt aumenterà del 500%. L’utilizzatore perderà il 50% della sua salute in 4 secondi e morirà entro 30 secondi. Per poter evitare la morte, la spada deve essere recuperata entro 10 secondi ed Estrazione della Spada non potrà essere utilizzata per due minuti mentre l’energia demoniaca è in declino. Nel momento in cui l’Estrazione della Spada viene utilizzata di nuovo, la morte è istantanea.


Condizioni per l’utilizzo: Nessuna. Tuttavia, l’arma è limitata a Iyarugt.






Grid aveva avuto successo nell’ottenere una pietra del sangue nella 2° Competizione Nazionale. Ma non era stato facile trovarne un utilizzo. Iyarugt era già una spada e mancava la quantità per creare un’armatura. Poi, aveva assaltato Belial e si era assicurato una gran quantità di materiali. La pietra di sangue venne messa da parte. Grid aveva ignorato la pietra di sangue finchè non fece un’ipotesi prima della Competizione Nazionale.


Forse il motivo per cui l’anima di Iyarugt era sigillata in una spada fatta di pietra di sangue era perché quest’anima era compatibile con la pietra di sangue? Iyarugt non sarebbe diventato più forte se fosse stato creato un fodero con la pietra di sangue? Grid si ossessionò nel rinforzare i suoi oggetti prima di affrontare Kraugel e creò immediatamente un fodero. Il risultato fu il Fodero di Iyarugt. Era un fodero bellissimo che si adattava agli standard di Iyarugt.


“Come puoi vedere, è nato un potente fodero. È forte, ma le penalità sono enormi.”


Lo stato soddisfatto di Iyarugt non aveva alcun merito per Grid, che possedeva la Spada dell’Illuminazione. Anche con un incremento del 20% nel potere d’attacco, Iyarugt era debole in confronto alla Spada dell’Illuminazione. Lo stesso valeva per Iyarugt eccitato, che era incontrollabile.


E lo stato intossicato di Iyarugt? Come era successo, nemmeno lo stato intossicato di Iyarugt aveva attratto Grid. C’era un incremento del 500% nel potere d’attacco puro ma poteva essere utilizzato in sicurezza solo per tre secondi. Il danno non era elevato in confronto ai vari effetti di Spada dell’Illuminazione.


‘<em>Ovviamente, il potere d’attacco puro è più alto di quello della Spada dell’Illuminazione. Ma questa è più stabile.</em>’


Non vedeva il valore nello scambiare la Spada dell’Illuminazione solo per un danno più elevato. Ovviamente, questo solo nel caso in cui Grid la utilizzava ‘direttamente’.


Grid ne era convinto e aveva raggiunto Peak Sword.


“Ora, non dovresti restituire gli oggetti presi in prestito?”


La storia era diversa quando erano le Mani di Dio ad utilizzarla. Alle Mani di Dio non si applicava il concetto di salute e potevano utilizzare Iyarugt intossicato con meno penalità.


“S- Sì. Ovviamente.”


Peak Sword si stese direttamente nella capsula.


La sinergia di Peak Sword e di Iyarugt, che vantava un potere d’attacco elevato, era di certo fantastica. Ma non aveva il diritto di usare Iyarugt dato che non aveva il potere demoniaco. Era possibile utilizzarlo solo quando Iyarugt era nello stato intossicato e questo significava che il danno era più grande del guadagno.


La spada era inappropriata per Peak Sword, tranne che in un evento unico come la Competizione Nazionale. Peak Sword non bramava affatto Iyarugt. Tuttavia.


“S- Scusami, Dio Grid. Una volta che richiederò i minerali da questa medaglia d’oro, puoi creare un set con lama e fodero per me?”


Peak Sword fece la richiesta con attenzione. Grid annuì immediatamente.


“Ovviamente.”


Un sottoprodotto di una creatura sacra. Considerando che il potere del fuoco era racchiuso nel Respiro della Fenice Rossa, c’era una forte possibilità che il Respiro del Dragone Blu contenesse il potere del fulmine. Gli oggetti con attributo del fulmine probabilmente ricevevano effetti di aumento della velocità.


“Chiedi il Respiro del Dragone Blu.”


Quanto sarebbe diventato forte Peak Sword? Grid tremò. Si sentiva orgoglioso che le sue abilità potevano aiutare qualcuno a crescere. E il tempo passò…


Ora Resta solo l’ultimo evento!


Il terzo giorno della Competizione Nazionale. Otto dei nove eventi erano terminati, lasciando solo quello di chiusura. Il PvP. Il grande incontro che il mondo aspettava da oltre un anno, il momento in cui Grid e Kraugel si sarebbero riuniti.


“Ku! Kukuku! Finalmente, il momento è giunto!”


Seuron dell’Argentina.


“Grid e Kraugel, posso buttare via la spazzatura con il mio potere!”


Zhan Zheng della Cina.


“Grid! Quest’anno mi prenderò la vendetta promessa! Neutralizzerò i tuoi oggetti con il potere dell’Erosione!”


Tarma del precedente Carnevale di Sangue.


E…


“…”


Il cielo al di sopra del cielo.


Nello stadio stava convergendo un totale di 32 persone. Ovviamente, Grid faceva parte di loro.






Corea del Sud: Oro (6), Argento (1), Bronzo (2)


Stati Uniti: Oro (5), Argento (8), Bronzo (4)






“Grid, abbi la forza!”


“Per favore, vinci quest’anno!”


“Kraugel! Assicurati la vittoria quest’anno!”


“Il primo posto della classifica globale deve essere degli Stati Uniti!”


“Grid! Grid! Grid!!”


“Kraugel! Kraugel! Kraugel!”


Le urla della folla risuonarono per tutta Tokyo. Il Tokyo dome era in fibrillazione. Il cielo al di sopra del cielo e la persona vicina a raggiungerlo. Chi dei due sarebbe caduto quest’anno?


Nel mezzo del tifo e delle aspettative delle persone.


“Durante scelta della spada santa.”


Grid e Kraugel erano a faccia a faccia nello stadio. Grid iniziò a parlare.


“Mi sono sentito sollevato quando tu hai preso la medaglia d’oro e Yura quella d’argento.”


“…”


“È stata una fortuna. Non hai perso. Il mio cuore non avrebbe battuto così velocemente se fossi stato sconfitto da qualcuno che non fossi io.”


La persona che avrebbe incrinato il cielo doveva essere Grid. Era l’ultima prova che rimaneva prima di raggiungere la cima.


“Quest’anno, vincerò di sicuro.”


Kraugel rispose brevemente al motivato Grid.


“Non vedo l’ora.”


Per Kraugel, Grid era un essere speciale. L’unica persona contro cui la vittoria non era garantita. Nello scontro finale di oggi, Kraugel poteva essere più impaziente di Grid.
                                


                                



