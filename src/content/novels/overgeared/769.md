---
title: Capitolo 769
pubDate: 2025-03-20T11:48:41.442Z
tags:
    - overgeared
---


‘<em>Da questo momento, la cosa si fa seria.</em>’


<em>Kuooooooh!</em>


L’aura rosso-violacea intorno a Grid. Kraugel sapeva cosa fosse. Anche il Maestro di Spada Muller era stato un Re Eroe.


‘<em>Energia del combattimento…</em>’


Proprio come Grid aveva appreso di Pagma, Kraugel aveva imparato a conoscere il precedente Maestro di Spada Muller. Era a conoscenza di numerosi episodi su Muller che le persone normali non sapevano. Non poteva non conoscere l’energia del combattimento.


‘<em>Il potere dell’eroe degli eroi.</em>’


Si diceva che Muller fosse diventato completo combinando l’energia del combattimento con l’energia della spada. Da quando Grid era stato nominato il Re Eroe, Kraugel non aveva più potuto seguire Muller. Sarebbe caduto nella disperazione se avesse continuato ad inseguire l’ombra di Muller. Ma Kraugel era un pioniere a suo modo. Non c’era motivo di essere ossessionati dal titolo di Re Eroe dato che non seguiva Muller. Quando Grid diventò il Re Eroe, Kraugel poté congratularsi con lui in modo genuino.


<em>Clink!</em>


Sarebbe stato un combattimento difficile che non poteva essere messo a confronto con quello dell’anno precedente. L’espressione di Kraugel si calmò mentre affrontava l’energia del combattimento di Grid. Ma era solo un’apparenza. Le sue mani, che stringevano Zanna Bianca, erano ricoperte dal sudore. Una tensione comparabile a quella volta in cui aveva affrontato il Grande Demone Drasion. Significava che la figura di Grid eguagliava o superava quella di un grande demone indebolito.


“Da adesso in avanti, sarà diverso!”


Grid, emozionato, corse verso di lui. Era più veloce e più forte grande alla sua energia del combattimento che stava crescendo.


<em>Jeeeeeong!</em>


“Kuk…!”


La spada di Grid scese ad una velocità incredibile! Kraugel digrignò i denti e si difese. Il peso dietro l’attacco di Grid sembrava come un’enorme montagna. Il corpo e la mente di Kraugel furono portate all’estremo.


<em>Jaaeng! Jjejeong! Jjeejeeeong!</em>


Ogni volta che colpiva la spada di Kraugel, l’energia di combattimento di Grid aumentava e la sua velocità di attacco cresceva. L’implacabile luce rosso scuro premeva Kraugel da tutte le direzioni, facendolo indietreggiare di diversi passi.


Alla fine.


<em>Tak!</em>


La schiena di Kraugel finì contro una vecchia colonna. Grid si stava già muovendo in avanti con il suo lavoro di piedi.


“Cuspide!”


Era una delle abilità base dell’Arte della Spada di Pagma. La potente abilità, che trascurava un certa quantità di difesa, cadde come un fulmine. Improvvisamente, nella mente di Kraugel si fece strada una domanda. Cuspide non era un’abilità che Kraugel aveva contrattaccato due volte in passato? Ogni volta che Grid aveva usato Cuspide, aveva ricevuto indietro il colpo con Squarcio del Cielo, subendo un ingente danno. Non si sarebbe dovuto dimenticare di questo fatto.


‘<em>Sta cercando di fare qualcos’altro separatamente?</em>’


L’intuizione di Kraugel gli diceva di non utilizzare Squarcio del Cielo. Mentre la spada di Grid scendeva, Kraugel usò Spada Sipario per difendersi.


In seguito.


‘<em>Tzè!</em>’


Grid, che si stava preparando ad utilizzare Rotazione, schioccò la lingua. Esatto. L’intenzione di Grid era quella di rimandare il contrattacco a Cuspide, Squarcio del Cielo, indietro a Kraugel usando Rotazione. Ma la cosa si rivelò vana.


<em>Jjejeong! Jjejejeok!</em>


<em>Kuwaaaaang!</em>


La collisione di Cuspide con Spada Sipario creò una potente onda d’urto. Ovviamente, il pilastro su cui Kraugel era appoggiato di spalle, così come i tre metri alla sua sinistra e alla sua destra, vennero spazzati via dall’onda d’urto. In quel momento un angolo del castello crollò.


<em>Kurururung!</em>


Il crollo del pavimento e il sollevamento della polvere nascosero Grid e Kraugel. I cronisti e gli spettatori si guardarono intorno per cercare tracce dei due.


<em>Kuuong!</em>


Grid volò fuori dal fumo. Un salto! Aveva immediatamente sollevato il suo corpo e usato la magia.


“Rivelazione Magica!”






[È stata usata Rivelazione Magica (potenziato)]






<em>Paat!</em>


Dal corpo di Grid si liberò il mana che scansionò la zona intorno a lui.






Nome: Kraugel


Livello: ??


Classe: ???


Statistiche: ???


Razza: Umano


Status: Giocatore






Da quando aveva raggiunto il livello tre nel Continente Est, Rivelazione Magica (Potenziato) mostrava a Grid una piccola parte delle informazioni del bersaglio, oltre alla localizzazione di Kraugel. Si trovava proprio di fronte a lui.


<em>Chaeeng!</em>


Grid sguainò in fretta la sua spada, ma questa venne fermata in mezzo all’aria di fronte a lui.


<em>Sururuk.</em>


Tra le alte guglie fluttuava la luna piena. Fu rivelato Kraugel, che si era nascosto nella luce della luna grazie a Passi di Luce Bianca. Il suo respiro era pesante mentre bloccava la spada di Grid. I cronisti, gli spettatori e il pubblico, che stavano guardando la scena, rimasero disturbati.


『La condizione di Kraugel non è strana…?』


『Vero? 』


Kraugel era diverso da Grid. Neutralizzava i suoi bersagli con il controllo puro piuttosto che sopraffacendoli con le statistiche fisiche, le abilità o gli oggetti. Eppure il suo controllo delle abilità non venivano evidenziate quando lottava contro Grid. Durante la battaglia, sembrava affidarsi esclusivamente alle abilità, come Grid.


Le persone iniziarono a speculare.


“Il controllo di Kraugel è diminuito rispetto a prima?”


“O forse il controllo di Grid eguaglia quello di Kraugel…?”


“Ad ogni modo, la situazione è diversa rispetto al passato.”


Il motivo per cui le persone invidiavano Kraugel era per il suo controllo. Se solo potevano muoversi bene come lui. Se solo potevano prendere lo stesso freddo giudizio in quella situazione. Quanti ranker erano in grado di seguire anche solo la metà di Kraugel? La gente aveva sempre pensato questo.


Ma non lo pensarono quando videro l’attuale Kraugel. Sembrava essere in condizioni peggiori del solito nel confronto con Grid.


‘<em>È la conseguenza di essere diventato un Maestro di Spada?</em>’


Una classe leggendaria. Ovviamente, tra tutte il Maestro di Spada era la classe con il potere migliore. Un esempio era Spada dello Spazio che divideva in due il mondo. Forse Kraugel si era ossessionato con il potere di queste abilità da essersi dimenticato la sua forza? Il suo controllo era diminuito perché era diventato dipendente dalle abilità?


Le persone che pensavano questo non riuscivano nemmeno ad immaginarlo. In realtà, Kraugel attualmente stava controllando quattro spade contro le Mani di Dio. Questo per poter bloccare la forza di Grid con le Mani di Dio, che risultava avere una maggiore padronanza rispetto al passato. Ma la gente non conosceva i principi di Controllo di Spada e non riusciva a comprendere la posizione di Kraugel.


Dall’altra parte.


‘<em>È dura?</em>’


Grid comprese leggermente la situazione in cui si trovava Kraugel. Era necessario un delicato sistema di comando per poter creare movimenti di alta qualità con le Mani di Dio, anche per il Discendente di Pagma. Grid suppose che anche il Controllo di Spada di Kraugel fosse altrettanto difficile e i suoi pensieri erano corretti. Il potere mentale di Kraugel veniva consumato ad una velocità doppia dopo aver usato Controllo di Spada.


‘<em>Mani di Dio! Continuate ad attaccare Kraugel! Non riposate!</em>’


Grid massimizzò i benefici delle Mani di Dio. Sfruttò a pieno gli oggetti ego che potevano agire di proprio conto. Era la grandezza degli oggetti esclusivi alla classe leggendaria che Kraugel non aveva ancora ottenuto.


<em>Peng! Pepepepeng!</em>


Le Mani di Dio definirono Kraugel come bersaglio e iniziarono a lanciare Missili Magici. Le quattro spade stavano interferendo con il Mjolnir. Allora Grid avrebbe abbandonato il Mjolnir e li avrebbe usati come supporto a distanza.


<em>Syuok! Syuok!</em>


Kraugel si mosse a zigzag per evitare i Missili Magici. Grid attaccò nei momenti che gli si presentarono in questa situazione. Kraugel, che stava cercando di difendersi con Super Sensibilità, si fermò per tentare di rispondere all’attacco. Allora, dietro di lui apparve un nuovo Grid. Si trattava del Doppelganger Randy. Era la prima volta che Grid evocava i suoi compagni animali nei suoi scontri con Kraugel. Era l’influenza di Battlefield. Ora Grid era diventato consapevole. Anche i compagni animali avevano le loro abilità. Comprese che era uno spreco astenersi dall’usare i compagni animali nel nome del gioco leale.


“Assassinio!”


Nello stesso momento, Randy fu in grado di riprodurre l’abilità del suo padrone.


“Squarcio del Cielo.”


<em>Kwajak! Kwajajak!</em>


Non appena Randy fece la sua comparsa, venne colpito dal contrattacco di Kraugel e morì. Uno dei due compagni animali su cui Grid aveva fatto affidamento per molti anni era svanito. Ma Grid non era sconvolto.


“Scusa…!” Si scusò con Randy diventato cenere. “Sei stato abbastanza brvo!”


Grid mandò il suo incoraggiamento.


“Cuspide Assassina!”


Poi, finalmente completò il lavoro di piedi della sua abilità fusa. Era una cosa che non era stato in grado di fare durante la battaglia perché veniva bloccato da Kraugel. Se non fosse stato per Randy, che aveva distolto l’attenzione di Kraugel, Grid non sarebbe mai stato in grado di completarlo.


<em>Kuooooooh!</em>


Il fendente ultimo che conteneva l’intenzione di uccidere. Venne subito collegato ad una pugnalata. L’abilità per cui Grid si era addestrato per avere a che fare con il suo clone nell’Arcipelago di Behen, stava devastando il bersaglio dato che ignorava la difesa. Era la seconda abilità più potente dell’Arte della Spada di Pagma.


Si trattava di un’abilità contro cui Kraugel non poteva far fronte con il suo contrattacco, Squarcio del Cielo. L’anno prima, Kraugel aveva utilizzato Jajinmori, che si attivava istantaneamente nel corto raggio, per bloccarlo.


‘<em>Troppo tardi…!</em>’


Il Kraugel di quest’anno aveva abboccato all’amo rappresentato da Randy. La reazione di Kraugel a Cuspide Assassina avvenne troppo tardi.


<em>Sakak!</em>


La spada rosso scura scese dritta verso Kraugel.


<em>Puok!</em>


Poi, seguì una pugnalata. L’abilità più forte che esercitava una forza incredibile. Poneva i muscoli del giocatore sotto un pesante fardello e c’era il rischio di arrecare la perdita di 4.500 punti salute.






[Hai causato 63.300 danni al bersaglio!]






Cos’erano 4.500 punti salute in confronto al causare una ferita critica a Kraugel? Grid sorrise per la soddisfazione.


<em>Snap!</em>


Kraugel tirò fuori una pesca d’oro e la morse. Era l’oggetto ultimo per il recupero della salute che Kraugel aveva ottenuto in cambio di essere diventato il Piccolo Eroe di Pangea. La pesca d’oro ripristinava la salute del giocatore al massimo. Grid aveva ignorato le varie regole del PvP con l’intenzione di creare un ‘grande spettacolo’. Fu Kraugel a sfruttare in maniera positiva la nuova regola del PvP secondo cui ‘le pozioni posso essere utilizzate’.


“Cosa…?”


Grid rimase confuso quando la salute di Kraugel si ripristinò al massimo.


Kraugel allontanò Grid usando Jajinmori, poi utilizzò una delle abilità finali uniche del Maestro di Spada, ‘Spada della Condanna’. A differenza di Spada dello Spazio che era ad ampio raggio, questa abilità mirava un bersaglio singolo e il suo potere trascendeva quello di Spada dello Spazio. Era l’inizio di un contrattacco in larga scala.


Usando Spada dello Spazio all’inizio, Kraugel aveva fatto deliberatamente consumare a Grid Movimento Senza Restrizioni. Era nella posizione di vincere. Anche se aveva solo una possibilità dell’1%, Kraugel ci sperava. Desiderava essere l’obiettivo di Grid ancora per un anno e brandì Spada della Condanna.


Ma c’era un detto secondo cui i cieli non amavano i geni di breve durata. Il talento brillante giunse con una maledizione letale.






[La Vera Zanna Bianca sta risuonando!]


[La maledizione ‘Sguardo di Bunhelier si è attivato!]


[Ritirata!]






[Sguardo di Bunhelier]


Il malvagio dragone Bunhelier veglia sempre su di te.


Un giorno potresti essere attaccato mentre Bunhelier si sente irritato.


Condizioni per l’attivazione dell’abilità: Casuale






Era la maledizione legata a Zanna Bianca. Non si era mai attivata prima e lo stava facendo adesso, in uno scontro che Kraugel aveva sognato per tutto l’anno passato.


<em>Kurwarwarwarwar!</em>


Con un ruggito che scosse la terra, apparve un’enorme ombra che cancellò la luna.


“Evitalo!”


Kraugel smise di usare Spada della Condanna e si affrettò ad urlare verso Grid. Si era attivata la situazione peggiore a causa del sistema di probabilità. Non c’era tempo di biasimare nessuno. Kraugel non voleva rovinare la situazione. Non poteva ignorare le conseguenze di ciò che sarebbe successo se Grid fosse stato calpestato dal dragone mentre l’intero mondo stava guardando. Doveva assumersi la responsabilità della situazione che si stava svolgendo.


“Movimento Senza Restrizioni!”


La condizione per acquisire questo titolo era di ‘assaltare’ tre boss noti di livello più alto ‘da solo’. Non era un’abilità esclusiva di Grid. Era un passo indietro a lui, ma anche Kraugel aveva ottenuto il titolo quest’anno. Per questo, poteva usare Movimento Senza Restrizioni.


<em>Supaak!</em>


Kraugel scappò dal respiro di Bunhelier, scalò le scaglie grigie e raggiunse l’enorme testa. I suoi occhi neri si illuminarono sotto i cappelli corvini quando affrontò il dragone, mentre il mondo guardava a bocca aperta. C’erano solo due persone nel mondo che compresero la situazione. Coloro che conoscevano gli effetti di Zanna Bianca. Uno di questi era Grid.


“Dannata lucertola…!”


Comparire con questo tempismo per intralciare l’incontro?


<em>Kwaduduk! </em>Dal corpo di Grid, si emanò una distintiva energia del combattimento violacea. Il suo sguardo stava seguendo solo Bunhelier. Ignorò Kraugel.


In seguito.


“Spada del Massacro delle 100.000 Armate.”


La potenza dell’Imbattibile Re venne rivelata al pubblico.




                                


                                



