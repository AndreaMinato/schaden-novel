---
title: Volume 1 - Capitolo 77
pubDate: 2025-03-10T08:59:29.208Z
tags:
    - overgeared
---


“Wow...”


“Ohh!”


Il gruppo di Lee Junho tremò. Era la prima volta che vedevano un’arma potenziata così impressionante.


‘È veramente una persona incredibile che può tener testa ad un ragno del canyon.’


‘Potrebbe sembrare un ignorante ma è chiaramente di livello alto! Fantastico. Quando potremo essere come lui?’


Davanti ai loro sguardi desiderosi, Shin Youngwoo tagliò una ragnatela attaccata ad una parete con un singolo fendente. Ancora una volta, il gruppo di Lee Junho provò ammirazione.


‘Si è sbarazzato della ragnatela così facilmente, nonostante non fosse nemmeno stata scalfita dai nostri attacchi combinati.’


Shin Youngwoo alzò le spalle mentre i loro occhi brillavano di ammirazione. “Onestamente, chiunque non riesca a spezzare una ragnatela a questo livello è abbastanza incompetente e patetico.”


“...”


Un tono davvero odioso! Lee Junho e Sim Kiwan erano indignati. La natura poco amichevole del primo di solito lo portava a sputare subito imprecazioni, ma si trattenne in quanto al momento si trovava in una posizione inferiore.


“Haha, siamo ancora degli utenti dal livello basso... è difficile per noi avere a che fare con le ragnatele. Perciò ti prego di aiutarci. Se non lo farai, non potremo scappare e probabilmente moriremo.”


Lee Junho sorrise in modo accondiscendente. Fu qualcosa di nuovo per Shin Youngwoo.


‘Questo ragazzo non andava sempre in giro senza aver paura di niente al mondo? Adesso si comporta così?’


Riuscì a malapena a contenere le risate. Si prese il mento e gesticolò pigramente. “Hmm~ perché dovrei salvarvi? Che benefici potrei ottenere liberandovi? Per natura sono predisposto a odiare i favori gratuiti.”


L’uomo con l’elmo stava palesemente chiedendo di essere pagato! Lee Junho pensò che quel tipo fosse un bastardo privo di tatto, ma non aveva altra scelta.


“Abbiamo speso la maggior parte dei nostri soldi in pozioni, quindi ce ne sono rimasti pochi.”


“Non essere così privo di volontà. Pensate che la vostra vita abbia un valore così basso?”


“...Come saprai, non abbiamo molti soldi perché non siamo utenti con livelli alti.”


“A giudicare dai vostri equipaggiamenti, non siete almeno al livello 80? Se metteste insieme tutti i vostri soldi, non ne verrebbe fuori una somma decente?”


“Se ti dessimo tutti i nostri beni, come vivremmo...? Per favore, abbi pietà.”


Shin Youngwoo era eccitato nel sentirsi pregare da Lee Junho. Si sentiva come se fosse stato costipato per 10 anni e adesso finalmente era riuscito a liberarsi.


‘Si comportava sempre in modo oppressivo con me... Kukuk, okay! Rilasciamo tutto il mio rancore oggi! Questa è l’occasione perfetta per ripagare tutta la vergogna provata! Ira del Fabbro!’


[È stata attivata Ira del Fabbro. La tua potenza di attacco e la tua velocità di attacco aumenteranno significativamente per 20 secondi.]


Shin Youngwoo giurò che gli avrebbe fatto capire come ci si sentiva ad essere bullizzati, così comincio a colpire Lee Junho senza preavviso.


<em>Peeok!</em>


“Kuheeok!”


Lee Junho urlava mentre veniva picchiato a mani nude, anche se sembrava fosse un martello a colpirlo. Non era un’esagerazione. Shin Youngwoo era solo al livello 86 ma i suoi punti forza erano oltre i 700. In più, era attiva l’Ira del Fabbro.


Anche se Shin Youngwoo non avesse avuto una classe leggendaria o delle statistiche alte, Lee Junho era un comune guerriero di livello 88 che aveva investito la maggior parte dei suoi punti statistica in forza piuttosto che in difesa, quindi la potenza di attacco di Youngwoo era una minaccia.


Junho non era equipaggiato con un’armatura speciale perciò avrebbe rischiato di morire se avesse ricevuto 200 colpi di Shin Youngwoo a mani nude. Ed era molto facile colpire qualcuno 200 volte quando non si poteva resistere.


“C-che c’è?”


Shin Youngwoo fece un gran sorriso a Lee Junho. Era come il sorriso di un demonio. “Non intendi darmi soldi ma comunque mi chiedi di salvarti? Non hai proprio vergogna!”


<em>Peeok!</em>


“Kaaack!”


Il pugno di Youngwoo colpì l’addome di Junho. Tossì una piccola quantità di sangue e Youngwoo alzò i pugni per poi colpirgli la mandibola.


<em>Peok peok!</em>


“Cough! N-no! Ci risparmierai se ti daremo i soldi? Perché dovrei darteli?”


“Le vostre pozioni non sono di valore?”


“Vuoi davvero che ti dia tutti i miei beni?”


“Sì, bastardo!”


<em>Peok!</em>


“Ugh! A-aspetta un minuto! Smettila di picchiarmi, pensaci! Vuoi che ti dia tutti i miei averi soltanto per tagliare delle stupide ragnatele?”


“Stupide ragnatele? Sì, esatto. Per me sono semplicemente delle ragnatele, ma per voi? Non potrete liberarvene e morirete!”


<em>Peok peok!</em>


“Ack! H-ho capito! Scusa! Ho sbagliato, R-risparmiami! Ti darò tutto ciò che ho!”


“Va bene.”


“Huh?”


“Non voglio soldi.”


“E-era una presa in giro? Haha! Hahaha! Hey, sei divertente amico. Devi esserti proprio divertito se ci salverai comunque!”


“Che stai dicendo? Vi salverò?”


“Cosa? Non avevo detto che ti avrei dato tutti i miei beni se mi avessi salvato?”


“Tu, bastardo, come faccio a sapere davvero che mi darai tutto quello che hai? Potresti avere 100 pezzi di oro e darmene 1 dicendo ‘perdonami, è tutto ciò che possiedo’, eh?”


“No! Non farei mai una cosa simile!”


“Uh. Non ti salverei nemmeno se mi dessi tutti i tuoi averi.”


“Perché?”


“Non voglio salvarti perché odio le persone maleducate!”


<em>Bam bam bam!</em>


Nella finestra della squadra, la barra della salute di Lee Junho si stava esaurendo. La salute di un guerriero diminuiva nettamente per essere stato colpito a mani nude? Choi Chansung e Sim Kiwan avevano paura.


‘Junho aveva investito la maggior parte dei suoi punti in forza, ma la salute di base di un guerriero è molto elevata. Ma il danno subito da mani nude... Forte...! È molto forte. Non c’è da stupirsi che riesca a cacciare i ragni del canyon. Ma!’


‘Merda!’


Perché usare la violenza contro qualcuno che chiedeva aiuto? Se non voleva aiutare, non aiutare e basta.


<em>Bam bam bam!</em>


Lee Junho veniva picchiato senza essere in grado di muoversi, come un povero cane legato ad un albero nel cortile. Alle altre due persone non piaceva Junho, ma non potevano starsene in silenzio in questa situazione.


“Hey! Perché all’improvviso picchi le persone? Non abbiamo nemmeno fatto nulla di sbagliato.” Rispose Sim Kiwan.


Youngwoo smise di colpire Lee Junho e spostò il suo sguardo. Sim Kiwan scattò per la sorpresa.


‘Quello sguardo negli occhi... Non sono gli occhi di una persona normale!’


Gli occhi di Shin Youngwoo, visibili attraverso l’elmo, sembravano brillare di pazzia...


<em>Bam bam bam!</em>


“Kuaack! Eek! Ugh! Ughh!”


A differenza di Lee Junho, Sim Kiwan era un mago perciò la sua salute di base era molto bassa. Per questo, metà della sua salute era sparita dopo che Shin Youngwoo lo aveva pestato per 10 minuti. Kiwan voleva imprecare ma non osava farlo ad alta voce.


“R-risparmiami...”


Youngwoo strabuzzò gli occhi. “Cosa? Risparmiarti? Hahahaha! Vuoi vivere? Huh? Vuoi vivere? Huh? Hahahahaha! Hey~~ perché sembri così preoccupato? Okay, vado avanti!”


“Aaaagh!”


“...”


Choi Chansung assisteva a questa scena e voleva che fosse un sogno. La persona a cui avevano chiesto di essere salvati si era rivelata un pazzoide che voleva ucciderli! Come era potuto succedere?


‘È un PKer<a href="#_ftn1" name="_ftnref1">[1]</a> professionista?’


Satisfy aveva degli utenti PK<a href="#_ftn2" name="_ftnref2">[2]</a> che rubavano oggetti su richiesta, ma il numero di questa tipologia di utenti non era alto a causa di vari svantaggi. Un utente normale che giocava a Satisfy ogni giorno avrebbe raramente incontrato un PKer. Tuttavia, adesso un giocatore simile era comparso davanti a loro. Comparso dal nulla! Adesso la situazione non era peggiore?


“...Fallo con moderazione.”


Lee Junho, che era stato in silenzio per un po’ dopo essere stato picchiato, parlò mentre Sim Kiwan veniva colpito. Lo sguardo di Shin Youngwoo tornò su di lui.


“Che cosa hai appena detto?”


Gli occhi di Junho erano pieni di istinto omicida mentre urlò. “Ti ho detto di farlo con moderazione, bastardo!”


L’urlo rimbombò nella cava. Questa era la spina dorsale di un guerriero. Sim Kiwan, la cui faccia era insanguinata, lo osservò in attesa.


‘Sì, Junho! Fagliela vedere a questo pazzo psicopatico! Non sei una persona comune.’


Kiwan era semplicemente qualcuno che seguiva ed imitava Junho. D’altra parte, Junho era nato delinquente. Era uno che non aveva paura di nulla. Si diceva che anche i suoi genitori non osassero opporsi a lui.


Sim Kiwan lo conosceva da molto tempo, quindi era ben consapevole della sua personalità violenta. Pensò che gli fosse possibile affrontare quel pazzo con l’elmo. Ma...


“Perché stai gridando così rumorosamente dentro quella ragnatela? Beh? Pezzo di merda. Non sei solo un cane? Eh?”


<em>Peok peok!</em>


“Se non mi fermassi, cosa faresti? Huh? Huh?”


<em>Bam bam bam!</em>


“Perché non provi a sbarazzarti di quella ragnatela prima di urlare? Bastardo incompetente.”


<em>Pepepepeok!</em>


Lee Junho potrebbe essere stato forte nella realtà, ma questa era Satisfy. Non era un luogo dove la forza reale avrebbe avuto qualche effetto. Una persona forte naturalmente sarebbe in cima. Qui, Shin Youngwoo era molto più forte di Lee Junho.


<em>Bam bam bam!</em>


Junho si dimenò nella ragnatela per un po’ prima di volgere un’occhiataccia a Shin Youngwoo. Poi parlò con voce tremante e rabbiosa. “Hei, stronzo! Dove abiti? Eh? Oserai incontrarmi nella realtà? Vuoi morire? Dimmi dove abiti adesso! Verrò ad ucciderti!”


L’istinto era veramente spaventoso. Youngwoo sapeva di essere in una posizione superiore, ma non poté fare a meno di sobbalzare alle parole di Junho. Poi dopo un momento, si ricordò che lui non avrebbe mai potuto scoprire la sua identità e gli rispose sfacciatamente.


“Io? Vivo in Argentina, bastardo.”


Argentina! Nonostante fosse l’8° paese più esteso del mondo, la sua popolazione totale era inferiore a quella della Corea del Sud, che era il 109°. Un paese popolare per le sue forti squadre di calcio! Famoso anche per la cucina tipica, come gli asado (carni allo spiedo e cotte sui carboni). Cosa più importante, si trovava dall’altra parte del pianeta rispetto alla Corea del Sud.


<em>Bam bam bam!</em>


Dopo aver appresso che il pazzoide viveva molto lontano, Lee Junho dovette cambiare atteggiamento.


“M-mi dispiace. Ho sbagliato quindi per favore basta... Non sono stato capace di capire la mia posizione. Mi dispiace davvero, perciò risparmiami. Morirò per davvero...”


A differenza di Shin Youngwoo che poteva dare la caccia a mostri di alto livello grazie ai suoi oggetti e alle sue alte statistiche, Lee Junho era un utente comune. Ci voleva molto tempo per riprendersi dall’esperienza persa dopo essere morto. In più, morendo, avrebbe lasciato degli oggetti.


Per questo motivo, Junho davvero non voleva morire. Era forte contro i deboli, ma debole davanti ai forti. Tra gli ex-compagni, veniva chiamato cane pazzo, ma era il tipico delinquente.


Se il corpo di Lee Junho non fosse stato intrappolato nella ragnatela, Shin Youngwoo gli avrebbe dato l’opportunità di leccargli i piedi.


“Abbaia come un cane e chiamami padrone. Allora ti salverò.”


“D-davvero?”


“Sì.”


“Allora lo farò. Ba...!”


Nel momento in cui Lee Junho stava per abbaiare, Choi Chansung lo interruppe. “Junho, vuoi davvero farlo?”


A Chansung non piaceva Junho. Nonostante ciò era un suo amico, quindi era naturale prendere le sue difese contro il pazzo.


“È un problema se si muore una volta? E poi, c’è qualche garanzia che ti risparmierà una volta esaudita la sua richiesta?”


Shin Youngwoo ne fu certo dopo aver visto Choi Chansung essere l’unico calmo, a differenza dei terrorizzati Lee Junho e Sim Kiwan.


‘Choi Chansung...! C’è davvero lui dietro Junho! È lui il capo. Era lui a comandare Junho alle scuole superiori!’


Finalmente, Shin Youngwoo si spostò davanti a lui e poi cominciò a colpirlo.


<em>Peeok!</em>


Choi Chansung aveva poca salute perciò ricevette un danno maggiore, ma rise piuttosto che sentirsi agitato.


“Sì, uccidici. Essere uccisi da un pazzo è meglio di essere mangiati da uno ragno o suicidarsi disconnettendosi.”


“Q-questo...”


Youngwoo non aveva intenzione di uccidere il gruppo di Lee Junho. Voleva solamente insultarli e colpirli il più possibile, mentre erano disperati. Voleva infliggere tutto il dolore che aveva sopportato. Voleva vedere Lee Junho supplicare. Tuttavia, Choi Chansung riuscì orgogliosamente a resistere.


“Tu... tu bastardo! Davvero non hai paura di morire? Ti va bene anche se morendo perderai esperienza ed oggetti? Eh? Non ti vergogni a morire? Farà anche male.”


Satisfy utilizzava una tecnologia all’avanguardia per riprodurre tutte le sensazioni proprio come nella realtà. Lo stesso valeva per il dolore, ma nel suo caso, questo veniva diminuito a meno di 1/12 rispetto alla realtà. Ad esempio, essere pugnalati sarebbe equivalso alla puntura di un ago. Essere colpiti da un pugno, provocava solo un leggero dolore.


Tuttavia, era come quando le persone si ubriacavano. Ogni volta che si veniva colpiti, la salute diminuiva e la mente diventava confusa. Inoltre, una persona avrebbe naturalmente provato paura alla vista del sangue.


Satisfy ricreava la realtà, perciò alcuni utenti diventavano psicologicamente deboli quando subivano un grosso danno. Era un fenomeno che molti utenti avevano sperimentato ed era un problema sociale. Ma la mentalità di Choi Chansung era forte. Riusciva chiaramente a vedere che questo era un gioco, quindi rimaneva calmo nonostante il sangue negli occhi. Non aveva timore della violenza di Shin Youngwoo.


“È vergognoso togliermi la vita. Adesso, uccidimi. Non importa se lo farai, quindi fai quello che vuoi.”


“È davvero la risposta del boss finale...”


“Boss finale?”


Choi Chansung era confuso da quelle incomprensibili parole. Shin Youngwoo era molto agitato.


‘Merda, se mi mostra questo atteggiamento, non otterrò nessun piacere dalla mia vendetta.’


D’altro canto, Lee Junho e Sim Kiwan capirono che l’impeto di violenza del pazzoide era finito dopo aver sentito le parole di Choi Chansung. Allora cominciarono a sussurrare fra loro.


“Hey, non ne posso essere certo ma... quel folle, non sembra abbia perso il suo desiderio omicida dopo aver sentito quelle parole?”


“Sembra sia così. All’inizio, gli psicopatici sono ossessionati da una certa cosa... Non è lo stesso per lui?”


“Quindi è uno psicopatico che vuole uccidere quando le persone implorano per aver salva la vita, e non gli va quando sente qualcuno supplicare di essere ucciso?”


“Probabilmente...”


“Okay!”


I due si scambiarono uno sguardo e cominciarono a gridare.


“Sì, esatto! Uccidici! Preferirei morire! Preferiremo morire piuttosto che umiliarci!”


“...”


Adesso Lee Junho e Sim Kiwan si stavano comportando come Choi Chansung, e Shin Youngwoo rifletté profondamente.


‘Dannazione, non so cosa fare... Dovrei davvero ucciderli? No, no. Diventerei un PKer, la mia reputazione diminuirebbe e verrei portato in prigione. Maledizione. Cazzo!”


Dopo un po’, alla fine, Shin Youngwoo prese una decisione.


“Tzk, come vi pare. Me ne vado. Fate come volete. Morite di fame o intrappolati in quella ragnatela.”


Dichiarato questo, uscì dalla cava. Era davvero un netto addio. Lee Junho e Sim Kiwan andarono nel panico mentre guardavano la sua schiena allontanarsi.


“...Non era questo quello che volevamo.”


“Ugh! Non ci sarebbe stata alcuna certezza che ci avrebbe salvato, ma non c’era nemmeno bisogno che ci uccidesse!”


Alla fine, si era ritornati al punto di partenza. I tre avevano deciso. Avrebbero potuto o morire di fame o suicidarsi facendo log out. Sarebbero comunque morti.


Lee Junho tremò. “Merda! Se non avesse voluto ucciderci, perché quel pazzo ci avrebbe picchiati? Maledetta canaglia. Perché lo abbiamo incontrato?”


Junho e Kiwan avevano pregato quel pazzoide con l’elmo di risparmiarli. In particolare, Junho stava quasi per abbaiare come un cane. Questo sarebbe stato un ricordo vergognoso che avrebbero tenuto a mente per sempre.


Nel frattempo, Shin Youngwoo uscì dalla cava e...


“Non ci sono ragni? Se fosse possibile, dovrei catturarli e rilasciarli nella grotta. Quelle canaglie, dovrebbero provare la terribile esperienza di essere mangiati.”


Youngwoo non voleva perdere l’occasione di vendetta che il cielo gli aveva donato. Perciò corse a perdifiato per trovare un ragno del canyon. Ma sarebbe stato così semplice catturarlo? Le probabilità di ucciderne uno in una lotta corpo a corpo erano comunque poche. Adesso voleva catturarlo invece di ucciderlo? Era una missione impossibile per Shin Youngwoo.


Alla fine, non riuscì a catturare un ragno e il gruppo di Lee Junho morì di fame.


Sotto la luce della luna, Grid urlò come se avesse voluto svegliare tutti i mostri del canyon.


“Ho perso l’occasione d’oro per vendicarmi! Maledizioneeeeee!”


Shin Youngwoo aveva cercato un ragno per il bene della sua perfetta vendetta. Aveva cacciato tutti i tipi di mostri per farlo, perciò adesso era al livello 92. Per questo, non andò nel panico quando vide cinque lupi del canyon corrergli incontro a causa del rumore.


“Woof woof! Woof!”


“State zitti, maledetti cagnacci!”


“Woof!”


Dopo una feroce lotta, i cinque lupi vennero uccisi e l’affamato Grid mangiò la loro carne.


“È così tardi, dovrei andare a dormire... Porterò a termine la missione domani.”


Adesso la rupe nord non era così lontana.


[1] Presenti nei giochi online, deriva da “Player Killer”, giocatore assassino. Questo tipo di giocatore uccide gli altri giocatori per divertimento o per farli disperare.


[2] Abbreviazione di Player Killer.


Traduzione di MoonRoro29


Editing di Libusemumei
                                


                                



