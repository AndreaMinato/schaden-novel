---
title: Capitolo 775
pubDate: 2025-03-20T11:48:41.448Z
tags:
    - overgeared
---


<em>Fiiiuuu!</em>


Faker fischiò. Era il segnale per chiamare le Ombre Overgeared che aspettavano all’esterno. Ma non ci fu alcuna reazione.


“Anche il nostro Immortal possiede forze ingenti. Ci sono molte persone di talento come te. Per loro, i tuoi sottoposti non rappresentano una difficoltà.” Disse Veradin. Il Cavaliere della Morte attraversò numerosi pilastri per raggiungere Faker, come una scimmia da esibizione. Nella fucina entrarono dieci nuovi cavalieri scheletro. Erano stati invocati dai negromanti che avevano distrutto le Ombre Overgeared in attesa all’esterno e si erano uniti.


Inoltre, i cadaveri dei fabbri si trasformarono in ghoul e iniziarono a sollevarsi da terra.


<em>Chaaeng! Chaaeng!</em>


Il nervosismo di Faker raggiunse il culmine quando bloccò il pugnale del cavaliere della morte, che lo stava inseguendo in maniera persistente. La salute dell’avvelenato Khan non smetteva di calare. Faker era da solo e il numero dei nemici continuava ad aumentare. Più passava il tempo, più lui si trovava in svantaggio. La sua priorità era di uscire da lì, ma il cavaliere della morte chiamato Kyleo era più forte di quanto si fosse aspettato. Si trattava di un assassino di tipo erosione che usava il veleno come arma principale e possedeva anche eccezionali abilità di combattimento da mischia. Era chiaro che in vita era stato una persona forte.


“Coff! Coff!”


Il Cavaliere della Morte Kyleo utilizzava il mana di Veradin per rilasciare costantemente il veleno. L’avvelenamento di Khan peggiorò e aumentò la velocità con cui la sua salute veniva consumata.


<em>Chwarururuk!</em>


La tecnica illusoria che veniva lanciata ad intermittenza limitava l’abilità di Faker. Dal momento che Faker doveva combattere mentre proteggeva Khan, i suoi occhi erano tenuti occupati.


{Faker: Ho bisogno di supporto nella 1° fucina.}


Cercò di mandare un urlo nella finestra di chat della gilda ma nessuno rispose. Era chiaro che i membri di Overgeared si erano scollegati per vedere la finale tra il Re di Overgeared Grid e Kraugel. Li biasimava? No. Se Lauel non lo avesse chiamato per proteggere Khan in caso di pericolo, si sarebbe scollegato anche lui.


<em>Chaaeng! Chaeeeeeng!</em>


Dopo aver scoperto che Faker era vulnerabile alla tecnica illusoria, Kyleo aumentò il numero di volte in cui la utilizzava. Non gli importava del mana di Veradin mentre usava in continuazione le abilità contro Faker.


“Kuk…!”


Faker venne catturato nelle illusioni e gli risultò difficile definire cosa fosse reale. Erano visibili centinaia di pugnali di Kyelo mentre Khan sembrava uno scheletro. I pilastri che aveva vicino ad entrambi i lati si trasformarono in teste di serpente.


<em>Puok!</em>


<em>Seokeok!</em>


Crebbe il numero di ferite sul corpo del confuso Faker. Cadde presto a terra e i cavalieri scheletro e i ghoul si riversarono su di lui. Il volto di Veradin era pieno di gioia. Invece di pensare al suo corpo crollato, Faker puntò a proteggere Khan. Veradin riuscì a comprendere quanto fosse importante la posizione di Khan all’interno del Regno di Overgeared.


‘<em>Va bene. Ho individuato correttamente il bersaglio.</em>’


Era un bene. Il Regno di Overgeared avrebbe ricevuto un ingente danno e Grid sarebbe andato su tutte le furie. Fin dove si sarebbe spinta la pazzia di Agnus mentre veniva cacciato dall’ira di Grid?


<em>Tu-tump! Tu-tump!</em>


Il cuore di Veradin iniziò a galoppare mentre anticipava il futuro.


“Smetti immediatamente di agire!”


Donne e uomini armati dalla testa ai piedi con il set di produzione di massa di Grid apparvero nella fucina. Erano Sua e il Gruppo della Fenice Rossa. Questa era stata l’organizzazione di Lauel. I guerrieri che avevano difeso Pangea. Lauel li aveva messi di guardia al complesso dei fabbri dato che le loro abilità erano superiori a quelle di chi proveniva dal Continente Ovest. Il dispositivo di sicurezza non era rappresentato solo da Faker.


“Oh, non è una bella cosa?”


I negromanti di elite di Immortal. Erano stati catturati dallo sguardo gentile di Sua. Su Satisfy si trovavano molte PNG belle, ma Sua era fuori dal comune. La sua bellezza si posizionava almeno nella top cinque.


“Mi piacerebbe vedere oltre la tua carne. Uhuh! Voglio farti diventare un cavaliere della morte.”


Un negromante stava sbavando. Si trattava del 7° negromante in classifica, Drew. Sua a prima vista era chiaramente un PNG noto, perciò lui era interessato a lei. Veradin annuì perché sapeva che Drew non era soddisfatto con il suo attuale cavaliere della morte.


“Fai quello che vuoi.”


“Bene!”


La ragazza era sua ora che aveva ricevuto il permesso. Drew ignorò i fischi degli altri negromanti e istruì il suo cavaliere scheletro ad attaccare Sua.


<em>Kiyaaaaaak!</em>


Questo cavaliere scheletro corse verso Sua e brandì la spada. Il cavaliere scheletro non era minaccioso per Sua, che aveva avuto a che fare con gli aghi rinforzati a Pangea.


<em>Kieek!</em>


“Cosa?”


“…!”


Gli occhi dei negromanti si spalancarono quando videro che il cavaliere scheletro era caduto con un colpo.


‘<em>Al livello di Faker?</em>’


Un PNG? L’elite nascosta del Regno di Overgeared! Drew la identificò così ed evocò rapidamente un cavaliere della morte. Il tempo di evocazione era breve perché non era al livello di Veradin, ma si trattava comunque di un cavaliere della morte. Esercitava un potere di gran lunga più forte di un cavaliere scheletro.


Sua giudicò che il suo avversario non sarebbe stato facile e sollecitò i membri della Fenice Rossa. “Mi metto in avanguardia. Voi andate a soccorrere Khan!”


“Sì!”


Si trasformò in una mischia. I membri della Fenice Rossa erano diventati molto più forti grazie all’arte della spada di Asmophel e distrussero dozzine di cavalieri scheletro. Nel frattempo, Sua tenne occupato il cavaliere della morte. Proprio come gli altri membri della Fenice Rossa, aveva appreso le tecniche di spada di Asmophel ed era diventata notevolmente più forte di quando stava a Pangea.


Grazie a loro, Faker ebbe una tregua e poté affrontare il cavaliere della morte di Veradin. Khan venne spostato in un luogo sicuro e gli venne dato un antidoto. Ma il suo avvelenamento non venne del tutto guarito. La sua salute si stava lentamente riducendo.


Poi si udì la voce di Veradin. “Avete mai sentito la storia dell’illustre avvelenatore?”


“…?”


“Si dice che ci sia stato un uomo che abbia lentamente ma scrupolosamente applicato più di venti veleni diversi al suo corpo. Questo lo ha fatto per 30 anni. Metteva del veleno anche nella sua vasca da bagno.” Il risultato. “Si dice che l’uomo abbia una costituzione che emette veleno anche solo quando respira. Era un morto vivente. Non era solo un assassino ma un carnefice.”


Quella persona era qui.


“Il mio Cavaliere della Morte, Kyleo. È impossibile disintossicarsi dal veleno estremo che è penetrato nelle sue ossa.”


“…”


Non era una bugia. L’avvelenamento di Khan non era stato alleviato. Si poteva salvare la vita di Khan dato che il danno da veleno non era stato eccessivo da non poter essere curato con una pozione, ma Khan doveva soffrire un dolore terribile. Qualcuno non lo aveva detto? Il dolore che provava un PNG era lo stesso che provavano gli umani nella realtà.


‘<em>Devo portarlo da Sticks.</em>’


La conoscenza e l’esperienza del saggio avrebbero potuto identificare un antidoto per salvare Khan. Faker diede a Khan alcune pozioni per recuperare la salute e si rimise in piedi. Prese un respiro profondo quando fissò Kyleo mentre Veradin rideva.


“Ti attacchi ancora alla speranza?”


Sua e il Gruppo della Fenice Rossa erano forti. Dalla prima apparizione di Faker, il potere del nemico aveva superato i presupposti di Veradin. Ma questo non aveva cambiato il risultato. Il potere di Veradin e di Immortal era superiore. Veradin era in grado di sconfiggere Faker da solo, mentre l’elite di Immortal era sufficiente per Sua e il Gruppo della Fenice Rossa. Proprio adesso, il potere di ambo le parti sembrava pareggiare, ma l’equilibrio sarebbe presto crollato. Nel momento in cui un membro della Fenice Rossa fosse morto, la bilancia si sarebbe abbassata da un lato.


<em>Clack!</em>


Veradin mosse le dita con mente rilassata e ordinò a Kyleo.


“Finiscilo.”


<em>Kuweeeeeoh!</em>


<em>Passo, passo.</em>


Kyleo espulse un respiro velenoso mentre si avvicinava a Faker. Quest’ultimo si fece più vigile verso le illusioni che il veleno. Per via della sua classe da assassino, la sua resistenza al veleno era elevata. Ma non aveva alcun effetto di compensazione sulle illusioni.


‘<em>Non guardare gli occhi.</em>’


Evitò il campo visivo e continuò ad attaccare. Chi conosceva le basi del combattimento sapeva di non dover perdere la direzione dello sguardo. Questo valeva anche per Faker. Tuttavia, questa volta doveva fare un’eccezione. Gli occhi del cavaliere della morte lampeggiavano di viola quando venivano incrociati e si attivava la tecnica illusoria. Per questo, Faker ignorò deliberatamente gli occhi.


Veradin lesse le intenzioni di Faker e schioccò la lingua. Provò delusione dalla decisione di Faker, che avrebbe portato ad un combattimento più svantaggiato.


<em>Seokeok!</em>


Faker si trovò ben presto in crisi. Mentre aveva protetto Khan, Faker si era difeso e aveva evitato gli attacchi di Kyleo otto volte su dieci. Ora permetteva più attacchi.


‘<em>Finirà presto.</em>’


Volevano ferire Agnus quando erano solo a questo livello? Grid e Chris erano i soli di cui doversi preoccupare nel Regno di Overgeared.


“…!”


Veradin saltò improvvisamente di sorpresa.


“Pungiglione Lunare.”


Faker si avvicinò nel momento di distrazione di Veradin e lo pugnalò al cuore.


“Kuk…!”


Il danno era vicino a 40.000! L’attacco ultimo di Faker combinato con Accelerazione aveva fatto sì che la vista di Veradin lampeggiasse di rosso. Veradin riuscì a malapena a mantenersi in vita grazie alle pozioni mentre il suo petto veniva continuamente perforato dal pugnale di Faker. Se Kyleo non lo avesse fermato, Veradin si sarebbe tramutato in cenere. Faker lo sapeva fin dall’inizio. Per poter combattere contro un negromante, doveva essere ucciso l’incantatore, non lo schiavo. Ecco perché Faker si era messo deliberatamente sulla difensiva, per poter cogliere di sorpresa Veradin.


“Questo… Mi avevi quasi preso. L’ultima resistenza è piuttosto scaltra.”


Veradin possedeva una gran varietà di informazioni. Sapeva che il numero di volte in cui il Maestro della Velocità poteva usare Accelerazione era estremamente limitato.


‘<em>Sarò salvo se mantengo la distanza.</em>’


Veradin evocò la Torre di Comando per indebolire Faker e rafforzare Kyleo. Poi, usò la Mano dello Spettro. Era un’abilità di attacco che causava una piccola quantità di danno al bersaglio insieme a diversi depotenziamenti. Col fatto che Kyleo lo stava tenendo occupato, Faker venne colpito da Mano dello Spettro e perse gradualmente il potere.


Anche la battaglia dal lato del Gruppo della Fenice Rossa non andava bene. Non appena un membro moriva, questo si trasformava nel nemico e teneva sotto scacco i precedenti compagni. L’equilibrio crollò bruscamente.


“Anf… Anf…”


Il respiro di Faker si fece pesante mentre resisteva all’offensiva di Kyleo. Il Maestro della Velocità era di base una classe con una pessima resistenza. Ogni volta che usava Accelerazione, la sua stamina si abbassava rapidamente.


“Dai supporto a Kyleo.”


Si sentiva a disagio nel protrarre la cosa più di quanto si fosse aspettato? Veradin evocò un cavaliere scheletro in più. Ora Faker doveva occuparsi di un cavaliere della morte e di un cavaliere scheletro contemporaneamente.


“Faker…”


Dietro di lui, Faker riuscì a udire la voce tremante di Khan. Sembrava che si sentisse in colpa. Era triste per le persone che si stavano sacrificando per salvarlo.


Faker bloccò a malapena l’attacco di Kyleo e indietreggiò verso Khan. C’era un sorriso sul suo volto solitamente impassibile. ‘<em>Questa non è colpa tua. Non biasimarti.</em>’


Khan lesse gli occhi di Faker e provò dolore. Faker si assicurò che Khan bevesse una pozione della salute e si concentrò di nuovo sulla battaglia.


Veradin non poteva capirlo.


‘<em>Non è inutile cercare di resistere?</em>’


La battaglia stava per finire presto. La resistenza di Faker non aveva alcun senso. Senza considerare la differenza nelle abilità, Veradin era in vantaggio. Il negromante giudicò che Faker non poteva batterlo.


Aveva considerato il PvP fin dall’inizio, facendogli investire molti punti sulla stamina e raggiungere un livello elevato di sopravvivenza. Le sue caratteristiche erano buone per sbarazzarsi velocemente di un assassino. Dopo aver spinto l’assassino ad attaccare e a consumare la stamina, il cavaliere della morte sarebbe stato in grado di sconfiggere l’avversario.


Proprio quando Veradin stava facendo un’espressione disgustata.


- <em>Un assassino che lotta per difendere una persona è qualcosa di raro. Gran parte degli assassini esiste per il puro scopo di uccidere le persone.</em>


“…!”


Faker udì una voce. L’origine della voce proveniva dall’ombra di Faker.


- <em>Sì, sei adatto per le tecniche di Doran.</em>


‘<em>Kasim…!’</em>


Faker capì istantaneamente chi fosse il proprietario della voce. In quel momento, sapeva che avrebbe avuto inizio una missione nascosta.
                                


                                



