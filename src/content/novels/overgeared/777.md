---
title: Capitolo 777
pubDate: 2025-03-20T11:48:41.450Z
tags:
    - overgeared
---


Non c’era sangue sul volto rugoso di Khan. La sua pelle era pallida fino alle punta delle dita. Il suo corpo era un disastro. Era difficile immaginare il suo dolore mentre continuava a tossire sangue scuro.


“Io… Portami alla fucina.”


“…”


Faker voleva che Khan si rilassasse. Le sue probabilità di sopravvivere sarebbero forse aumentate se fosse stato tranquillo fino al ritorno di Sticks. Ma Faker si sbarazzò in fretta di quella idea. Ricordò che Khan aveva lavorato per la maggior parte dei suoi 80 anni. Khan si sarebbe sentito vivo nel colpire il metallo di fronte alla fornace calda.


“Ho capito.”


Fare il fabbro lo avrebbe aiutato a restare stabile. Faker ne era convinto e aiutò Khan. Questo si appoggiò alla sua spalla e sorrise con gentilezza.


“Grazie. Grazie.”


Faker sentì una stilettata nel cuore. Da quando Khan era diventato così piccolo? Dove erano finite le sue grandi e ruvide mani, lasciando solo le mani sbiadite di un vecchio? Il tempo era davvero crudele. Faker ricordò il legame con Khan fin dai giorni della Gilda Tzedakah e si preoccupò soprattutto di Grid.


Sapeva che la tristezza che Grid avrebbe provato sarebbe stata enorme in confronto a quella che stata provando ora Faker.


***


Stranamente l’aria era fredda.


“…”


Khan era in lacrime quando ritornò nella fucina vuota. Questo luogo era stato pieno di giovani fabbri fino a poche ore prima. Un giorno, erano scomparsi in una manciata di cenere, gridando che anche loro volevano dare sostegno al Re Grid. Khan era pieno di tristezza per la perdita dei loro sogni e del loro futuro.


“Torniamo indietro?”


Chiese Faker con sguardo preoccupato mentre prendeva il corpo tremante di Kahn. Quest’ultimo scosse la testa.


“Non è nulla. Sto bene.”


Aveva un ultimo lavoro da fare. Poi sarebbe andato direttamente verso le anime dei giovani fabbri per confortarli. Khan pensò questo e si incamminò verso la fornace. Faker accumulò centinaia di pozioni dietro di lui.


“Porterò la Santa. Non dimenticare di bere una pozione ogni volta che sarà necessario.”


<em>Annuisce.</em>


Faker aspettò la risposta di Khan e si scollegò immediatamente. Poi cercò di contattare Santa Ruby usando la rete di emergenza. Tuttavia, il PvP era appena terminato e Grid stava ricevendo la medaglia d’oro. Lei non era raggiungibile.


Faker cercò di contattare con urgenza gli altri membri di Overgeared. Ma non riuscì a mettersi in contatto nemmeno con loro. Erano tutti emozionati per la vittoria di Grid e interessati alla celebrazione.


<em>Kwang!</em>


Faker tirò un pugno contro la parete. Continuò a farlo un altro paio di volte finché i suoi pugni non sanguinarono.


“… Dannazione.”


Faker era infuriato con sé stesso. Avrebbe difeso il Regno di Overgeared? Come avrebbe potuto se non era stato capace nemmeno di proteggere un vecchio?


‘<em>Perché non mi sono impegnato di più?</em>’


Comprese i limiti della sua classe normale. Sapeva che c’erano molto giocatori mostruosi nel mondo che ancora non conosceva. Nonostante questo, era rimasto soddisfatto e compiaciuto di questa realtà. Era stato terribilmente arrogante. Si era sbagliato dopo aver vinto la battaglia contro Black. Un po’ di più, doveva impegnarsi un po’ di più.


In quel momento, Faker si strinse la testa e crollò a terra.


<em>Yiing.</em>


Il suo telefono vibrò mentre squillava. Il suo volto riprese colore mentre accettava di corsa la chiamata. Era il numero di Santa Ruby.


***


“Nonno Khan!”


<em>Taang, taang.</em>


In quella notte silenziosa, il suono del martello era l’unica cosa che si udiva. Ruby respirava pesantemente quando arrivò alla fucina.


“Nonno…”


“Oh, è arrivata la nostra principessa.”


Chi era la persona che stava in piedi di fronte alle fiamme? Il colore di Kahn era completamente bianco mentre si rivolgeva verso la fornace. La sua pelle era rimasta fredda nonostante il forte calore.


“N- Nonno…”


Ruby iniziò a piangere. La luce nei suoi grandi occhi, più belli dei gioielli, svanì. Era stato Khan ad averla amata e ad essersi preso cura di lei come fosse stata una nipote. Per Ruby, lui era come un nonno. Credeva che lo avrebbe amato per sempre e che avrebbe continuato a vederlo. Ma cos’era questo aspetto smuto? Sembrava che non sarebbero più potuti stare insieme. Ruby provò dolore all’altezza del petto quando vide Khan cercare di nascondere il proprio dolore con espressione allegra.


“Speranza! Luce Benevola! Purificazione!”


Ruby voleva sbarazzarsi del dolore di Khan. Dopo aver usato in fretta la magia di guarigione, utilizzò un incantesimo di purificazione per curare le alterazioni di stato.






[Hai guarito il bersaglio.]


[Il bersaglio è vecchio. Il suo corpo ha raggiunto il suo limite.]


[Non si può applicare a dovere l’effetto di recupero.]


[Non si può applicare a dovere l’effetto di disintossicazione.]






“…!”


Nel fare le buone azioni, Ruby aveva salvato molte vite. Credeva di poter salvare molte persone in futuro e di dare loro la felicità. Eppure, non riusciva a salvare una persona cara. Ruby era sconvolta dato che non aveva mai messo in dubbio il potere di una Santa.


“P- Purif… Purificazione! Purificazione!”


Ruby aveva avuto una breve esperienza di gioco su Satisfy. Il concetto dei PNG le era ancora estraneo. Non poteva accettare la realtà e continuò ad utilizzare l’abilità. Khan poggiò una mano sulla sua testa.


“Calmati, per favore.”


“N- Nonno…”


“Mi dispiace. Sto facendo soffrire la nostra principessa perché sono troppo vecchio. Ahah.”


“Uh…!”


Ruby cadde tra le braccia di Khan. Il corpo sempre caldo del fabbro oggi era eccezionalmente freddo. Khan diede dei colpetti alla sua schiena tremante.


“Non soffrire così tanto. Non serve essere tristi. Mio nipote è diventato un meraviglioso adulto e un re. La Principessa Ruby, che era solo una ragazza, è diventata una rispettabile adulta. È ora per questo vecchio di ritornare alla terra.”


“Nonno…! Nonno! Waaah!”


Infine, Ruby iniziò a singhiozzare. Aveva sempre avuto un aspetto gentile e calmo per la consapevolezza della grande responsabilità che aveva in quanto Santa, ma restava comunque una ragazza.


Khan fece un respiro profondo e disse, “Uhuh, non essere triste. Dovrò andare quando la mia vita avrà raggiunto la fine. Invece, voi dovreste celebrare… Coff! Coff, coff!”


La salute di Khan diminuì in maniera drammatica. I suoi sintomi da avvelenamento stavano peggiorando.


“Nonno!”


Faker ritornò mentre Ruby urlava per lo shock. Aveva portato i preti che aveva appena fatto ritorno da una spedizione.


“Prego la Dea della Luce.”


“Porta la pace a tuo figli.”


I preti unirono le loro mani e iniziarono a pregare. Era la manifestazione l’incantesimo di guarigione ultimo Preghiera di Luce, dove 17 o più preti di Rebecca cantilenavano una preghiera. Ma nemmeno questo funzionò su Khan.


Un prete si avvicino a Faker e disse cautamente, “È ora di andare.”


“Cosa stai dicendo? Dobbiamo salvarlo per le prossime quattro ore, solo per quattro ore.”


Sticks sarebbe tornato entro quattro ore. No, avrebbe potuto metterci anche meno. La conoscenza del saggio avrebbe sicuramente salvato Khan. Il prete volse silenziosamente le spalle allo sguardo di Faker, che era pieno di ferma fiducia. Fu un atteggiamento che spiegava come credesse che la fede di Faker fosse una speranza vana.


“Non ancora… Ho del lavoro da fare.”


Khan si pulì il sangue dalla bocca, lasciò Ruby piangere e si sollevò. Si avvicinò all’incudine di fronte alla fornace. Sopra l’incudine era posizionata un’armatura. Si trattava di un’armatura in piastre che non presentava spiragli per una spada o una lancia. Gli anelli d’oro e le cerniere che collegavano le piastre di ferro nero e le fibbie rosse erano stati realizzati delicatamente. Era un’armatura con un design eccezionale. Si concentrava sulla salvaguardia dell’indossatore senza provocare alcuna restrizione nei movimenti.


“Solo un altro po’…”


“…”


<em>Taang, taang, taang.</em>


Ruby e Faker non fermarono Khan. Posizionò una nuova piastra di ferro nera sull’armatura e iniziò di nuovo a martellare. Collegare le fibbie, gli anelli e farlo ancora. Khan guardo la sua armatura con uno sguardo dolce e lavorò con diligenza. Era difficile credere che era stato affetto dal dolore da avvelenamento non molto tempo prima.


“… È un vero artigiano.”


“Lo ammiro…”


I preti se ne meravigliarono con voci tremanti. Il loro atteggiamento verso Khan era reverenziale proprio come quando pregavano di fronte alla statua di Rebecca. Quanto tempo era trascorso?


“Uh… uhuh.”


Nell’ultima metà del lavoro, Khan scoppiò improvvisamente a ridere. Lo capì di colpo. Un’armatura con dettagli rossi e dorati. Questi colori, non soddisfacevano esattamente i gusti di Grid? Posizionò una nuova piastra di ferro sull’armatura pregando disperatamente di vedere il suo re indossarla almeno una volta.


“… Coff!”


“Nonno!”


Khan tossì di nuovo sangue mentre si portava una pozione di guarigione alla bocca. Sul pavimento si riversò una gran quantità di sangue. Nel corso del lavoro, le cure di Ruby e dei preti avevano circondato il corpo di Khan. Ma era inutile.


‘<em>È ora di lasciarlo andare.</em>’


Faker si costrinse ad accettare la realtà quando vide la barra di salute di Khan. Era rimasto un decimo e si stava lentamente esaurendo.


‘<em>Grid.</em>’


Faker era nervoso. Ormai Grid avrebbe dovuto ricevere la notizia e Faker sperava che giungesse in fretta. Grid aveva bisogno di tempo per dire addio a Khan.


‘<em>Ti prego, vieni.</em>’


<em>Vieni rapidamente Grid</em>. In quel momento, il cuore di Faker si fece sempre più inquieto.


<em>Ttaaang!</em>


“…!”


Faker, Ruby e le dozzine di preti erano tutti sconvolti. Questo perché le loro anime risuonarono quando il martello di Khan si collegò all’armatura.


“O- Ohhh…”


“Khan…”


Fluirono da ogni direzione suoni di ammirazione. Lo poteva dire anche un esterno. In quel momento, Khan aveva raggiunto un nuovo terreno.


<em>Ttaang… taang… taang…</em>


“…”


Il suono martellante di Khan, che aveva catturato le anime di tutti, si affievolì e improvvisamente si fermò. A Khan restavano a malapena poche gocce di vita. In quel momento.






[È nato un nuovo fabbro leggendario!]


[Ogni fabbro nel mondo lo ammirerà e lo apprezzerà!]






Cinque secondi.


Tutti i giocatori che al momento avevano fatto accesso a Satisfy avevano questa finestra di notifica di fronte a loro. Un messaggio globale.


Poi.


“Anf! Anf! Khan!!”


Grid giunse correndo.


Tre secondi.


Senza risparmiarsi un attimo per respirare, guardò Khan con espressione devastata.


“Sei arrivato.”


Un secondo.


Khan sorrise compiaciuto e allargò le braccia. Grid si gettò tra le sue braccia mentre Khan iniziava a diventare cenere.
                                


                                



