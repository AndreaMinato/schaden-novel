---
title: Capitolo 778
pubDate: 2025-03-20T11:48:41.456Z
tags:
    - overgeared
---


“Khan!!”


Mentre Khan diventava cenere, Grid lo strinse come se non volesse perdersi nessuna parte di lui.


“Devi essere felice.”


Khan voleva dire molte cose ma non c’era tempo. Aveva un solo desiderio come testamento.


<em>Swaaaah.</em>


Alla fine, le due mani di Khan che volevano stringere Grid scomparvero completamente prima di poterlo abbracciare. Khan sorrise in modo luminoso invece di mostrare tristezza. Questa fu l’ultima immagine di Khan che sarebbe per sempre rimasta nella mente di Grid.


“Khaaaaaan!”


Grid non voleva perdere il tocco, la temperatura del corpo e il profumo di Khan, che stavano scomparendo come un miraggio. Allungò con impazienza la mano ma fu inutile. Le sue mani toccavano solo l’aria dove non era rimasto nulla.


“Oppa…”


Le lacrime scesero senza sosta dagli occhi di Ruby, mentre guardava l’ultimo saluto tra Grid e Khan. Faker le diede sostegno mentre il suo naso si faceva rosso per il pianto.


“Lasciamo Grid da solo.”


***


La prima persona ad averlo riconosciuto. La persona con la quale aveva condiviso le sue sofferenze, le sue tristezze e le sue gioie. Khan era stato il suo maestro, discepolo, amico e un membro della famiglia. Era sempre stata la prima persona a cui Grid pensava quando nella sua mente si raffigurava le ‘persone preziose’.


“Kkuk…”


La fucina vuota. Ora, nel punto in cui non c’era più Khan, Grid fissava l’aria con occhi umidi prima di stringersi il petto e crollare. Quante ore erano trascorse da quando Khan se ne era andato? Pensava di non avere più lacrime, ma queste ricominciarono a fluire.


“… Vecchio terribile.” Grid pianse con la testa appoggiata sul pavimento e finalmente aprì bocca per la prima volta. La sua voce incrinata echeggiò in tutta la fucina vuota. “Non avevi detto che non te ne saresti andato finché non avessi ottenuto tutte le mie abilità? Allora perché… perché hai rotto la promessa? Uh? Cattiva…”


Cattiva persona. Grid si lamentò prima di bloccarsi. Era preoccupato che gli dei lo stessero ascoltando e potessero fraintendere, gettando Khan all’inferno.


“…”


Il tempo scorreva nel vuoto. Grid provò un profondo rancore mentre guardava la fucina ricoperta dalle tracce di Khan. Si sentiva pieno di rabbia verso sé stesso. Perché non aveva protetto Khan? Perché non era riuscito ad arrivare un po’ prima?


“Abbiamo trascorso 10 lunghi anni insieme.” Grid percepì i segni che c’era qualcuno vicino e disse, “Ma il tempo per dirci addio è durato solo un secondo.”


Quanto si era sentito triste e solo Khan? Grid aveva urlato ‘papà’ e ‘nonno’ nel suo cuore ma aveva fallito nel mostrare l’amore di un figlio. Alla fine non era nemmeno riuscito ad essere lì come avrebbe voluto.


Lauel confortò Grid, che non riusciva a sollevare la testa. “Per Khan, quel singolo secondo sarà sembrato un’eternità. Non avrebbe potuto essere sa solo. Era felice nel poterti vedere.”


13 ore e 23 minuti dopo la morte di Khan. Lauel stava facendo il suo lavoro mentre Grid era in lutto.


“Ho usato la nostra rete di informazioni per identificare i membri di Immortal. Sto investigando sul raggio e la base delle loro attivita, perciò ti prego di dare l’ordine di uccidere.”


Avevano osato invadere il Regno di Overgeared e ferire la famiglia e gli amici di Grid. Lasciando da parte Grid, dal punto di vista del Regno di Overgeared non c’era posto per il perdono. Lauel e i membri di Overgeared era pronti a scatenare l’inferno sui membri di Immortal. Intendevano calpestare Immortal in modo da farli vivere nel rimpianto mentre soffrivano per l’eternità.


“Inoltre, quello di Khan sarà un funerale di stato considerando i suoi traguardi in vita. Il suo contributo allo sviluppo dell’economia della nazione e del potere militare è stato enorme. E…”


Lauel chiuse per un attimo la bocca mentre riferiva il rapporto. Prese un respiro profondo, calmò il suo cuore che tremava e ricominciò a parlare.


“Il nuovo fabbro che è emerso… L’avrai immaginato, ma si trattava di Khan.”


Poteva esserne certo perché il messaggio globale era apparso nel momento in cui Khan era morto. Khan aveva martellato il ferro fino alla fine ed era diventato una leggenda solo dopo essere morto. Poteva essere una leggenda esistita solo per un momento, ma le sue imprese sarebbero rimaste per sempre. Lauel si sarebbe assicurato di questo.


“Il motivo esatto della morte è per cause naturali, non per l’avvelenamento.”


Una leggenda possedeva una passiva che forniva resistenza a tutte le alterazioni di stato e cinque secondi di immortalità. Se Khan si fosse trovato in condizioni normali, il veleno sarebbe scomparso nel momento in cui fosse diventato leggenda e la sua salute sarebbe rimasta fissa ad un valore minimo. Ma non era accaduto questo. Secondo le testimonianze di Faker, Ruby, e dei preti, Khan era arrivato alla fine della sua vita.


“È stata una fortuna. Khan ci ha potuto lasciare senza provare dolore.”


Inoltre, era stato in grado di incontrare Grid grazie ai cinque secondi di immortalità di una leggenda. Lauel sperava di alleggerire in parte lo stato mentale di Grid ma, al contrario la rabbia di Grid raggiunse il limite. La sua espressione si distorse e disse con voce malferma, “La durata della sua vita potrebbe essere stata accorciata a causa del veleno.”


“…”


“Anche se non fosse stato così, Khan ha dovuto sopportare il dolore dell’avvelenamento.”


Khan era rimasto avvelenato per diverse ore nella sua condizione di vecchiaia. In quanto giocatore, Grid non poteva capire il dolore e la paura che avrà provato Khan. Khan, che aveva vissuto nella tristezza dopo aver perso sua moglie e suo figlio. Grid era estremamente triste per il fatto che avesse sofferto anche nell’ultimo minuto.


“Immortal…”


Il corpo di Grid si scosse per una rabbia incontrollabile. Non disse nulla di speciale. Strinse soltanto i pugni. Aveva bisogno di più tempo per controllare la sua mente.


“Farò i preparativi.”


Lauel inchinò la testa e si voltò. Attualmente, stava agendo per conto di Grid e non aveva tempo per rimanere lì. Doveva muoversi rapidamente.


‘<em>Considerando lo stato del re, penso di dovermi preparare per muovere l’esercito.</em>’


Lauel predisse che Grid avrebbe avuto un attacco di follia. Grid non sarebbe rimasto soddisfatto con un semplice ordine di uccidere e avrebbe massacrato Immortal muovendo il suo intero esercito. Ovviamente, questo non sarebbe stato un buon sviluppo. Sarebbe successo il peggio. La guerra consumava soldati, cibo e quantità astronomiche di risorse. Se avessero combattuto una guerra contro i negromanti di Immortal, il Regno di Overgeared avrebbe sofferto ingenti perdite.


‘<em>Veradin, figlio di puttana. Causare questo incidente mentre c’è la tregua con l’impero.</em>’


Lauel aveva pianificato di incrementare il potere nazionale del Regno di Overgeared di oltre il 20% durante l’armistizio con l’impero. Invece, sarebbe andato in negativo. Al termine della durata dell’armistizio, sarebbe stato più difficile avere a che fare con l’impero. Lo sguardo di Lauel si fece cupo. Si sentiva impotente mentre si dirigeva verso l’uscita.


Dietro di lui, Grid si stava rimettendo in piedi. Solo ora l’armatura in piastre completa poggiata sull’incudine di Khan attirò la sua attenzione. Il lavoro postumo di Khan. Grid si avvicino all’armatura e i suoi occhi si spalancarono mentre la afferrava con mani tremanti.






[Valhalla dell’Affetto Infinito]


Classificazione: Segreta


Resistenza: ??? Difesa: ???


Effetti: ???


Un’armatura che contiene la storia nascosta del 2° fabbro leggendario Grid e del 3° fabbro leggendario Khan.


* Solo ‘Grid’ può controllare le informazioni dettagliate dell’oggetto.






[Tu sei Grid.]


[Le informazioni dell’oggetto saranno aggiornate.]






<em>Ttiring~</em>






[Valhalla dell’Affetto Infinito]


Classificazione: Segreta


Resistenza: 1721/1721


Difesa: 1410


* Aumento del 20% nel recupero della salute.


* Riduzione del 40% dei danni provenienti da attacchi fisici e attacchi magici.


* Immunità alla morte istantanea e alle abilità assassine.


* Mantiene la temperatura del corpo.


* Se sei in un party, la difesa aumenterà in base al numero dei membri del party.


* La difesa aumenta ogni volta che la resistenza dell’armatura diminuisce.


* Difesa magica +300.


* Quando vieni colpito, c’è una probabilità elevata di emettere ‘Veleno dell’Illustre Avvelenatore’.


* Sarà generata l’abilità passiva ‘Immune a Diecimila Veleni’.


* Sarà generata l’abilità passiva ‘Fortezza Errante’.


Un’armatura prodotta dal fabbro leggendario Khan mentre desiderava la salvezza di Grid. È piena dell’attenzione, l’affetto e la devozione di Khan e ricoperta di veleno. È un lavoro basato su Vahlalla, il capolavoro del Fabbro Albatino, che è stato di grande ispirazione per Pagma.


La prestazione supera l’originale e c’è la possibilità che diventi di classificazione mito, secondo le azioni dell’indossatore.


Peso: 3980


Condizioni di utilizzo: Grid.






“Khan…”


Grid riuscì a vedere a primo sguardo quanto interesse e abilità aveva messo Khan in questa armatura. Notò che era stata progettata esclusivamente per lui. Alla fine.


“Mi dispiace… Mi dispiace Khan.”


Grid pianse addolorato ancora una volta. Era un peccatore. Perché non aveva dato alcun regalo a Khan? Se Grid gli avesse fatto dono di un fantastico regalo, il destino di Khan sarebbe potuto cambiare. Grid comprese quanto fosse stato indifferente a Khan e si sentì colpevole. Giurò che in futuro avrebbe fatto del suo meglio per la sua famiglia.


- <em>Prepara una conferenza.</em>


Grid si calmò e inviò un bisbiglio a Lauel.


- <em>Uh? Una conferenza stampa?</em>


Lauel era rimasto attonito dato che si era aspettato che Grid gli dicesse di andare a trovare immediatamente Veradin e Agnus. Grid gli spiegò.


- <em>Denuncia Immortal, che ha invaso un altro regno durante la Competizione Nazionale e ha causato enormi danni.</em>


<em>- … Intendi smuovere l’opinione pubblica attraverso i media?</em>


<em>- Sì.</em>


Il continente era vasto. Era praticamente impossibile per i membri di Overgeared cercare e punire i membri di Immortal sparsi ovunque. Ovviamente, potevano uccidere un paio di persone. Tuttavia, sarebbe stato solo questo. L’efficienza era troppo bassa.


- <em>Perciò, prenderò in prestito altre mani. Intendo mandare dare l’ordine di uccidere Immortal ai due miliardi di giocatori.</em>


‘<em>So di non potere muovere l’esercito.</em>’


Grid era pieno di rabbia e di tristezza ma aveva analizzato la situazione con calma. Era l’atteggiamento di un re. In tutta onestà, Lauel lo ammirò, ma aveva un brutto presentimento nello smuovere l’opinione pubblica.


Il raid di Immortal e la morte di Khan. Era un bel disastro e fonte di dolore per il Regno di Overgeared, ma la morte di un PNG era un incidente piccolo per una terza persona che giocava. La condanna di Immortal da parte di Grid non sarebbe stata una cosa ridicola? In particolare, Grid aveva ottenuto enormi ricompense dalla Competizione Nazionale di quest’anno. Molte persone erano gelose di lui e probabilmente lo avrebbero criticato e messo in ridicolo.


- <em>Penso non ci sia nulla da guadagnare nel coinvolgere i media. Anche se denunciassi Immortal, si tratterebbe solo della storia di qualcun altro. È raro per i giocatori agire.</em>


Lauel rispose con sincerità.


- <em>Ti sbagli.</em>


- <em>…?</em>


<em>- Non sto cercando di usare i media per chiedere alle persone di cooperare. Voglio fare pubblicità.</em>


<em>- Pubblicità…?</em>


<em>- Sì. Dopo aver giustificato in conferenza stampa perché sto perseguitando Immortal,pubblicizzerò che creerò per i giocatori un oggetto ogni volta che daranno la caccia ai membri di Immortal.</em>


<em>- …</em>


Era una strada sicura. Nel momento in cui la pubblicità di Grid si fosse diffusa nel mondo, due miliardi di persone sarebbero diventati cacciatori di Immortal. Le persone in cerca di Immortal sarebbero cresciute come canne di bamboo e Immortal sarebbe stata esposta ad infiniti PK senza avere tempo di respirare.


Tuttavia, questo significava che Grid avrebbe pagato un prezzo elevato. Creare oggetti per centinaia, forse anche decine di centinaia di cacciatori avrebbe svuotato le sue tasche.


- <em>… Come potrai permettertelo?</em>


Lauel parlò di un problema realistico e Grid rispose immediatamente.


- <em>Ho un mucchio di soldi.</em>


Le risorse di Grid si erano accumulate in maniera costante da quando aveva venduto l’Arco della Fenice Rossa a Jishuka ed espresse la sua decisione.


- <em>Non importa se andrò in banca rotta. Farò lasciare il gioco a quei cani di Immortal. Questo è un ordine.</em>


Ora non si trattava solo di oggetti. Grid stava imparando a sfruttare la sua ricchezza e la sua posizione.
                                


                                



