---
title: Volume 1 - Capitolo 78
pubDate: 2025-03-10T08:59:29.208Z
tags:
    - overgeared
---


Come molti sapevano, la più alta cascata al mondo era la Angel Falls, in Venezuela. Era alta ben 979 metri. Angel in spagnolo diventava Ángel, quindi Ángel Falls. Si diceva che il nome fosse stato scelto per la maestosa e misteriosa comparsa della nebbia ai piedi della cascata.


Ovviamente, l’avevo vista un giorno alla TV. Comunque, era una bellissima e misteriosa cascata che ricordava gli angeli! Una delle più spettacolari cascate del mondo! Satisfy aveva creato una cascata ancora più spettacolare, misteriosa, bella e fantastica della Angel Falls.


Questa cascata era situata nel nord del Regno di Eternal. A nord dove?


“Proprio qui.”


Kwaaaaaaah!


Nel nord del Kesan Canyon. Alla fine del canyon, c’era una cascata alta 1300 metri. Il vapore dell’acqua attorno alla cascata creava un’atmosfera surreale. C’erano arcobaleni ovunque, facendola sembrare un luogo delle favole.


Ero sopraffatto dalle intersecazioni fra gli arcobaleni e dallo scrosciare dell’acqua.


“Questa è la cascata di Loran di cui ho sentito solo delle dicerie.”


La cascata aveva preso il suo nome dallo scopritore della stessa, colui che era anche il fondatore del Regno di Eternal, Loran. Era uno dei luoghi più sacri per gli abitanti del Regno, ma non c’erano per nulla turisti, questo perché il Kesan Canyon era troppo pericoloso. Le persone normali avevano timore dei mostri del canyon, perciò non osavano venire qui.


Tuttavia, c’erano pochi utenti che riuscivano a visitare questo posto.


<em>Kuwaaaaaaaah!</em>


“È davvero fantastico.”


Per natura, non ero il tipo che adorava i paesaggi naturali, non avevo mai visitato alcun sito turistico in vita mia. E anche se la natura fosse bella? La sua bellezza mi avrebbe sostenuto? Un tempo sminuivo la natura nei miei pensieri.


Ma adesso era cambiato tutto. Riuscivo a comprendere perché le persone visitassero simili attrazioni.


“Meraviglioso... Finalmente capisco quanto insignificante e superficiale sia il mondo fatto di cemento in cui vivo.”


Gli spettacolari edifici a più piani progettati e costruiti dai migliori architetti del mondo?                          Le costruzioni maestose registrate come siti di patrimonio mondiale? Erano belli e incredibili, ma non erano nulla davanti alla natura.


La mia visione stretta del mondo si era espansa un poco, e sentivo che le mie prospettive erano aumentate.


‘Se provo una simile euforia osservando una paesaggio naturale della realtà virtuale, come sarebbe uno scenario del genere nella realtà? Una volta pagato il mio debito, dovrei partire per un viaggio. Angel Falls, le Cascate dell’Iguazù, l’Amazzonia, il Grand Canyon... E ci sono molti altri posti famosi.’


Guardai la cascata in uno stato gaudente. Recuperai animo.


“È folle. Cosa sto facendo? Devo andare a cercare l’arte della spada di Pagma!”


La rupe nord era proprio sotto le Cascate di Loran e lì cercai qualsiasi incisione sull’arte della spada di Pagma. Ma passarono 10 minuti, poi 30, 1 ora, 2 ore, 3 ore... e non riuscii a trovare nulla al riguardo.


Scalai anche la rupe, non riuscii a scorgere nulla di simile ad un murale. Prima che me ne accorgessi, arrivò il tramonto. Gli arcobaleni sparirono e la cascata si bagnò d’oro, creando una vista spettacolare. Dava proprio l’illusione di essere oro colato, ma non poteva permettersi di continuare a guardare.


“Hey, mi sto spazientendo.”


L’antenato di Khan aveva detto che aveva inciso l’arte della spada di Pagma sulla rupe nord! Aveva mentito? Ero venuto qui sforzandomi invano a causa della sua bugia?


“...Sono stato io in primo luogo stupido a fidarmi delle parole di un fantasma.”


In origine, i fantasmi erano maligni! Per questo i fantasmi che comparivano nei film horror erano per la maggior parte brutti e crudeli. Nonostante fossi stato tutta la vita in guardia contro i fantasmi, fui tentato da uno di loro e mandato a fare una ricerca stupida senza speranza.


“Kuoh! ‘È il peggior sbaglio della mia vita… Uhm?”


Mentre mi sentivo frustrato, i miei occhi notarono improvvisamente qualcosa sul retro della cascata.


“Forse...?”


Durante il periodo delle scuole medie, ammiravo i film di arti marziali che erano usciti mezzo secolo fa. Quando li guardavo, c’era sempre una grotta dietro la cascata.


“E se i creatori di Satisfy avessero guardato i miei stessi film di arti marziali...?”


Saltai dentro la cascata. Come sospettavo, dietro questa c’era una piccola grotta dove erano incisi in sequenza murali di uomini che danzavano brandendo delle spade.


“Wow.”


Ancora una volta, i fantasmi erano esseri malvagi.


“Quel fantasma...! Li avrei trovati molto prima se mi avesse spiegato che il posto era dietro le Cascate di Loran. Perché aveva detto alla rupe nord? No, dannazione. Se non fosse stato l’avo di Khan, sarei andato a prenderlo a calci. Siccome è l’avo di Khan, lo risparmierò!”


...Il fantasma poteva sentire la mia voce? Mi guardai intorno nervosamente poiché temevo che lo spirito sarebbe apparso, prima di esaminare i murali. Erano stati scolpiti tanto tempo fa, in quanto apparivano molto vecchi e difficili da distinguere, ma non era difficile capirne il contenuto.


“Questa è l’arte di spada di…”


Il volto dell’uomo del murale aveva occhi da falco, il viso dalla slanciata forma a uovo e labbra ed occhi popolari tra le donne.


“Merda... Pagma era bellissimo...”


Pensai che Pagma avesse un aspetto muscoloso, come i fabbri che avevo visto fino ad ora, ma aveva un aspetto snello e curato. Non mi piacevano le persone belle e abili, perciò la mia preferenza nei confronti di Pagma diminuì esponenzialmente.


“...Sto pensando all’aspetto di una persona già morta.”


Mi concentrai sui murali.


“Quella è Dainsleif.”


Basandomi sulle proporzioni nel murale, Pagma era molto alto. Ciò nonostante, lo spadone nelle sue mani era molto più grande di lui. Ciò dimostrava che lo spadone fosse Dainsleif. Infatti, la lunghezza totale dell’arma si aggirava sui 3m e 20cm.


“Che meraviglia.”


Tuttavia, nel murale Pagma brandiva liberamente Dainsleif con una mano sola. La sua forza non si addiceva al suo corpo, e sembrava leggero ed elegante come una farfalla. Era una scherma che esprimeva una forza possente e una morbidezza gentile. Come era possibile? Attraverso i murali, potevo vedere l’arte di spada di Pagma che raggiungeva l’apice.


Esaminai i murali dall’inizio alla fine.


“Cosa? Perché non ho appresso l’arte della spada di Pagma?”


Pensai che se avessi apprezzato questo murale, avrei acquisito in modo naturale l’arte di spada di Pagma, ma era strano. Sembrava come se non la potessi apprendere semplicemente esaminando i murali.


“Dovrei toccarlo...?”


Poggiai le mie mani sul murale, ma non appresi l’arte della spada di Pagma.


“Cosa? Se non l’ho potuta ottenere guardando o toccando, come posso impararla? Devo eseguire le azioni del murale?”


...Era quello il modo? Avrei dovuto riprodurre e acquisire l’arte della spada di Pagma direttamente col mio corpo!


“Ah... Che fastidio...”


Ma non si poteva fare altro, non importava quanto fosse fastidioso. Brontolai e sfoderai il Pugnale Perfetto. Poi copiai l’arte della spada di Pagma mostrata nei murali. All’inizio, non riuscii ad abituarmi, perciò provai un’altra volta. Non fui ancora capace e cominciai di nuovo dall’inizio.


Tre ore più tardi. Quante volte avevo seguito la scherma mostrata nei murali? Mi sedetti e respirai affannosamente, poiché l’arte di spada di Pagma consumava più energia di quanto mi aspettassi.


“Io...non ci riesco.”


Memorizzai la scherma nei murali dopo averla ripetuta diverse volte. Tuttavia, fallivo nel riprodurne i movimenti. A pensarci bene, non avevo mai ballato nemmeno una volta in vita mia.


“Sono andato in discoteca varie volte, ma non ricordo di aver mai ballato come si deve. Capisco. Hahaha! Sono nato con due piedi sinistri<a href="#_ftn1" name="_ftnref1">[1]</a>! Per questo mi è difficile imparare l’arte della spada di Pagma.”


...No!


“Folle!”


Un’abilità di un videogioco che non potevo imparare a meno che non sapessi ballare? Che stupidaggine era mai questa?


“Non può esistere un’abilità impossibile da imparare a meno che non si sappia ballare. Ci deve essere chiaramente un’altra ragione.”


Dopo ciò, ebbi difficoltà a trovare una ragione mentre esaminavo i murali, poi notai del muschio sull’ultimo.


“Ovviamente l’ultima parte del murale non può essere coperta di muschio? Haha, non ci potrebbe essere uno sviluppo così assurdo.”


Non poteva essere, ma rimossi comunque il muschio per sicurezza. Allora lo vidi. Un altro murale era stato nascosto dal muschio.


Poi spuntò una finestra di notifica.


“...Io, cosa ho fatto in queste ultime ore?”


Questa cosa maledetta... le mie mani tremavano. Avevo sprecato tempo e stamina a causa del muschio! Volevo strapparlo e bestemmiare, ma mi trattenni. Non volevo perdere altro tempo sul muschio quando avevo già appreso l’arte di spada di Pagma.


“Questo maledetto muschio... Sei fortunato.”


Calpestai il muschio che avevo già raschiato dal murale, poi feci ampi respiri. Qual era l’identità dell’arte di spada che fendeva il cielo? Era un’abilità passiva come Maestria di Spada? O era una potente abilità d’attacco?


Qualsiasi fosse stato il caso, era necessaria per me che scarseggiavo di abilità da combattimento. Ero pieno di gioia e aprì in fretta la schermata delle abilità. Allora fui in grado di confermare che l’abilità di spada di Pagma superava di gran lunga le mie aspettative.






[Abilità di spada di Pagma]


Livello 1


- Quando l’abilità è disattivata –


Puoi diventare tutt’uno con la spada in qualsiasi momento. Aumenta gli attacchi fisici del 20% e la probabilità di colpi critici del 10%.


* Questo effetto viene applicato quando viene equipaggiata una spada come tipo di arma.


* L’abilità non consuma mana.


- Quando l’abilità è attivata –


Diventa tutt’uno con la spada. Ondata, Restrizione, Collegamento, Assassinio e Trascendenza. Puoi scatenare un totale di cinque tecniche di spada.


* L’effetto dell’abilità da disattivata verrà perso.


* Sono richiesti 20 punti mana per attivare l’abilità.


* Una volta disattivata, ci vorranno 10 secondi prima di poter riattivare di nuovo l’abilità. Nulla verrà consumato quando viene disattivata.






[Ondata]


Scatena una violenta danza di spada simile ad una grande onda.


Infligge il 155% della potenza di attacco a tutti i nemici nel raggio di 1m, riducendo anche la loro velocità.


Condizioni per l’Utilizzo dell’Abilità: Avere equipaggiata una spada come tipo di arma.


Costo Mana per l’Abilità: 350


Tempo di Ricarica dell’Abilità: 120 secondi






[Restrizione]


Una controllata e sminuita danza di spada.


Sovraccarica i dintorni. Nessuno potrà avvicinarsi per 3 secondi.


* Non ha effetto sui non-morti.


Condizioni per l’Utilizzo dell’Abilità: Aver equipaggiato una spada come tipo di arma.


Costo Mana per l’Abilità: 300


Tempo di Ricarica dell’Abilità: 300 secondi






[Collegamento]






Un’abbagliante danza di spada simile alle ali di una farfalla.


Infligge il 500% della potenza di attacco ad un singolo obiettivo.


Condizioni per l’Utilizzo dell’Abilità: Avere equipaggiata una spada come tipo di arma.


Costo Mana per l’Abilità: 350


Tempo di Ricarica dell’Abilità: 100 secondi.


[Assassinio]


Una spada assassina che esprime odio.


Infligge il 1500% della potenza di attacco ad un singolo obiettivo. Ci saranno sanguinamento e disperazione come effetti.


Condizioni per l’Utilizzo dell’Abilità: Avere equipaggiata una spada come tipo di arma.


Costo Mana per l’Abilità: 1,200


Consumo di Stamina dell’Abilità: Consuma il 50% della stamina.


Tempo di Ricarica dell’Abilità: 500 secondi






[Trascendenza]


Una danza di spada che trascende l’immaginazione.


La potenza d’attacco è raddoppiata e i tuoi attacchi predefiniti diventano attacchi a distanza.


Condizioni per l’Utilizzo dell’Abilità: Avere equipaggiata una spada come tipo di arma.


Costo Mana per l’Abilità: 1.800


Durata dell’Abilità: 30 secondi


Tempo di Ricarica dell’Abilità: 3.000 secondi


[1] In originale, ‘being born with two left feet’, è un’espressione che indica l’incapacità di fare attività che richiedono equilibro, come in questo caso ballare. Infatti avere due piedi sinistri è simbolo di asimmetria (a differenza di piede sinistro e piede destro che danno l’idea di qualcosa di simmetrico).


Traduzione di MoonRoro29


Editing di Libusemumei
                                


                                



