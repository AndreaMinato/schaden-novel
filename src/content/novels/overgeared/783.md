---
title: Capitolo 783
pubDate: 2025-03-20T11:48:41.461Z
tags:
    - overgeared
---


“Ciao Muto. Grazie per aver accettato l’invito.”


“Il numero due del Regno di Overgeared che mi chiama? Dovevo precipitarmi.”


Il terzo mercante in classifica, Muto. Era rimasto scosso quando aveva ricevuto l’invito dal Regno di Overgeared. Il primo giocatore ad essere diventato re. Pensò che se fosse stato in grado di commerciare con il Regno di Overgeared, che era progressista per le idee moderne, avrebbe potuto concludere degli ottimi affari.


“Muto commercia già con l’impero da diversi anni?”


“Esattamente da quattro anni. È stata una fortuna incontrare Duca Guardian durante una missione e da quel momento ho iniziato a vendere oggetti all’impero attraverso il duca.”


“Quattro anni fa…? Non è successo prima di Kir?”


“Ahah, esatto. Sono stato il pioniere del mercato dell’impero.”


Il primo mercante in classifica, Kir, era un ragazzone che aveva numerosi mercanti in classifica sotto di sé e gestiva un enorme compagnia di commercio. Usava la sua enorme ricchezza per equipaggiarsi con la potenza militare e di recente aveva acquistato un’intera città. Questo gesto poteva essere la prima pietra nella costruzione di un regno. C’erano già molte persone che chiamavano Kir re.


Lauel era incredulo.


“Sei stato il pioniere del mercato dell’impero, allora perché sei classificato più in basso di Kir?”


La classifica dei mercanti era determinata non solo dal livello, ma dalla quantità del commercio e dal numero di scambi. Muto era stato il pioniere del più grande mercato del continente, ma in classifica era al di sotto di Kir. Francamente, questo lo faceva sembrare un incompetente. Muto rivelò la verità. “Sono stato sconfitto dall’inganno di Kir e ho perso numerosi clienti. Il suo potere politico è di gran lunga più grande di me.”


Muto era quel tipo di mercante che faceva tutto direttamente. Gestiva un commercio lucrativo investigando sul mercato e ottenendo le informazioni prima degli altri. Ecco perché aveva corso il rischio ed era andato nel Continente Est. Dall’altra parte, Kir era un maestro nella diffamazione. La sua specialità era quella di portare via le attività costruite dagli altri. Muto era stato colpito diverse volte.


“Alla fine, non sono un sottoposto del primo in classifica. Ma l’imbarcazione per il terzo in classifica non è abbastanza grande? Sono fiducioso di poter fare abbastanza.”


Muto sapeva. Il mercante che il Regno di Overgeared voleva non quello migliore. Se fosse stato così, avrebbero chiamato Kir invece di Muto.


“Per favore, dimmi per quale motivo sono stato chiamato. Farò del mio meglio e ripagherò le vostre aspettative.”


‘<em>Non male.</em>’


Era un mercante scaltro che non si dava delle arie. Sarebbe stata la cosa giusta fidarsi di lui.


“Hai accompagnato per alcuni giorni Re Grid nel Continente Est? Riesco a capire perché sei piaciuto a Sua Maestà. Ho un suggerimento. Diventa un truffatore.”


“Uh…? Un truffatore?”


“Vendi un oggetto difettoso al palazzo imperiale. Questo significa che in futuro smetterai di commerciare con l’impero.”


“C- Che significa?”


Nonostante il fatto che Kir lo aveva privato della maggior parte dei suoi affari nell’impero, gli era rimasto ancora qualche accordo. Molta della ricchezza di Muto proveniva dall’impero. Ora Lauel gli stava dicendo di truffare il palazzo imperiale e rinunciare agli accordi in futuro. Quanto Muto pensò che questo suggerimento fosse una cosa assurda…


“Il prezzo è il Regno di Overgeared. Lasceremo un terzo del nostro commercio alla Compagnia Muto.”


“Un terzo del commercio del regno…”


Il Regno di Overgeared si stava ancora sviluppando. Numerosi giocatori affluivano nel Regno di Overgeared in base all’abilità assoluta nella produzione degli oggetti di Grid e all’intraprendenza di Lauel. In futuro,  il mercato di Overgeared sarebbe probabilmente diventato il secondo più grande dopo quello dell’impero. A lui stavano offrendo un terzo di questo mercato. Era una proposta incredibile.


“Il primo posto, non lo dovresti prendere?”


***


“Sigh.”


Muto stava visitando il palazzo dell’imperatrice. Ricordò l’incontro avuto con Lauel due giorni prima e prese un respiro profondo, calmando la sua mente.


‘<em>Questo è il cielo… un’opportunità dal cielo Grid. Comportati bene Muto.</em>’


Osare truffare l’impero. Stava per attraversare un limite dal quale non sarebbe potuto tornare indietro. Le mani di Muto tremavano per la tensione e bevve acqua fredda molte volte.


Tuttavia.


“Il sole è sorso a ovest oggi? Sir Muto è venuto a far visita prima a me e non a Sua Maestà?”


Dopo trenta minuti di attesa, la tremarella di Muto si placò con l’apparizione dell’Imperatrice Marie. Accadde grazie all’abilità passiva del Mercante, Coraggio. Non avrebbe mai tremato quando si trovava di fronte alla persona con cui commerciare.


“Siete più bella ogni volta che vi vedo. Vi ringrazio per avermi dato l’opportunità di incontrare la stella dell’impero. Sarà la gloria della mia famiglia per generazioni.”


“Come può la bellezza naturale svanire? Va bene. Sono particolarmente emozionata per le cose che mi avete portato oggi.”


I mercanti che commerciavano con la famiglia imperiale andavano sempre prima dall’imperatore. Era una cortesia naturale dare alla persona con il grado più alto la priorità maggiore sui beni. Eppure oggi, Muto era andato a trovare prima l’imperatrice, non l’imperatore. C’era chiaramente una ragione, ma Marie non poteva fare a meno di sentirsi felice. Le sembrò come se fosse stata trattata in maniera superiore rispetto all’imperatore.


‘<em>L’atmosfera non è male.</em>’


A differenza del suo aspetto mite, l’Imperatrice Marie era una donna volubile e violenta. Muto si sentì sollevato per il fatto che fosse di buon umore e diede il segnale ai suoi subordinati.


“Il materiale non è incredibile?”


L’Imperatrice Marie controllò gli oggetti a schermo e provò interesse per due ornamenti. Erano uno splendido candeliere e una statua mobile realizzati con un metallo nero satinato.


“I punti in cui si inseriscono le candele sono stati creati per ricordare il crisantemo imperiale? Quando le candele vengono accese, si può vedere il tulipano rosso.”


“La luce penetra uniformemente nella struttura opaca.”


“Mi piace. Da’ un senso di eleganza.”


“Infatti, l’imperatrice ha una vista perspicace.”


Non era un complimento falso. Muto la ammirava sinceramente. Prima di ascoltarne la descrizione, l’imperatrice li aveva riconosciuti come prodotti speciali.


“Non lo so. Di che materiale è fatto?”


Marie era una delle principali autorità in fatto di oro e argento di valore. Per la sua elevata posizione, intorno a lei venivano raccolti i migliori oggetti del continente. Per questo, possedeva un’intuizione elevata e una profonda conoscenza. Ma questa era la prima volta che vedeva il metallo nero satinato che componeva il candeliere e la statua mobile. Per quante volte lo toccasse, non riusciva a capire.


Ora era il momento di entrare in campo. Muto fece un sorriso eloquente e spiegò, “Si tratta di un minerale proveniente dalla tana di un dragone.”


“Cosa? Dalla t- tana di un dragone?”


Marie non riusciva a credere alle proprie orecchie. Gli umani erano stati capaci di entrare nella tana di un dragone e di ottenere dei minerali? Il suo buon senso le diceva che era impossibile.


Muto le infuse fiducia. “È un minerale proveniente dalla tana del drago pazzo Nevartan.”


“Nevartan…”


Per qualche ragione, Nevartan era impazzito completamente e stava vagando per il mondo. La tana di Nevartan doveva essere vuota. Sarebbe stato un bel colpo per la persona che l’avesse scoperta.


“Date un’occhiata.”


La convinta Imperatrice Marie diede l’ordine a vari esperti posti dietro di lei e questi iniziarono a guardare da vicino il candeliere e la statua mobile. Giunsero ad una risposta in pochi minuti.


“Non so se si tratta di un minerale proveniente dalla tana di un dragone, ma è di sicuro un minerale che non ho mai visto prima.”


“Anche il risultato finale è eccellente. Si tratta almeno della mano di un artigiano. Tuttavia, il difetto più grande è l’abilità. Non si tratta di un capolavoro perché non è in armonia.”


“Ma è sufficiente per valere molto.”


“Va bene. Mi piace. Ne compro due.”


“Ah…”


Marie prese la decisione dopo aver sentito le opinioni degli esperti, solo per far sentire Muto in imbarazzo. Marie si accigliò.


“Cosa c’è?”


“ E- Ecco… con tutto il rispetto, intendevo mostrarne uno a Sua Maestà. È educazione mostrare all’imperatore qualcosa di così speciale…”


“Sentite Sir Muto.”


“Sì.”


“Evitate una recita inutile. Non avete portato questi oggetti prima a me perché sapevate che avrei pagato un prezzo più alto? Li comprerò io. Non preoccupatevi. Ne darò uno a Sua Maestà come regalo.”


“Siete davvero incredibile.”


“Uhuhuhuh.”


Esistevano pochi oggetti rari nel mondo. L’imperatore sarebbe rimasto enormemente compiaciuto quando l’imperatrice gli avrebbe dato uno di questi oggetti come regalo.


‘<em>A volte devo essere affascinante per fargli avere qualche sospetto.</em>’


Al momento, l’impero era diviso in due fazioni tra l’imperatore e l’imperatrice. Ma la relazione tra l’imperatore e Marie era buona. L’imperatore cercava di credere in Marie. Riconosceva la fazione di Marie come fazione del 4° Principe Edan. Marie non aveva creato una propria fazione, ma le persone che volevano mettere suo figlio Edan sul trono si erano radunate al fianco di Marie. L’imperatrice Marie si era comportata per decenni come una donna ingenua nei confronti dell’imperatore.


“Ora, questo costo è sufficiente?”






[Hai ricevuto 580.000 monete d’oro come prezzo di transazione per il Candeliere di Ferro del Dragone Pazzo.]


[Hai ricevuto 190.000 monete d’oro come prezzo di transazione per la Statua Mobile di Ferro del Dragone Pazzo.]






Grazie alle abilità passive del mercante, Commercio Avanzato e Trattativa, così come per i prodotti ottenuti dal ferro del dragone pazzo, Muto aveva guadagnato un’enorme quantità di soldi. Si trattava di un vasto profitto anche se doveva restituirne metà al Regno di Overgeared in base al contratto.


Muto sorrise e fece un inchino all’imperatrice.


“Sono grato ogni volta che Vostra Maestà conclude un affare con un povero mercante come me.”


Un candeliere imponente ed una statua mobile con foglie affilate. Sarebbero stati posti sul soffitto dell’ufficio e nel bagno dell’imperatore e dell’imperatrice. Nel momento in cui non fossero più riusciti a mantenere il peso, sarebbero crollati dopo un mese e ci sarebbe stato un gran fermento nell’impero.


Il Mercante Muto aveva concluso perfettamente la sua missione.


***


“È enorme.”


Il convoglio che trasportava 100 tonnellate di grano e patate e il Re di Overgeared Grid, era giunto a Titan. Lo spirito gli era venuto meno quando aveva volto lo sguardo verso le mura infinite di fronte a lui. Aveva perso la motivazione quando aveva visto l’enorme scalinata di Titan, che faceva sembrare Reinhardt sciatta.


A Grid balenò il pensiero che forse sarebbe stato meglio evitare di combattere contro l’impero per sempre. Ma si sbarazzò in fretta di questa idea.


‘<em>Verrei inghiottito se facessi un passo indietro.</em>’


Il tasso di crescita dell’impero era ben più alto di quello del Regno di Overgeared. Doveva lottare e togliere loro ogni cosa, altrimenti avrebbe finito con il perdere.


‘<em>Devo mangiarmeli prima di perdere.</em>’


<em>Sururuk!</em>


Grid e il convoglio si muovevano seguendo le ombre delle enormi mura, che si innalzavano sopra di loro. I soldati ombra di Kasim stavano inserendo degli aghi sulle mura. Non un solo soldato, che stava guardando la processione di Grid, notò qualcosa di sospetto.


‘<em>C’è solo una possibilità.</em>’


Grid aveva calcolato che sarebbe successo in un mese. La caduta del candeliere avrebbe minacciato l’imperatore e l’imperatrice, mentre le mura di Titan, che stavano in piedi da centinaia di anni, sarebbero collassate. Questo avrebbe mandato in confusione l’intero paese. Questa era la sua occasione. Grid e l’elite della Gilda di Overgeared si sarebbero infiltrati nel palazzo imperiale e avrebbero ucciso tutti i membri di Immortal.


Avrebbero detto a Immortal che non esisteva un posto sicuro nel mondo. Questo era l’obiettivo del suo piano a lungo termine.


‘<em>Farò provare loro la paura e li farò pentire ogni notte.</em>’


Gli occhi di Grid si infiammarono mentre pensava a Veradin e a Agnus. Dopo un po’, attraversò i cancelli.


“Re Grid di Overgeared è entrato!”


“Waaahhhhhhhhh!”


“Re Grid, benvenuto!”


“Benvenuto nell’Impero di Saharan!”


<em>Baam baam! Baambabababa!</em>


I soldati dell’impero e il popolo lo accolsero calorosamente. Per tutta Titan sbocciarono fiori e la musica allegra aiutò l’atmosfera. I giornalisti di varie emittenti trasmisero la situazione a voce alta.


『Nella storia, l’Impero di Saharan ha ricevuto solo un ospite ufficiale. La prima e ultima volta è stata quando hanno accolto il Principe Rajandra del Rgno di Lubana.』


『L’impero è più abituato a dominare che ad intrattenere relazioni diplomatiche. Dal punto di vista dell’impero che controlla tutti i regni nel continente, non riconoscono nessuno come ospite VIP.』


『Ora provo rispetto per Grid, che viene trattato come ospite d’onore dall’impero. 』


Per la prima volta da quando il Principe Rajandra aveva portato all’impero la testa dell’Imbattibile Re Hamad, Grid veniva trattato dall’impero come ospite d’onore. Le persone di tutto il mondo erano emozionate nel capire che Grid era una persona ben più grande di quanto avessero pensato. Lo stesso valeva per Grid.


‘<em>Queste formalità sono per me.</em>’


Si sarebbe davvero vergognato se fosse giunto a mani vuote. Grid salutò le persone con fare dignitoso. Non era dovuto solo alla sua elevata statistica della dignità. Grid era abituato ai grandi eventi, per questo riusciva a sembrare naturale. Questo era il potere dell’esperienza.


‘<em>Vostra Maestà, ho cercato per tutto il palazzo con i movimenti ombra e penso dobbiate sentirvi nervoso.</em>’ Udì la voce di Kasim. ‘<em>Sembra che gran parte del potere dell’impero sia radunato qui a Titan. Ho individuato almeno dieci persone nel palazzo che sono più potenti di me.</em>’


“Possono trovarti?<em>”</em>


<em>‘</em>Probabile.’


Kasim era stato precedentemente individuato dal cavaliere del Duca Steim, Laden. Era altamente probabile che la sua furtività non funzionasse contro i veri geni o gli ufficiali di alto rango.


“Non entrare nel palazzo imperiale.”


Sarebbe stato un problema se fosse stato beccato nel portare un assassino dentro il palazzo dove si trovava l’imperatore. Specialmente se si fosse saputo della presenza di Kasim. Kasim era l’ultimo sopravvissuto di Nero, che era stato distrutto dall’impero. Il suo aspetto era piuttosto evidente.


‘<em>Ma…</em>’


Grid rise dell’esitazione di Kasim.


“Va tutto bene perché ho i Cavalieri Evocati.”


Poteva evocare chiunque dell’elite di Overgeared, così come Kasim, Piaro e Asmophel. Li aveva già messi in attesa in caso di bisogno.


“Sigh. Allora andiamo.”


Come sarebbe stato il proprietario delle forze più potenti e i suoi assistenti più vicini? Grid si legò la Spada del Grande Lord alla vita ed entrò nel palazzo. In quel momento.






[Hai scoperto una persona forte di questa era!]






Si era attivato l’effetto di Re Eroe che rispondeva al Maestro di Spada Kraugel, facendo innalzare l’energia del combattimento di Grid. Questo perché aveva incontrato Mercedes, il 1° Cavaliere di guardia all’ingresso. Mercedes annuì leggermente come se avesse scoperto Grid.






[Gli occhi profondi di Mercedes ti hanno guardato.]


[Alcune delle tue statistiche e delle tue abilità vengono rivelate per forza a Mercedes.]


[Non puoi resistere.]


[L’energia della spada affilata di Mercedes ti minaccia. La forte pressione fa tremare la tua mente e il tuo corpo. Tutte le velocità sono ridotte del 30% e la velocità di lanciare le abilità è ridotta del 20%.]


[Hai resistito.]


[Il riflesso delle alterazioni è fallito.]






Grid lo aveva già sperimentato in passato. Ma fu Mercedes quella ad essere sorpresa, non Grid.


“Tu…?”


“Non so cosa hai visot.”


<em>Tak.</em>


Grid posò una mano sulla spalla della sbalordita Mercedes e strinse forte.


“La prossima volta, inchina la tua testa più profondamente. Come può un cavaliere osare guardare il re negli occhi?”


“Kuk…!”


Questa era la persona che si era inchinata ai suoi piedi alcuni mesi prima? Il bel volto di Mercedes si corrugò mentre Grid entrava nella sala dietro di lei.


Nello stesso momento.


[Hai scoperto una persona forte di questa era!]


[Hai scoperto una persona forte di questa era!]


[Hai scoperto una persona forte…]


[Hai scoperto una persona…]


…


…


Continuarono ad apparire le finestre di notifica.


                                


                                



