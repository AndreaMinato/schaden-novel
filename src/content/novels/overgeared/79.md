---
title: Volume 1 - Capitolo 79
pubDate: 2025-03-10T08:59:29.208Z
tags:
    - overgeared
---


“Fantastico…”


L’arte della spada di Pagma andava ben oltre la mia immaginazione. Le capacità delle abilità e il danno erano qualcosa che non avrei mai potuto immaginare.


‘Ci sono un’abilità passiva e molteplici funzionalità attive… Non ho nessuna padronanza delle abilità, perciò tutto questo è davvero incredibile considerando la mia mancanza di abilità combattive.’


Molte classi avevano abilità passive come Padronanza dell’Arma o Padronanza dell’Armatura. Queste abilità di padronanza passive aumentavano le performance delle armi e dell’armatura. Comunque, il Discendente di Pagma non aveva nessuna abilità di padronanza. Era uno svantaggio e una parte della classe deludente.


“Ma ora è diverso.”


L’arte della spada di Pagma aumentava il mio potere di attacco e le possibilità di colpo critico quando veniva disattivata. Questo aveva un effetto simile a Padronanza dell’Arma.


‘È anche la perfomance di Padronanza Intermedia delle Armi…! L’effetto sparisce quando l’abilità viene attivata, ma non è un gran problema. Quando è attiva, si formano altre cinque abilità.’


L’arte della spada di Pagma! Era un’abilità degna di una classe leggendaria. Ora potevo essere orgoglioso poiché ero in possesso di una classe leggendaria.


‘Anche se sono stato deluso da qualche aspetto della creazione degli oggetti, la mia classe è truffaldina. Ma non è una classe votata al combattimento. Posso assumere il ruolo del tanker<a href="#_ftn1" name="_ftnref1">[1]</a> grazie alla mia alta resistenza agli status alterati, quindi posso diventare ancora più truffaldino se sviluppassi le mie abilità combattive. Ma…’


C’era un problema.


“…Perché l’abilità consuma così tanto mana?”


Attualmente, avevo circa 500 punti di mana. Ero stato in grado di ottenere questo valore perché la mia intelligenza era aumentata creando costantemente oggetti. Non avevo mai investito nessun punto statistica in intelligenza, quindi non avrei avuto neanche 100 punti mana se non fosse stato per quello.


Comunque, il punto era che non potevo usare liberamente tutte le abilità disponibili al momento.


“Dannazione!”


Onda. Contenimento. Collegamento. Uccisione. Trascendenza.


Un totale di cinque tecniche di spada. La quota minima di mana richiesta era 300. In particolare, Uccisione consumava 1.200 mana e Trascendenza consumava 1.800 mana. Per usare arbitrariamente queste abilità, dovevo investire molti punti statistica in intelligenza per aumentare il mana. Ma non avevo mai investito nessun punto statistica in intelligenza, da quando non avevo più la classe del guerriero.


‘Con i maghi, più alta è la loro intelligenza, più alti sono i danni magici. Di conseguenza, loro devono investire i loro punti in intelligenza. Ma io…’


Onestamente non volevo investire punti statistica in intelligenza. Nella mia situazione, sarebbe stato l’ideale concentrare i miei punti statistica in forza e stamina. Forza e stamina mi avrebbero permesso di spendere molto tempo facendo oggetti e anche il mio potere di attacco sarebbe aumentato.


Ma intelligenza? Avevo qualche abilità che veniva influenzata da intelligenza? Certo che no. Dovevo investire in intelligenza soltanto per aumentare il mio mana.


“Merda… ma non posso non investire in intelligenza.”


Giusto. Non importava quanto mi lamentassi. Non avevo scelta se non investire i miei punti in intelligenza. Era per poter usare le abilità di spada.


“Finestra di status.”






Nome: Grid


Livello: 92 (1.531.400/3.798.000)


Classe: Discendente di Pagma


* La probabilità di aggiungere abilità supplementari quando si costruiscono oggetti aumenterà.


* La probabilità di migliorare gli oggetti aumenterà.


* Tutti gli equipaggiamenti possono essere indossati incondizionatamente. Tuttavia, c’è una penalizzazione basata sulla classificazione dell’oggetto.






Titolo: Colui che Divenne Leggenda


* Gli status alterati non funzionano bene su di te.


* Non morirai quando la salute è al minimo.


* Facilmente riconosciuto.






Titolo: Creatore del Primo Oggetto Unico


* Destrezza +200






Titolo: Creatore dell’Unico Oggetto Leggendario


* Destrezza +350






Titolo: Sterminatore di Cavalieri


* Stamina +100


* Forza +30






Titolo: Apostolo di Giustizia


* Tutte le statistiche +10


* L’audacia di Apostolo di Giustizia è ineguagliabile.


Salute: 8.330/8.330 Mana: 522/522


Forza: 775                   Stamina: 523              Agilità: 208                 Intelligenza: 180


Destrezza: 885                       Tenacia: 210


Autocontrollo: 155     Indomabilità: 176       Fierezza: 155              Intuizione: 155


Coraggio: 99


Punti statistica: 0


Peso: 9.404/19.700






Ieri quando ero entrato nel Canyon Kesan, ero a livello 85. Dopo aver cacciato tutti i mostri nel Canyon Kesan, ero al livello 92. E avevo 70 punti statistica.


“Avrei dovuto lasciarli…”


Come potete vedere, attualmente possedevo 0 punti statistica. Perché? Perché avevo investito i 70 punti statistica in forza.


“Non potevo evitarlo, perché farlo ha reso la caccia ai ragni del canyon più facile.”


I ragni del canyon avevano un’eccellente difesa. Avevo aumentato forza per fare più danno. Ma ora me ero pentito.


“Avrei dovuto raccogliere i punti statistica fino ad ottenere l’arte della spada di Pagma…”


Il mio limite di mana aumentava tutte le volte che guadagnavo un punto in intelligenza. Se avessi avuto i 70 punti statistica di ieri, avrei potuto aumentare la mia intelligenza e ottenere una certa quantità di mana. Era una sfortuna.


“…Devo aumentare intelligenza.”


Ero davvero irritato al pensiero di non essere in grado di usare le abilità che avevo imparato perché non avevo abbastanza mana. Chi non sarebbe stato nervoso per non poter usare delle abilità? Quindi presi una decisione insolita.


“Cacciare! Aumentare di livello! Aumentare intelligenza aumentando il mio livello! Al minimo, devo avere abbastanza mana almeno da usare Uccisione!”


Uccisione era un’abilità che portava il 1500% del mio potere di attacco a un obiettivo. Ma avevo bisogno di 1.200 mana per usare Uccisione. In altre parole, avevo bisogno di almeno 400 punti in intelligenza.


“Ottenere 400 intelligenza attraverso l’aumento di livello!”


…Era una mia stima approssimativa.


“Hah, che schifo.”


Cominciai a cacciare per la prima volta da quando ero diventato il Discendente di Pagma per ottenere l’arte della spada di Pagma. Affrontai gli orchi di ghiaccio lucente nei campi innevati del nord e ora i mostri nel Canyon Kesan…


Era divertente cacciare dopo così tanto tempo.


‘Giusto. Sono diventato dipendente da Satisfy attraverso questo.’


Sentivo che stavo diventando più forte grazie al mio aumento di livello ed ero orgoglioso di vedere le monete d’oro e il bottino accumulato nel mio inventario. Per il momento, potevo rimanere nel Canyon Kesan e continuare a cacciare.


Ma qual era la realtà? Per me, cacciare era un lusso. La mia famiglia era seduta su una pila di debiti. I miei genitori e Sehee ancora non riuscivano a scrollarsi di dosso l’ansia. Avrei dovuto fare oggetti invece di cacciare così la mia famiglia avrebbe potuto dormire più serenamente.


“Sì, dovrei tornare alla fucina di Khan velocemente. Così posso ottenere Dainsleif. Non è una cosa bella?”


Soppressi per miracolo il desiderio di cacciare ancora e lasciai la caverna dietro la cascata. Stavo calmando il mio rammarico, ammirando le stelle quando-


“Kuwaaah!”


Udii un suono ruggente dal fondo della cascata. L’acqua spruzzò e venni circondato da sei tritoni.


“…I pesci sono in fermento.”


I tritoni erano sirene di sesso maschile. Ma, a differenza delle sirene nelle favole, i tritoni di Satisfy erano bruttissimi. Mi accigliai quando vidi le squame dei tritoni.


“Avete intenzione di seccarvi sulla terraferma e soffocare fino a morire?”


Un tritone, di fronte a me, agitò il suo tridente e gridò in modo minaccioso. “Non preoccuparti di questo e dammi il tuo cuore!”


I tritoni volevano il cuore degli umani per nutrirsi. Erano spaventosi tanto quanto il loro aspetto.


‘Sei tritoni…’


I tritoni si erano adeguati all’ambiente naturale senza grandi difficoltà. Di conseguenza, erano distribuiti in tutto il continente. Ma i tritoni che vivevano nel Canyon Kesan erano i più famigerati.    I tritoni del Canyon Kesan erano a livello 175, conosciuti per essere quelli con il livello più alto dei tritoni nel continente.


‘I tritoni sono particolarmente forti nell’acqua. Ce ne sono sei…’


Se non avessi imparato l’arte della spada di Pagma, avrei provato a scappare da quel posto. Ma le cose erano differenti, ora. Avevo migliorato di +8 il Pugnale Perfetto che brillava di una luce blu scuro nell’oscurità. Non avevo intenzione di dare il mio cuore ai tritoni.


“Volete prendere il mio cuore? O dovrei mangiarvi tutti piuttosto?”


Un tritone sbuffò. “Bah! Questo umano sta bluffando.”


<em>Swaaah.</em>


I tritoni si mossero sull’acqua a una velocità spaventosa, come una tavola da surf incontro a un’onda. Aspettai che mi venissero vicino. Proprio prima che un tridente mi colpisse, “Arte della Spada di Pagma, Contenimento!”


In quel momento, il mio corpo cominciò a danzare. La luce blu che si irradiava dal Pugnale Perfetto brillò ai raggi della luna mentre il mio corpo si muoveva tranquillamente. E in quel momento!


“…!!”


L’avanzata dei tritoni si fermò, come se fosse stata una bugia fin dall’inizio. I tritoni si comportarono in modo inquieto e lottarono per allontanarsi da me. Collegai velocemente delle abilità prima che potessero scappare dall’influenza di Contenimento.


“Furore del Fabbro!”






[Furore del Fabbro è stata attivata. Il tuo potere di attacco e velocità di attacco aumenterà significativamente per 20 secondi.]






“Esplosione di Vento!”


<em>Kwa kwa kwa kwang!</em>


La spada del vento scorticò la parte superiore dei tritoni.






[Hai fatto 3.750 punti di danno all’obiettivo.]






[Hai fatto 3.802 punti di danno all’obiettivo.]






I tritoni avevano un’eccellente difesa sulla parte bassa del loro corpo che era coperto da squame, ma la parte umana più alta del loro corpo era più debole. Di conseguenza, gli attacchi nella parte alta del corpo erano veramente dolorosi. L’attaccai in rapida successione prima di fermarmi.


‘Merda, ho finito il mana.’


Aprii rapidamente il mio inventario e presi una pozione inferiore di recupero del mana. Dopo essermi accertato di aver recuperato tutto il mio mana, disattivai l’Arte della Spada di Pagma. Quindi usai l’abilità che avevo sviluppato.


“Vento di giustizia!”


<em>Pepeng! Pepepepeng!</em>


Vento di Giustizia rilasciò un colpo potente e distruttivo che non poteva essere comparato a Raffica di Vento. Per la disattivazione dell’Arte della Spada di Pagma, il mio potere di attacco e le possibilità di un colpo critico erano aumentate, rendendo il potere distruttivo più grande.


Vento di Giustizia spazzò via i tritoni da un lato all’altro e quelli colpiti sulla parte superiore del corpo non riuscirono neanche a gridare.


“Movimenti Rapidi!”






[Movimenti Rapidi è stata attivata. La tua agilità e il tuo tasso di elusione aumenteranno significativamente per un minuto.]


Splash splash!


Improvvisamente mi gettai sui tritoni. Allora cominciai a squarciare la parte superiore del loro corpo con il Pugnale Perfetto +8.


[1] Ruolo che assume un giocatore con molta salute o difesa alta e che può, quindi, subire più colpi rispetto agli altri.


Traduzione di Sakuya


Editing di Libusemumei
                                


                                



