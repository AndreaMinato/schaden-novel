---
title: Capitolo 791
pubDate: 2025-03-20T11:48:41.472Z
tags:
    - overgeared
---


Il legno nazionale del Regno di Hwan. L’Albero Bianco di Fosforo, anche conosciuto come l’Albero di Eternal, era stato bruciato come legna da ardere. La forza travolgente delle fiamme riempì istantaneamente la fucina.


‘<em>Sua Maestà ha iniziato a lavorare!</em>’


L’attenzione dei fabbri si concentrò su Grid. i fabbri sapevano che la persona che poteva controllare le fiamme, il calore e la temperatura in maniera così completa era solo Grid da quando Khan era morto.


‘<em>Gli ultimi anni di Khan.</em>’


‘<em>Aveva gestito le fiamme in maniera brillante, come Sua Maestà…</em>’


Gli occhi dei fabbri si arrossarono mentre si lasciavano andare ai ricordi.


“Kraugel, ci sono tre opzioni.”


Grid tirò fuori il martello e l’incudine e iniziò a spiegare a Kraugel.


“Primo, se vuoi un oggetto specifico allora devi fornirmi il metodo di produzione. Io poi apprenderò il disegno e creerò l’oggetto per te. Lo sai già, giusto? La prestazione degli oggetti che creo è più alta rispetto a quello che viene mostrato nel progetto.”


Dal punto di vista di Grid, si trattava di un grande beneficio perché lui poteva ottenere nuovi progetti gratuitamente.


“Secondo, puoi lasciare il disegno interamente a me. In questo caso, creerò degli oggetti in base ai metodi di produzione che già posseggo.”


“È davvero incredibile.”


“Esatto. In tal caso, puoi avere qualcosa creato da un fabbro leggendario.”


“Ovviamente io…”


Kraugel era interessato al secondo metodo. Era la scelta naturale dato che conosceva il potere delle spade che Grid usava. Ma Grid gli diede una terza opzione.


“No, ascolta le mie parole.”


Grid interruppe Kraugel e pensò a Khan. Quanto aiuto aveva ricevuto da Khan ogni volta che creava un nuovo oggetto? In particolare, quando creava nuovi oggetti, erano importanti le opinioni di Khan. Il miglior fabbro che Grid rispettava lo aiutava con la propria conosceva e visione. Khan pensava ai materiali che dovevano essere usati per i nuovi oggetti, quali caratteristiche avrebbe dovuto includere e così via.


Ora, il ruolo che Grid voleva che Kraugel ricoprisse era quello di Khan. Grid voleva la conoscenza di Kraugel. Era convinto che sarebbe stato di grande aiuto nel realizzare la spada più potente.


“Kraugel, quale pensi sia la forma ideale per una spada?”


“…?”


“Dimmelo. Realizzerò i tuoi ideali con le mie abilità.”


“… È questa la terza opzione?”


“Sì.”


<em>Tu-tump.</em>


Il cuore di Kraugel si mise a martellare quando incontrò gli occhi di Grid. Gli venne in mente la sua abilità Creazione dell’Arte della Spada. Dal momento che possedeva un’abilità unica che poteva creare nuove tecniche di spada, il fabbro Grid poteva avere l’abilità di creazione di un oggetto.


<em>Kkuok.</em>


Kraugel strinse i pugni per calmare il suo corpo tremante.


“Nella storia del Re di Overgeared… Il mio nome farà parte della tua storia, che verrà venerata nelle future generazioni. Va bene?”


Era una domanda molto prudente. Kraugel aveva incontrato tantissime persone e sapeva che queste si sarebbero aggrappate alle loro gesta eroiche man mano che fossero aumentate. Volevano evitare che altre persone apparissero nelle loro gesta eroiche.


La risposta di Grid fu semplice. “Se va bene? È una domanda? Non va bene, è un onore.”


Grid ricordò. Al tempo del raid di Belial, aveva visto Kraugel apprendere la tecnica di Piaro. Era stato il miglior tributo che Kraugel avesse potuto mostrare a Piaro. Ora Grid stava porgendo gli omaggi a Kraugel.


“Il miglior fabbro creerà la miglior spada con il miglior spadaccino. Non avrà luogo un’altra grandiosa leggenda?”


“..”


“Facciamolo insieme. La spada più potente. La leggenda migliore.”


L’Imbattibile Re Madra aveva lottato per il suo regno con la vita ma alla fine, aveva perso la testa per suo figlio. Pagma aveva tradito un amico per il suo senso del dovere nel salvare il mondo e aveva sancito un contratto con un grande demone. Braham aveva compreso l’assurdità del mondo e disprezzato la sua stessa gente, ma dopo essere diventato un essere umano, Braham era stato tradito dal suo amico perché era un vampiro.


I racconti delle leggende che Grid conosceva erano tutti tristi e denigranti. Grid non voleva essere come loro. Lo stesso valeva per Kraugel.


“… È un grande onore.”


“Va bene. Allora iniziamo. Creazione del Fabbro Leggendario.”






[Creazione del Fabbro Leggendario]


Puoi creare tre metodi di produzione di oggetti di equipaggiamento ogni volta che sale il livello dell’abilità di ‘Abilità di Maestria del Fabbro Leggendario’.


Numero di oggetti che si possono creare al momento: 13/21.


* Quando vengono prodotti oggetti usando questa abilità, verrà automaticamente posto su di essi il nome del creatore.






<em>Jiing-</em>


Di fronte a lui apparve un progetto vuoto.


“Penso alla spada ideale usando la conoscenza di un Maestro di Spada…”


Il progetto aveva un enorme spazio nero.


“È diversa da persona a persona, ma in generale si tratta di una spada pesante. È la più semplice da utilizzare in termini di ampiezza, lunghezza e peso, questo per avere un’elevata utilità. Considerando tutte le variabili. È la meno inconveniente da usare.”


“Davvero. Pensavo fosse una spada lunga. In realtà, la Spada dell’Illuminazione è una spada lunga che emette fiamme nere.”


“Hai mai usato una spada pesante?”


“Non mi piace. Ho sempre usato uno spadone o una spada lunga…”


“… Beh, come ho detto, la forma ideale è diversa per ciascun individuo. Innanzitutto, sarebbe arrogante discutere sulla forma ideale. Quando si taglia un frutto, il coltello è la scelta migliore. Quando si cammina attraverso la foresta, si preferisce un machete. Ci sono delle differenze in base all’utilizzo.”


Le esperienze e la conoscenza di un Maestro di Spada combinate con la conoscenza e le abilità di un fabbro leggendario.


“Ma in generale, una spada pesante è migliore nel combattimento? Ci sono altre caratteristiche speciali?”


“no.”


“Intendi aggiungere qualche altra opzione per dare alla spada una forma definita?”


“Come lo squalo che fa parte di Failure?”


“Sì.”


“Se non lo sai, la forma base di una spada è la migliore. È più importante che il bilanciamento della spada sia uniforme piuttosto che avere il centro della gravità da un lato.”


“La risposta è corretta. Ecco perché la sezione della spada è a forma di diamante.”


“Sezione?”


“La superficie tagliente che vedi quando tagli con la spada. Il bilanciamento è importante, per questo si preferisce un diamante perfetto come superficie tagliente. D’altra parte, io preferisco una sezione esagonale o ottagonale.”


“Non so nulla di questi dettagli.”


“Non mi conosci.”


“…?”


“Sono un fabbro leggendario. Anche se aggiungessi decorazioni speciali sulla lama, riuscirei a bilanciarla perfettamente. Lo posso fare grazie alle mie abilità. Perciò dimmi cosa stai pensando. Quali caratteristiche vuoi?”


“Questo è interessante…”


<em>Buzz buzz.</em>


I fabbri raccolti vicino a Grid e Kraugel iniziarono a creare disturbo. Era sorprendente come un uomo dagli occhi neri e dal viso buono stesse condividendo i suoi pensieri con il loro re.


“Questo…?”


I quattro più grandi fabbri di Pangea, incluso White, erano i più sorpresi. Ricordarono che Kraugel era il ‘Piccolo Eroe’ di Pangea. Il Kraugel che ricordavano era un grandioso guerriero. Sì, non era un fabbro. Nonostante questo, Grid stava ascoltando le opinioni di Kraugel.


‘<em>Perché?’</em>


Era qualificato per rimpiazzare il posto lasciato da Kahn? I fabbri si stavano chiedendo questo.


“È un maestro con la spada.”


“…?”


“Il primo Maestro di Spada dopo Muller.”


“…!!”


Il fabbro più giovane, Panmir, aveva dichiarato la vera identità dell’uomo dagli occhi neri. Il trambusto fu enorme. I fabbri rimasero sorpresi mentre guardavano una figura importante in un luogo inaspettato. Mentre questi rimanevano senza parole, Panmir diede la sua opinione.


“I due non creeranno la miglior spada nella storia?”


Nessun fu in grado di negare il pensiero di Panmir. Le aspettative su che tipo di spada sarebbe nata dalla combinazione di conoscenza, esperienze e tecniche di un fabbro leggendario e di un Maestro di Spada erano enormi.


“Ma…” White provava ammirazione ma al tempo stesso un senso di incongruenza e chiese, “Panmir, hai raccolto tutto il legno da ardere per oggi?”


“… Vado e torno a vedere la spada di Sua Maestà.”


Era davvero deprimente. Panmir mise il broncio. Era il fabbro più giovane della fucina nonostante fosse il primo in classifica.


***


Più di tre ore. Fu il tempo che servì a Grid e Kraugel per coordinare le loro idee. Finalmente terminarono la forma della spada. Ora, rimanevano solo i materiali.


“Il Respiro del Dragone Blu e il Respiro della Tigre Bianca…”


Grid confermò i due respiri che possedeva Kraugel.


“La spada userà il Respiro del Dragone Blu? Allora, devo utilizzare un minerale compatibile con l’attributo del fulmine.”


“No, voglio che la mia spada contenga il Respiro della Tigre Bianca.”


“Cosa?” Grid era confuso. “La tigre bianca non possiede l’attributo della terra?”


L’attributo della terra era legata ad una difesa maggiore. Era una cosa comune che l’attributo della terra creasse effetti per una difesa più elevata. Mentre, l’attributo del fulmine era ideale per la velocità e la potenza. In generale, forniva degli effetti per incrementare la forza d’attacco. In altre parole, il respiro più adatto per un’arma era quello del dragone blu, non della tigre bianca.


“Perché vuoi usare il respiro della tigre bianca per la tua arma? Non starebbe meglio in un’armatura? Non dovresti utilizzare il Respiro della Tigre Bianca per l’armatura?”


“No, per l’armatura c’è l’adamantio che ho raccolto. Il Respiro del Dragone Blu lo legherò agli stivali per aumentare la velocità totale.”


“Però, non è difficile aspettarsi un potere d’attacco travolgente se si attacca il Respiro della Tigre Bianca all’arma? Un’arma non dovrebbe possedere un potere d’attacco elevato? Guarda il progetto. Puoi aspettarti di avere effetti di difesa già solo con la forma della spada. Ma vuoi comunque aumentare ancora di più la difesa?”


“Proprio come la velocità è collegata alla potenza, anche il peso è direttamente collegato alla potenza. Prendi come esempio la Spada di 1000 tonnellate di Chris.”


“… Ah.” Il buon senso di Grid era stato cancellato. “I minerali con l’attributo della terra sono generalmente più duri e pesanti… Pensi di poter sfruttare il peso per esercitare un potere d’attacco superiore?”


“Sì, credo che se il Respiro della Tigre Bianca venisse usato a dovere, riusciresti a completare la migliore spada che combina un potere d’attacco ed una difesa elevati.”


“È un’interpretazione possibile.”


Se prendeva da esempio la magia, il potere della magia di terra non era molto debole. In particolare, la magia Serie di Frantumazioni Rocciose era molto potente.


“Un’arma con le proprietà della terra…”


Un sorriso attraverso il volto di Grid. Non appena aveva sentito le parole di Kraugel, si era fatto delle domande sui risultati delle armi di tipo terra.


‘<em>Sarà facile dare il nome all’oggetto.</em>


Un’arma con forti attributi di terra. Una spada fatta di pietra. Allora ci avrebbe provato.


“Va bene. Terminiamo la Spada di Pietra.”


‘<em>Spada di Pietra?</em>’


Cos’era la Spada di Pietra? Un brivido scese lungo la schiena di Kraugel.


Gilda Overgeared, Regno di Overgeared, Re di Overgeared… Il senso di dare i nomi di Grid era pessimo.


“Aspetta un attimo, Grid.”


“Il materiale sarà la pietra. Qualche volta potremmo sostituirlo con le pietre di sangue.”


La produzione di massa dell’arma. Una spada creata con la pietra sarebbe stata ideale per i cavalieri di Overgeared, mentre la versione realizzata con le pietre di sangue sarebbe stata ideale per Grid  e i membri di Overgeared. Sì, dal momento in cui aveva chiesto a Kraugel di collaborare nella creazione dell’oggetto, Grid aveva puntato ad incrementare la forza totale del regno. Si immaginava i cavalieri di Overgeared e i soldati usare una spada disegnata da un Maestro di Spada. Sarebbe stato incredibile.


“Il nome dell’oggetto.”


“Ehi Grid…”


“Spada di Pietra.”


“…”


Kraugel non riusciva a capire il senso dei nomi di Grid. Sarebbe dovuto essere felice per una cosa. C’era spazio per aggiungere diverse modifiche negli oggetti che Grid produceva. Sì, il nome della spada che Kraugel avrebbe usato in futuro probabilmente non sarebbe stato un semplice Spada di Pietra. Soprattutto dal momento che si trattava di una spada con il Respiro della Tigre Bianca legato.


Tuttavia, Kraugel non sapevo questa cosa ed era in preda alla disperazione.




                                


                                



