---
title: Volume 1 - Capitolo 8
pubDate: 2025-02-27T07:44:20.589Z
tags:
    - overgeared
---


Uwaaaack! Doran, quel bastardo! Mi ha costretto ad accettare una missione che non volevo, solo per uccidere il suo compagno di squadra? Cazzo! Ladri, briganti e farabutti, ora capisco perché esistono tutti quei nomi. Doran! In futuro, questo nome da solo sarà un insulto.


Abbandonai la capsula, aprii la finestra e urlai. La pioggia era talmente potente da non far sentire la mia voce alle persone del vicinato. Grazie a ciò, potei continuare ad urlare a lungo.


Non erano ancora le 4 del mattino. Era uno di quei giorni in cui la mia famiglia poteva riposare fino a tardo pomeriggio a causa dell’intensa pioggia, ma io non potevo accedere al gioco per 12 ore durante il periodo delle vacanze per la golden week [1]!


“Livello -3… più ci penso, peggio mi sento. Doran, Doran, Doran!”


Andai verso il bagno per rinfrescarmi la testa che era arrossata dalla rabbia. Immersi il viso in acqua fredda e ascoltai il flusso d’acqua che sgorgava. Mi sentivo molto meglio dopo essermi lavato la testa per due giorni di fila.


“…Non è colpa di Doran.”


A differenza di quanto avevo predetto, Doran era estremamente forte e aveva combattuto bene. Io ero un’ancella e non dovevo fare nulla. Si era occupato di tutti i nemici da solo. Ebbi una chance di successo solo grazie alla forza di Doran.


Si, Doran aveva fatto del suo meglio. Tuttavia, si è presentata una situazione inaspettata. La comparsa di un’utente in classifica.


“Dannata strega…”


Perché Yura era apparsa lì? Lei era un mago oscuro. Il Tempio di Yatan era una base importante per i maghi oscuri, quindi non era strano per lei apparire lì in qualsiasi momento. Perché Yura ha interferito? Ero un intruso nel tempio e lei era obbligata a proteggerlo. Era ovvio che mi sarebbe stata ostile. Era comprensibile.


‘Nel momento in cui ho accettato la missione, i maghi oscuri nel tempio hanno ottenuto una missione separata per fermarmi. I veri nemici sono gli utenti, non i PNG. C’era una ragione per cui Doran era tanto forte. Non capisco perché la missione di grado S sia sembrata così facile.”


Giunsi a questa conclusione.


“Strega… grazie a me che ho attivato la missione, hai avuto la possibilità di ricevere un sacco di benefici. Una ragazza che non ha sparso né sangue né lacrime. Ha cercato di uccidermi al posto di ringraziarmi…”


Dopo la mia morte, Yura sarà sicuramente riuscita a completare la missione. Era forte e Doran era abbastanza esausto. È stato veramente fastidioso.


È stato grazie a me se Yura ha ricevuto la missione, e la ragione per cui Doran era così stanco era la mia debolezza. Yura è stata in disparte a mangiare pane. Quel pane che io le avevo messo in bocca.


“Cattiva persona…”


Una giocatrice da classifica, di livello oltre al 20 che ha strappato una missione ad un livello negativo! Entrai nella capsula, mi connessi a Internet e cercai Yura.


Digitai solo Yura e centinaia, anzi no, migliaia di link correlati riempirono lo schermo. Controllai solamente i post di blog molto popolari e comunità a larga scala e riuscii a trovare informazioni su Yura.


Contrariamente al suo nickname inquietante, “Strega Sanguinaria”, era molto amata e rispettata, cos<u>i</u> come invidiata.


Grazie alla sua straordinaria bellezza, perfette abilità di gioco e un’immagine ideale sui media, era lodata sia dagli uomini che dalle donne. Trascendeva addirittura le razze. C’erano migliaia di fan club creati su server oltreoceano. A prima vista era persino più popolare degli attori più famosi di Hollywood.


“Questo è il mondo moderno.”


Satisfy era più colorato, avvincente e incredibile di qualsiasi film, quindi i protagonisti principali di Satisfy godevano di più popolarità delle star del cinema. Se qualcuno avesse guardato la TV in questo periodo, centinaia di canali erano pieni di programmi legati a Satisfy. Avevano anche raggiunto valutazioni elevate, quindi vennero creati notiziari professionali di Satisfy.


Ovviamente tutto questo non si limitava solo alla Corea del Sud. Satisfy aveva oltre due miliardi di utenti. Il mercato del broadcasting non era solo la Corea del Sud, ma tutto il mondo. Come risultato, gli attori dei film ricevevano meno attenzioni dei protagonisti di Satisfy, i ranker.


In particolare Yura era riconoscibile molto facilmente rispetto agli altri in classifica per la sua bellezza. Grazie a questo, aveva sia denaro che fama. Era il mio esatto opposto, io mi ero indebitato grazie a Satisfy.


“Io sto soffrendo a causa del gioco, mentre lei grazie ad esso sta vivendo una vita fantastica.”


Godersi il proprio gioco preferito mentre si viene riconosciuti da tutto il mondo? Ero incredibilmente invidioso. Se fossi stato in Yura, non avrei avuto delusioni in vita mia.


“… Una persona come te ha dovuto portare via la missione di un poveretto.”


Non era una strega. Era solamente una ragazza veramente malvagia.


<em>Kwaduduk!</em>


Aprii la tastiera olografica e cominciai a commentare ad uno ad uno i post legati a Yura.


‘Yura è spazzatura. Ha interferito con la missione di un utente di livello basso. È completamente differente da come appare in TV. È marcia dentro.’


‘Yura non è così bella quando la vedi dal vivo. Ha fatto una plastica facciale. Ha il naso sporco e sembra sempre che stia masticando merda. Il suo sorriso è solo per la TV.’


‘Perché, Yura è buona??? È una cattiva persona. Quante persone ha rovinato? Ha rovinato anche mio cognato.’


‘Una ranker che interferisce in una missione!! Non fatevi ingannare dall’immagine creata dalla TV.’


‘Huhuhu…! Kukukuk!’


Informai le persone dell’accaduto tra me e Yura. Mi sentii benissimo poiché ero diventato un grande giornalista che diffondeva la verità tra le persone che erano annebbiate da false notizie. La terribile realtà che avevo sperimentato poco fa se ne stava gradualmente andando dalla mia testa.


<em>Tadak. Tadadak.</em>


Continuavo a postare commenti. Le mie dieci dita battevano sull’ologramma della tastiera che brillava nell’oscurità. Una persona che digitava sulla tastiera in una stanza buia, chiunque vedesse questa scena avrebbe pensato si trattasse di qualcosa di meraviglioso e misterioso.


“Oppa… alla fine sei impazzito?”


Scrivere commenti cattivi… no, era un gesto per rivelare la verità.


All’improvviso saltai sentendo una voce. Girai lo sguardo verso la fonte e vidi Sehee che mi guardava dalla porta.


“Mi hai sorpreso.”


Mi misi una mano sul petto, mentre Sehee entrava nella mia camera a braccia incrociate.


“Stavo andando in bagno quando ho sentito Oppa ridacchiare nella sua camera. Sei impazzito per il gioco, quindi ho pensato fossi impazzito anche nella realtà. Ero preoccupata per Oppa e ho deciso di venire a controllarti. Sei pazzo? Ti prego dimmi di no.”


“…Perché parli in questo modo al tuo Oppa? Non sono pazzo.”


“Sono felice tu non sia ancora impazzito. Urgh, qualcosa puzza. Guarda la tua testa, dovresti lavarti di più. E liberati di quella ciotola di riso che hai mangiato! No, ma soprattutto, perché mangi del riso in camera tua? Dovresti mangiare con noi… bah, no.”


Sehee guardò le ciotole di riso vuote e i contorni che avevo impilato e iniziò a pulire.


“Questa ragazza, è gentile e carina. È una fortuna che non somigli a me.”


La guardai con approvazione. Sehee sentì il mio sguardo e si girò.


“Non stare lì seduto a guardarmi. Se non sei impegnato, non dovresti aiutarmi? No, vai e lavati. Non mi piace quell’aspetto.”


“Lascialo, ci penso io. Perché ti svegli quando non è nemmeno mattino? Torna a letto.”


“Ho visto Oppa ridere in modo inquietante, quindi la mia sonnolenza è svanita. Per favore vai a lavarti. Voglio vedere la tua faccia in buone condizioni dopo tanto tempo… ah, no! Levati quella sporcizia e quell’odore di dosso!”


Quando Sehee aveva un anno, io ne avevo nove. Era giusto che la mia sorellina mi trattasse così?


‘Se avessi saputo cosa sarebbe successo, mi sarei lavato quando mi sono lavato la testa’


Andai in bagno seccato. Mi lavai la testa con il sapone e mi asciugai con un asciugamano. Ma come mai i miei capelli erano così ribelli?


“…Era detersivo dei panni.”


Tornai nella mia camera coi capelli ribelli e sentii un profumo diverso. Era un aroma rinfrescante. Aveva spruzzato del profumo? Sehee era veramente meticolosa. La stanza era stata pulita e sistemata nel tempo che avevo impiegato per lavarmi. Era una ragazza molto diligente, a differenza mia. Sarebbe stata un’ottima moglie.


Vidi Sehee sedersi nella capsula e stendersi sul mio letto.


“Connettiti ad internet se vuoi ~”


Tuttavia, non era come se potessi accedere al gioco. Cedetti con facilità la capsula alla mia sorellina.


Sehee fece spallucce e inaspettatamente mi lanciò uno sguardo di disdegno. “Oppa… sei un leone da tastiera?”


“Leone da tastiera?”


Cosa significava? Quando alzai lo sguardo, Sehee si alzò e puntò il dito verso lo schermo fluttuante di fronte alla capsula.


“Perché stai spargendo notizie false su una donna più giovane di te? Anche se ci fosse una ragione, questo comportamento è troppo crudele. Sono veramente delusa da Oppa.”


La sua voce si affievolì. Sehee era veramente arrabbiata. Realizzai in ritardo il mio errore e controllai velocemente il monitor. La dannata lista di commenti che avevo scritto su Yura erano ancora lì.


Dannazione! Avrei dovuto chiudere la pagina internet!


“S-Sehee, questo…”


“Quanto in basso.”


Cercai di spiegare a Sehee, ma tornò nella sua camera e chiuse la porta senza darmi alcuna possibilità di spiegare. La porta non si sarebbe aperta, non importa quanto patetico potessi sembrare. Realizzai che l’ultimo briciolo di buona opinione che mia sorella aveva di me era appena andato perso.


Questo… che cos’è questo?


“Tutto questo per colpa di quella strega!”


Mi appellai a Sehee di fronte alla sua stanza. Non mi accorsi di essermi addormentato lì fino a quando mia madre non mi svegliò. Il mio corpo non era assolutamente abituato a questo! Fa male.


Misi un panno freddo sul corpo e mi addormentai di nuovo. Poi il giorno seguente.


“Huaaah~~”


Aprii gli occhi e vidi che erano le 11 del mattino. I miei genitori erano andati al lavoro all’alba e mia sorella era già a scuola da tre ore.


“Ho dormito solo sei ore. Non posso dormire troppo a causa della mia diligenza… Perché Dio mi ha fatto così diligente?”


Mi grattai il fianco da sopra la biancheria intima mentre mi dirigevo in cucina. Ero affamato ma era troppo seccante cucinare.


“Scordatelo.”


Ignorai le urla del mio stomaco in protesta e mi diressi verso il salotto. Mi sdraiai sul divano e accesi la TV. Era un canale a tema Satisfy.


Satisfy veniva trasmesso addirittura sui canali delle casalinghe. Il titolo del programma era “Come conoscere un giovane uomo attraverso Satisfy!” Era un programma che si occupava del processo di creazione di un personaggio che sembrasse il più giovane e bello possibile.


“…PD Cheon Jaende?”


Sembrava avere un alto numero di visualizzazioni. Passai oltre un uomo che non penso abbia vissuto molto dopo una telefonata con sua moglie. Mi fermai ad un programma chiamato “Questioni Hot a Satisfy”.


Una reporter carina stava salutando un giovane asiatico che aveva circa la mia età. Ci fu un primo piano del viso del ragazzo. Sullo schermo, apparve come sottotitolo l’ID “Katz” e il livello “203”.


“Katz è già al livello 200?”


Katz era una celebrità. Era noto per la sua arroganza, ma era sempre uno dei migliori nella classe dei guerrieri. Tre mesi fa era al livello 170 ma ora era già al livello 203? A quel livello sarebbe stato in cima alle classifiche unificate.


‘Come ha fatto a salire di 30 livelli in tre mesi?’


La reporter sullo schermo gli stava ponendo la stessa domanda.


<em>- Katz, sapevi di essere uno dei più grandi temi di Satisfy in questi giorni? I nostri produttori sono veramente sorpresi. In soli tre mesi, Katz ha scalato le classifiche piazzandosi al 53esimo posto. Qual è il segreto della tua rapida crescita in un così breve periodo di tempo?</em>


Katz si passò una mano tra i suoi capelli ben curati e sorrise compiaciuto.


<em>- Tre mesi fa ho ottenuto una classe epica. Ho accettato questa intervista oggi per rivelarla.</em>


<em>- Si?!</em>


La reporter era scioccata e io smisi anche di grattarmi l’inguine. La news di una classe epica era cosi scioccante che la reporter non riuscì a rispondere a Katz. L’anno scorso solo due cambiamenti di classe epici sono apparsi in Satisfy. Il suo valore trascendeva l’immaginazione. Ma Katz aveva messo le mani su una nuova classe epica.


‘La terza classe epica…’


Non c’erano informazioni sulle classi epiche apparse in precedenza. I contenuti del primo libro di cambiamento di classe erano confidenziali quando circolarono sui siti di scambio di oggetti e nessuno sapeva chi fosse il proprietario.


La seconda classe epica apparteneva ad Agnus, che era 7° nelle classifiche unificate, ma nessuno sapeva quale fosse la sua classe.


Era perché la maggior parte degli utenti, specialmente i primi in classifica, erano estremamente riluttanti a divulgare le loro informazioni. Informazione è potere!


C’era una fiera lotta per la sopravvivenza in Satisfy. Le informazioni condivise sui siti maggiori erano attualmente abbastanza limitate. La maggior parte degli utenti si teneva le informazioni per sé. Io farei lo stesso.


Tuttavia Katz stava rivelando la sua stessa classe. Era famoso per amare cose colorate ed importanti.


Tuttavia, era uno scoop enorme. Era possibile che i record di classificazione fossero abbattuti.


Rimasi fisso sul canale. Mi focalizzai sullo schermo, mentre gli occhi della reporter brillavano dall’eccitazione.


<em>- Che classe sei?</em>


<em>- Il nome della mia classe epica è “Cavaliere di Sangue”</em>


<em>- È tanto speciale e terribile quanto implica il nome?</em>


Non era né speciale né terrificante. Era un nome molto comune e mondano. Un nome sciatto per una classe epica. Ma Katz sembrava gradire il nome infantile.


<em>- Il nome non è così speciale, ma la classe è veramente fantastica. Lascia che ti dica una caratteristica importante…</em>


Katz sguainò la spada che pendeva dalla sua vita, emettendo un’aura tremenda. Sarei riuscito a pagare tutti i miei debiti se avessi venduto quella spada.


<em>- Guarda.</em>


Gli occhi di Katz si tinsero di rosso. Allo stesso tempo la spada iniziò a dimenarsi.


[1] Periodo variabile dell’anno in cui si susseguono varie festività. Un esempio simile si ha qui in Italia, quando le festività di Pasqua sono a ridosso della giornata del 25 aprile e il periodo di vacanza totale dura una settimana circa, fino alla domenica successiva.
                                


                                



