---
title: Capitolo 800
pubDate: 2025-03-20T11:48:41.484Z
tags:
    - overgeared
---


“<em>Sigh.</em>” Grid fu in grado di respirare non appena scappò da Titan. Aveva usato la funzione furtività della Felpa con Cappuccio e Zip per evitare i rilevatori di potere magico e i vivaci soldati. Questo perché le sue abilità di controllo erano aumentate? No, i suoi sensi si erano un po’ acuiti ora.


“Un grande demone…”


Grid riusciva ancora a vedere una piccola porzione delle enormi mura esterne di Titan. Il cielo al di sopra era completamente grigio. Le dense nubi che si stavano raccogliendo preannunciavano pioggia e dopo un po’ sarebbero arrivati i fulmini.


‘<em>Che tipo di grande demone è?</em>’


Hell Gao, Furfu, Drasion Morax, Astaroth – questa era la lista di grandi demoni sigillati dal Maestro di Spada Muller, la più grande leggenda della storia. Certamente Gyuratan era uno di loro.


‘<em>Lui non è Hell Gao.</em>’


Hell Gao era il proprietario del fuoco infernale ed era disceso in un ciclo non specificato nel corpo di un essere demoniaco di basso grado. Non era nell’impero ma sull’Isola di Cokro.


‘<em>Non è Drasion.</em>’


In base alle informazioni che Grid aveva ottenuto da Kraugel in passato, aveva già immaginato che Kraugel avesse assaltato Drasion. Se fosse successo nel bel mezzo dell’impero, ci sarebbero stati alcuni testimoni che avrebbero visto Kraugel assaltarlo.


‘<em>Ovviamente, non è Furfu.</em>’


Dopo essersi ricordato di Agnus che aveva usato il potere di Furfu, Grid aveva ridotto le probabilità di identificare Gyuratan in Morax o Astaroth. Tra loro, Astaroth aveva forse il potere del fulmine ed era probabile che fosse correlato alla pietra del tuono<a href="applewebdata://421524EC-112F-4AD1-9A13-9BD0C38C56B9#_ftn1" name="_ftnref1">[1]</a>, ma Grid non sapeva nulla su Morax.


‘<em>Mercedes deve essere al sicuro.</em>’


La conosceva bene. Era improbabile che venisse catturata facilmente con la forza pura. Il grande demone indebolito aveva così poco potere che non poteva essere paragonato ad un grande demone completo.


‘<em>Penso che quel tipo di nome Gyuratan sia molto scaltro.</em>’ A Grid tornò in mente il grande demone e scosse la testa. ‘<em>Ma non è un problema di cui dovrei preoccuparmi.</em>’


Era una questione interna all’impero. Non aveva altra scelta che sperare che Mercedes superasse la crisi. Nell’attimo in cui Grid volse le spalle a Titan…


“Re di Overgeared.”


Grid era stato avvicinato da una figura sospetta con un cappello e delle vesti di colore giallo forsizia. Grazie alla sua elevata statistica intuizione, Grid si mise in allerta. “Mi conosci? Chi sei?”


La persona si tolse il cappello. A quel punto, venne rivelato il colore del nome, che mostrava si tratta di un PNG. “Io sono Raji, un mago della Torre dell’Eternità. Il proprietario della torre, Goldhit, non vede l’ora che voi gli facciate visita. Spero che Vostra Maestà risponda all’invito.”


‘<em>La Torre dell’Eternità?</em>’


Grid poteva utilizzare il Missile Magico e la Magia di Localizzazione che gli erano stati donati da Braham. Inoltre, aveva il potenziale per apprendere Palla di Fuoco se avesse aumentato la sua intelligenza. Tuttavia, lui non era un mago. Non aveva mai sentito parlare della Torre dell’Eternità.


‘<em>Cos’è la Torre dell’Eternità?</em>’ Di impulso Grid avrebbe chiesto questo, ma giudicò che non fosse la cosa giusta mostrare le sue lacune ad un estraneo. In una situazione simile, fece affidamento a Lauel.


- <em>Lauel.</em>


<em>- Sì, Vostra Maestà</em>, la risposta era giunta non appena Grid aveva inviato un bisbiglio. Sembrava come se Lauel fosse stato in attesa da quando Grid si era infiltrato da solo nell’impero.


- <em>Cos’è la Torre dell’Eternità?</em>


<em>- Una torre magica appartenente all’Impero di Saharan. Si vocifera che l’imperatore si affidi alla Torre dell’Eternità così come alla Torre del Sole. Il padrone della torre, Goldhit, è uno dei dieci maghi del continente.</em>


‘<em>Non si tratta di una cosa importante?</em>’ Grid rimase sorpreso.


- <em>Allora perché voglio vedermi?</em>


<em>- Uh? Siete stato scoperto nell’impero? Siete in pericolo al momento?</em>


<em>- No. Ho svolto tranquillamente il mio compito e lasciato Titan. Poi, c’era un mago ad attendermi. Conosce la mia identità e mi ha invitato.</em>


Cosa? Erano venuti ad invitare Grid piuttosto che ad arrestarlo?


- <em>Invitare… no, forse no. </em>La voce di Lauel era emozionata. –<em> È vero che i maghi della Torre dell’Eternità fanno parte delle forze dell’impero, ma si tratta solo in tempo di guerra. Di solito, la Torre dell’Eternità è un’istituzione isolata dal mondo ed è improbabile che sia coinvolta nella situazione politica dell’impero.</em>


<em>- Allora si tratta di un semplice invito?</em>


<em>- Sì. Accettate l’invito. La Torre dell’Eternità è famosa per essere un posto che fornisce missioni nascoste. Ci sono molti maghi in fila per essere invitati nella Torre dell’Eternità.</em>


‘<em>Questo…</em>’


C’era un motivo dietro l’eccitazione di Lauel.Il frastornato Grid stava per rispondere subito all’invito di Raji, solo per bloccarsi. C’era una parte che gli sembrava sospetta.


- <em>A proposito. Il mago di nome Goldhit sa che sono un re eppure non mi ha invitato di persone. Invece, ha inviato un suo uomo? Non è cortesia presentarsi personalmente?</em>


Questa non era una reazione permalosa ma il buon senso. Era chiaro che la persona di nome Goldhit si stava prendendo gioco del Regno di Overgeared. Con la sua posizione, Grid non poteva semplicemente passarci sopra.


Lauel spiegò.


- <em>Goldhit non è una persona con cui discutere dei modi. I padroni della Torre dell’Eternità e della Torre del Sole sono i maghi del re. Goldhit dovrebbe avere più di 120 anni. È stato il mago più potente per più di un secolo. Se l’Imperatore Juander vuole vedere Goldhit, deve andare alla Torre dell’Eternità.</em>


‘<em>Una persona in grado si far spostare direttamente l’imperatore?</em>’


Le aspettative di Grid crescevano man mano. Perché il signore di una torre, famosa nel fornire missioni nascoste, voleva incontrare Grid?


‘<em>Otterrò una missione nascosta importante?</em>’


Alla fine…


“Ho capito. Accetto l’invito.” Grid annuì al mago rimasto in attesa, Raji.


***


Nell’ottantesimo piano della Torre dell’Eternità.


C’era una sola persona in grado di raggiungere la cima della torre, che era così alta che si poteva vedere tutta Titan con una sola occhiata. Goldhit era un grande mago che vantava una forza unica tra i dieci grandi mago. Le persone dicevano che se lei avesse perseguito il potere, sarebbe diventata una persona di autorità adesso,


In realtà, in molti credevano che avrebbe potuto costruire un’enorme nazione magica paragonabile all’Impero di Saharan. Tale era la grandezza di Goldhit. Tuttavia, aveva poca influenza sull’attuale visione mondiale di Satisfy perché si era isolata dal mondo. A meno che non si trattasse di maghi di alto livello, i giocatori normali non avrebbero mai visto il nome ‘Goldhit’.


“Non sono stata addestrata a pieno nella magia di potenziamento del Maestro Braham.”


Il quarto discepolo di Braham era un genio. Si diceva che non ci fossero maghi più talentuosi di lei in tutto il continente. Tuttavia, questa era la storia raccontata tra le persone normali. Il suo talento era solo polvere in confronto a quello di Braham e non era riuscita a seguire gli insegnamenti del suo mentore.


Goldhit era amareggiata per essere stata la studentessa del suo discepolo. Era diventata consapevole dell’esistenza della magia di potenziamento, ma si sentiva frustrata perché non aveva potuto riceve l’importante teoria magica. Solo un po’…


Se fosse riuscita a comprendere davvero la teoria dietro la magia di potenziamento, avrebbe potuto rafforzare il suo talento e risvegliarsi come leggenda. Per Goldhit, che aveva trascorso molti anni a lamentarsi della realtà, l’apparizione di Grid era stata come un raggio di luce. Goldhit non sapeva quanto si fosse emozionata quando Grid aveva assimilato l’anima di Braham e aveva appreso la magia di potenziamento. Ora, finalmente…


“È giunta l’occasione.” Goldhit guardò Grid nella sfera di cristallo e sorrise. “Magia di Localizzazione.”


<em>Shaaaaaaah.</em>


La localizzazione di livello esperto avvolse la Torre dell’Eternità. Nello stesso istante, tutti i nervi di Goldhit erano concentrati nel percepire il mana di Grid.


“Forza, mostrami la magia potenziata di Braham. <em>Yohohoho</em>…”


***


‘<em>Pietra del tuono?</em>’


Dopo che Grid era stato condotto da Raji nella Torre dell’Eternità, aveva individuato una pietra gigante sulla cima della torre. Era una pietra trasparente che conteneva un enorme fulmine. Questo la faceva apparire come una pietra del tuono ingigantita che decorava la cima della torre.


‘<em>Non so cosa significhi. Innanzitutto, come ha fatto a diventare così grande la pietra del tuono?</em>’


Grid stava avendo dei dubbi quando udì la voce di Raji, “Dovrete salire da solo dal decimo al ventesimo piano. È un campo per testare se meritate di essere un ospite della torre e fa parte della storia della torre. Spero che Vostra Maestà non si offenda.”


Invitare un ospite per metterlo alla prova? Grid si sentiva in qualche modo a disagio, ma fu difficile dire qualcosa se si trattava di una tradizione della torre. Poi, notò rapidamente, ‘<em>Questa prova potrebbe essere una missione.</em>’


Così, le sue aspettative aumentarono ulteriormente. Grid seguì Raji e raggiunse il decimo piano della torre. Raji lo salutò con rispetto e si ritirò. “Buona fortuna.”


Nello stesso momento…






[È stata creata una missione.]


[La Torre dell’Eternità]


★Missione Nascosta★


La Torre dell’Eternità è la torre più alta nella storia. Non è accessibile a chiunque.


La tua mente otterrà l’illuminazione ogni volta che salirai un piano che contiene l’essenza della conoscenza e della saggezza.


Condizioni per completare la missione: Sbloccare gli ingressi per scalare la torre. Al momento, puoi sbloccare fino al ventesimo piano.


Ricompensa per il completamento della missione: Ogni volta che sali un piano della torre, la tua intelligenza aumenterà permanentemente di 2.


Fallimento della missione: Ritorno al decimo piano.






“Incredibile!” Grid esultò.


Ogni volta che saliva un piano della torre, guadagnava permanentemente 2 punti intelligenza. Questa ricompensa era più di quanto si sarebbe aspettato.


‘<em>È intelligenza.</em>’


Se Grid fosse stato un normale fabbro, si sarebbe trattato di una ricompensa pressoché inutile.


Tuttavia, Grid era il Discendente di Pagma e il discepolo di Braham. Le sue abilità consumavano molto mana e aveva il potenziale per ottenere tutte le magie di potenziamento di Braham. Per questo, la statistiche dell’intelligenza era importante per lui. Era vero che le sue priorità erano la forza e la stamina, ma era stata una cosa furba il fatto che venisse investito un numero fisso di punti statistica sull’intelligenza ogni volta che saliva di livello. Quanto era  felice nell’avere l’occasione di aumentare la sua intelligenza?


‘<em>Riuscendo a raggiungere il ventesimo piano, sono 20 punti di intelligenza?</em>’


L’emozionato Grid aprì con fermezza la porta chiusa del decimo piano. All’interno, c’era un’arena circolare. A differenza di quanto aveva potuto vedere dall’esterno, l’interno del decimo piano era molto grande. Era più grande dei campi di addestramento che potevano contenere centinaia di soldati Overgeared.






[È apparso il Guardiano della Torre dell’Eternità!]






<em>Kwaaaaah!</em>


Il guardiano era un golem. Il nemico che era appena apparso sembrava far scuotere l’intera torre quando colpì subito Grid. Era davvero grande. Tuttavia, a causa della natura molto lenta del golem, Grid non ne rimase oppresso. Evitò l’attacco del golem e agitò la Spada dell’Illuminazione.


<em>Jeeeeeong!</em>


Fu un colpo potente! Venne colpito dalla Spada dell’Illuminazione il girovita spesso del golem grigio. Tuttavia…






[Hai causato 1 danno al bersaglio.]






“Resistenza fisica totale?”


Il golem stava bene. Ignorò gli attacchi consecutivi di Grid come fosse moscerini e semplicemente agitò le sue braccia.


<em>Kung! Kwang!</em>


Le braccia del golem colpirono il terreno invece di Grid, ma solo questo fu per lui una minaccia. Il peso massiccio dietro l’attacco aveva fatto perdere l’equilibrio a Grid. Goldhit sorrideva mentre guardava il momento di crisi di Grid attraverso la sfera di cristallo.


‘<em>I guardiani della torre possono essere gestiti solo con la magia. Alla fine, dovrai usarla. Forza. Utilizza la dolce magia potenziata e fammi dare un’occhiata alla gloria.</em>’


Nel momento in cui Goldhit diventava disperata…


Peng!


Kwarururung!


All’interno della sfera di cristallo, divamparono molte fiamme in successione che inghiottirono il guardiano. Questo era il potere di ‘emissione del fuoco’ legato alla Spada dell’Illuminazione. Le fiamme provocarono 5000 danni al bersaglio.


‘…???’ Goldhit rimase impietrita.




[1] Il traduttore notifica che in precedenza aveva usato il termine ‘pietra ure’ ma da adesso sarà ‘pietra del tuono’.
                                                                
Riprende la pubblicazione


La pubblicazione riprenderà Giovedì. Saranno postati due capitoli settimanali, uno il giovedì uno la domenica.


Non appena avremo più traduttori a disposizione, la pubblicazione verrà alzata a un capitolo ad un minimo di un capitolo al giorno.


