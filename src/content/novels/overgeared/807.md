---
title: Capitolo 807
pubDate: 2025-03-20T11:48:41.496Z
tags:
    - overgeared
---


Per un Grande Demone, un essere che trascendeva l’eternità, quindici anni passavano come un battito di ciglia. Ma per Astaroth non era stato così. Quel corpo che aveva acquisito proprio quindici anni prima dal suo contratto era estremamente fragile. Era come camminare su una strada spinosa mentre si mescolava tra gli umani. Si sentiva sollevato ogni volta che riusciva ad arrivare a fine giornata.


“Per questo… ho resistito per quindici anni.”


Sarebbe stato vincolato dal contratto finché il desiderio dell’evocatore non si fosse realizzato. Aveva superato Piaro e Asmophel, che avevano vissuto ai tempi d’oro dell’Impero, prima di mettere al sicuro il proprio potere. Si era impegnato ad assicurarsi che i giorni trascorressero senza sangue o vomito. Tuttavia.


“Questa donna…!”


Kwaduduk!


Gli occhi di Astaroth erano consumati dall’odio mentre fissava Mercedes.


“Hai rovinato tutto!”


In realtà, il vero colpevole era il Re di Overgeared. Se quell’umano pazzo non fosse apparso, Astaroth sarebbe riuscito a sbarazzarsi di Mercedes e a consolidare maggiormente la sua posizione. Per il modo in cui stavano andando le cose, il desiderio del suo evocatore di diventare Imperatore si sarebbe realizzato velocemente. In questo modo, il compimento del contratto gli avrebbe poi assicurato potere magico sufficiente per provare a risorgere.


Sì, Astaroth provava odio e risentimento per il Re di Overgeared che gli aveva rovinato gli anni di attesa. Voleva strappargli l’anima e banchettare con il suo cadavere. Ma il Re di Overgeared non era lì al momento e naturalmente, il risentimento di Astaroth si riversò su Mercedes.


“Perché…?! Perché lo hai portato qui?”


Il corpo debole di Astaroth non riusciva a contenere il suo odio e le vene gonfie sulla sua fronte si squarciarono, spargendo sangue ovunque. Tuttavia, ad Astaroth non importava dato che nel frattempo era riuscito a raccogliere a malapena la sua energia demoniaca indebolita e a lanciarla contro Mercedes.


Vivere tra gli umani gli aveva insegnato una cosa: erano molto deboli. Erano creature poco diverse dal bestiame che allevavano. Non sarebbe stato strano se Mercedes, ferita, fosse morta in quell’istante. Sarebbe scomparsa anche per una piccola ondata di mana. C’era un limite che gli umani non potevano superare.


L’energia demoniaca fulminante raggiunse Mercedes. Ogni resistenza era vana. La caratteristica del fulmine di attrarre i metalli attirò la spada rotta di Mercedes verso di lei, impedendole di difendersi. Era destinata a morire, impotente, per un colpo inferto dalla sua stessa arma.


D’altra parte, l’Imperatore credeva in Mercedes e le ordinò,


“Mercedes! Sopravvivi!”


Nei dodici anni in cui aveva servito il suo Signore, questa era la prima volta che Mercedes riceveva da lui un ordine sincero.


“…”


Il corpo e il spirito di Mercedes erano ormai stremati. La sua vista era sfuocata, come se fosse intrappolata nella nebbia. L’unica cosa che la faceva restare in piedi era il suo istinto di proteggere l’Imperatore. Tuttavia, le cose cambiarono nel momento in cui ricevette l’ordine dell’Imperatore.


Il suo sguardo si illuminò e i suoi occhi tornati vigili esaminavano il mondo in maniera più attenta di prima. Mercedes lanciò la sua spada, bloccando l’energia demoniaca che stava fluendo verso di lei.


“È inutile!”


Astaroth si scagliò nella sua direzione e la derise per aver utilizzato il principio del fulminante per cercare di neutralizzare la sua energia demoniaca. Dopotutto si era trattato solo di un ultimo e disperato tentativo di sopravvivere. La sua devastante spada volò verso il viso di Mercedes.


Mercedes utilizzò una tecnica di spada, urlando,


“Arte della Spada Suprema, Quarto Stile!”


Il corpo rispose con la tecnica che si era impressa nel suo corpo dall’infanzia. Era l’abilità di un vecchio eroe, la tecnica che conteneva l’essenza di una persona definita traditore. Anche se doveva rimanere sigillata, Mercedes la utilizzò in quel momento.


“Cosa?”


Gli occhi di Astaroth si spalancarono per la sorpresa. Era rimasto frastornato per il fatto che la spada, che stava per perforare il viso di Mercedes, improvvisamente aveva perso lo slancio per poi essere attirata verso le dita di Mercedes. Questa creò una spada sostituendo le sue mani e le sue braccia al suo posto. Il suo corpo emanò una luce radiosa mentre stringeva la spada di Astaroth.


Apparvero dei messaggi mondiali.


[È nato un cavaliere leggendario!]


[Ogni cavaliere nel mondo la guarderà con ammirazione e la apprezzerà!]


“Ma cosa…? Che cosa?!”


La paura instillata nel profondo del cuore di Astaroth emerse immediatamente. Da Mercedes aveva colto un barlume dell’ombra di Muller, una leggenda che aveva oltrepassato i limiti umani e che era riuscita a minacciare una specie superiore come la sua. Mercedes si era evoluta. Astaroth voleva negare la terribile realtà che gli si parava davanti.


“Risoluzione del Cavaliere.”


L’energia della spada emanata da Mercedes non bersagliò Astaroth ma si diresse verso i suoi compagni Cavalieri.


“Oh…! Ohh…!”


“S- Sir Mercedes!”


I Cavalieri che avevano ricevuto l’energia della spade di Mercedes si rimisero in piedi. Si sentivano così in forze che era difficile immaginare che  poco prima fossero sul punto di morire. Una spada argentata si impresse sui loro petti, bruciando come il fuoco. Lo stesso simbolo era visibile sul petto della stessa Mercedes.


“Cosa stai cercando di fare?!!” urlò Astaroth, sentendosi minacciato.


Si fece scappare un ringhio profondo e gutturale, come se fosse stato una bestia selvatica. Tuttavia, Mercedes e i Cavalieri non provavano alcuna paura, con il coraggio infinito che li proteggeva.


“Per la nostra terra.”


“Per la nostra terra!!”


Gridarono Mercedes e i Cavalieri! Poi si fiondarono su Astaroth tutti insieme. Astaroth fu costretto a rinunciare alla spada presa da Mercedes per potersi allontanare dal posto, il che fu un grande sforzo considerando la sua forza. Grazie ad Astaroth, Mercedes aveva ottenuto una nuova arma ed era diventata un cavaliere completo.


Nonostante le sue diverse ferite, balzò verso Astaroth con un passo mostruoso e con la sua danza della spada che svolse in aria come nulla fosse. La sua meravigliosa arte della spada attirò l’attenzione di tutti.


“Giuramento della Spada.”


I Cavalieri non furono in grado di contare quante volte Mercedes pugnalò Astaroth con la sua energia della spada argentata. Era semplicemente accaduto troppo velocemente per essere visto ad occhio nudo. Pugnalò così tanto e così rapidamente che diede l’illusione che l’universo si stava riversando in aria.


“Argh!”


Astaroth crollò a terra tossendo sangue.


Kuwaaaang!


Il pavimento collassò. Il terreno tremò ma i Cavalieri rimasero fermi ai loro posti. Grazie all’effetto del potenziamento di Mercedes, il loro coraggio e le loro abilità fisiche erano aumentate in maniera notevolmente.


“Tu…!”


Il viso pallido di Astaroth sbiancò ancora di più mentre si rimetteva in piedi con difficoltà. Poteva vedere dozzine di spade fluttuare in cielo sopra di lui. Mercedes guardò Astaroth che si lasciava ferire dai Cavalieri potenziati e si strinse la spada al petto. La linea dritta sembrava rappresentare il suo cuore.


“Non te l’avevo detto? Te la farò pagare.”


L’energia della spada di Mercedes venne completamente rilasciata, mostrando delle ali argentee sbattere dietro di lei. Il bagliore della spada fece provare ad Astaroth un senso di disperazione.


“Perché?!”


Perché le Leggende lo disturbavano sempre?! Questo appello risuonò quando la spada di Mercedes scese giù come un angelo discendeva sulla terra. Astaroth aveva perso il proprio potere a causa della distruzione della Pietra del Tuono e non fu in grado di rispondere all’attacco. Per questo, venne tagliato in due, diventando cenere.


“Waaaaaaah!”


Le urla dei Cavalieri riempirono la grande sala. Il loro impeto sembrò ricoprire tutta Titan. Dall’altra parte, tutti, inclusi l’Imperatore, Bain e Goldhit, erano rimasti in silenzio. La seconda leggenda nella storia dell’impero. Bain e Goldhit non riuscirono a non provare gelosia.


Inoltre, c’era l’Imperatore.


“…”


Provava vergogna. Da quando era nato, aveva regnato nel mondo. Quella fu la prima volta in cui non riuscì a sollevare la testa. Mercedes si avvicinò a lui. Essere diventata una Leggenda le aveva permesso di sopravvivere. Il suo corpo era ricoperto di ferite sanguinanti ma nonostante questo era ancora incredibilmente bella.


“Vostra Maestà, vi prego di perdonare il mio tradimento nel non essermi fidata di voi.”


“…”


L’Imperatore rimase in silenzio mentre Mercedes si inginocchiava di fronte a lui. Era sopraffatta dal senso di colpa, facendo così soffrire ancora di più l’Imperatore.


“Tu… ti stai prendendo la colpa?”


“I Cavalieri non possono biasimare il loro Signore.”


“Piaro e i precedenti Cavalieri Rossi non mi avevano tradito?”


“Esatto. Ogni cosa è stato il lavoro del malvagio Grande Demone.”


“Lo sapevi dall’inizio?”


“L’ho scoperto solo di recente. Piaro e Asmophel stanno servendo il Re di Overgeared.”


La spiegazione di Mercedes proseguì, mostrando all’Imperatore la verità che aveva udito e visto. L’Imperatore ascoltò in silenzio mentre i Cavalieri erano in lacrime.


“Capisco… Le cose stavano così…”


L’Imperatore annuì dopo aver scoperto la verità. Si lamentò mentre provava rammarico e senso di colpa per il passato. Era grato che Piaro avesse incontrato un nuovo Signore e avesse superato i sentimenti passati.


“Mercedes.”


“Sì, Vostra Maestà.”


Quale decisione avrebbe preso l’Impero? Avrebbe perdonato i peccati di Piaro, riscattandolo come un eroe? O avrebbe nascosto gli errori passati? Qualsiasi decisione avesse preso l’Imperatore, Mercedes l’avrebbe accettata. Onestamente però, sperava che dicesse la verità all’Impero. Sognava che Piaro potesse esser riabilitato e spogliato dell’etichetta di ‘traditore’.


Udì la voce dell’Imperatore,


“Ti sollevo dal tuo incarico di Cavaliere.”


“…!”


“V- Vostra Maestà!”


Mercedes era senza parole mentre i Cavalieri si agitarono. Anche Bain e Goldhit furono enormemente confusi. L’Imperatore si stava sbarazzando di un Cavaliere che era diventato una Leggenda? Non importava quale fosse la ragione, si trattava di una scelta incredibilmente stupida.


Bain obbediva in maniera assoluta agli ordini del suo Signore e non aveva mai osato prima fornire la sua opinione, rendendo ciò che stava per fare ancora più straordinario. Si mise in piedi di fronte all’Imperatore e lo esortò,


“Vostra Maestà, dovreste considerare…”


Fu tutto inutile, l’Imperatore era irremovibile. Scosse la testa e si avvicinò a Mercedes, che era rimasta scioccata fin nelle ossa. Toccò le mani delicate e ferite di Mercedes.


“Questo non è un ordine, ma una richiesta. Mercedes, dammi la possibilità di redimermi. Per favore, servi il mio vecchio amico e aiutalo a trascorrere in pace i suoi ultimi giorni.”


Piaro, che era considerato il miglior genio dell’Impero fin dall’infanzia, proveniva anche da un lignaggio eccezionale. Era stato naturale per lui essere avvicinato dall’Imperatore quando era ancora un principe. I due erano amici da molto tempo e la loro amicizia aveva oltrepassato ogni titolo. Ecco perché il senso di tradimento dell’Imperatore verso Piaro era così grande ed ecco perché odiava l’esistenza dei Cavalieri Rossi. Il tradimento di Piaro gli aveva causato un dolore enorme.


“Ti prego.”


“…”


L’Imperatore iniziò a piangere. Fu la prima volta che Mercedes e i Cavalieri vedevano una simile scena. Capirono che anche l’Imperatore era umano. Mercedes non poteva rifiutare la sua richiesta. Alla fine,


“… Me ne andrò. Proteggerò il vecchio eroe e in futuro trasmetterò la sua felicità a Vostra Maestà.”


“Grazie… Ti ringrazio davvero.” Poi. “Mi dispiace.”


L’Imperatore aveva mai incontrato qualcuno con un cuore puro da quando aveva perso l’Imperatrice Aria e da quando era stato tradito dal suo amico? Sfortunatamente no. Ma le cose sarebbero cambiate in futuro. L’Imperatore, in lacrime, sorrise come se gli fosse stato tolto un peso dal cuore.


L’Impero di Saharan era destinato a diventare più forte in futuro.


Nello stesso momento…


[È nato un Cavaliere Leggendario!]


[Hai avuto successo nel sigillare l’indebolito Grande Demone Astaroth!]


[Hai ottenuto la ricompensa per il primo posto nel raid!]


“… No, che significa?”


Grid non riuscì a pensare a nulla.


Traduzione di Katia Yu La Rosa
                                


                                



