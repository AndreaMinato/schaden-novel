---
title: Capitolo 809
pubDate: 2025-03-20T11:48:41.498Z
tags:
    - overgeared
---


Mercedes aveva lasciato la sala grande dopo esser stata congedata dall’Imperatore.


“Vostra Maestà! State bene?”


Gli altri Cinque Pilastri, a parte Bain e Goldhit che stavano difendendo l’Imperatore e Kyle, che era ferito, arrivarono di corsa.


Erano il Gran Maestro Zikfrector e il Cavaliere Corazzato Chensler. Zikfrector osservò le tracce della battaglia, mentre Chensler esaminò il corpo dell’Imperatore.


“Siete ferito?”


“Sto bene.”


L’Imperatore diede una risposta secca, ma non rimproverò Zikfrector e Chensler per non essere arrivati prima. Considerando che erano stanziati fuori dal Palazzo Imperiale erano arrivati tutto sommato rapidamente.


“Dovete aver distrutto la Pietra del Tuono.”


Dedusse Zikfrector quando si accorse della morte di Astaroth.


“Sembra che sia stata una battaglia campale… Se siete riusciti a cavarvela significa che avete ricorso a qualche aiuto esterno?”


Goldhit annuì.


“Esatto. Sono stata in grado di evitare il peggio ordinando ai miei discepoli di distruggere la Pietra del Tuono.”


Chiaramente Goldhit non aveva alcuna intenzione di ammettere che era stato Grid a farlo. Aveva già perso la Pietra del Tuono, il minimo che poteva fare era di trarne qualche beneficio. In fin dei conti, non aveva fatto nulla durante il raid di Astaroth.


Ma Zikfrector esclamò, sarcasticamente.


“L’hai fatta distruggere tu? Ma non farmi ridere!”


Zikfrector conosceva bene Goldhit e sapeva che non si sarebbe mai disfatta di sua iniziativa della Pietra del Tuono.


Goldhit arrossì.


“Dubiti delle mie parole?”


“Non ti scaldare tanto.”


Le disse Zikfrector per non prestarle altre attenzioni. Dopo tutto, lui era il più forte dei Cinque Pilastri e il Re Mago era qualcosa di banale rispetto alla nuova Leggenda.


“Vostra Maestà.”


Zikfrector era davanti all’Imperatore e aveva capito tutto, rendendo difficile credere che fosse appena arrivato sulla scena.


“È stata Mercedes colei che ha inferto il colpo di grazia a Astaroth?”


“Esatto.”


“Se lei non si trova qui, significa che Sua Maestà l’ha mandata via per qualche ragione?”


“…Il Gran Maestro ha compreso perfettamente.”


“Va bene, non farò altre domande. C’è solo un’altra cosa…”


Zikfrector si permise di rivolgersi in maniera tanto rilassata all’Imperatore. SI credeva che avesse vissuto più a lungo di Goldhit nonostante avesse l’aspetto di un giovane uomo.


Zikfrector disse all’Imperatore,


“Forse rispettate il suo operato, ma non datele alcuna ricompensa ottenuta dallo scontro con il Grande Demone. Ne avete bisogno voi.”


“...”


“Se la cosa vi imbarazza andrò a prenderle da lei.”


“No, darò io l’ordine.”


L’imperatore ascoltò Zikfrector, scrisse un breve missiva  e la consegnò ad un soldato.


***


“Sarò sempre fedele all’Imperatore, proprio come ci hai insegnato tu.”


Dozzine di Cavalieri erano radunati nel giardino della dimora di Mercedes. Molti di loro venuti per dirle addio. Lei, invece, sembrava indifferente.


“Perché siete tutti qui quando il Palazzo è allo sbando a causa di ogni genere di disastro?”


“… È l’ultima volta. Per favore concedici un ultimo saluto.”


“Torneremo in prima linea appena avremo confermato la vostra partenza.”


“Non fate i bambini.”


Mercedes li rimproverò un’ultima volta. Tuttavia un sorriso le apparve sul suo volto. Era segretamente felice del fatto che potesse congedarsi con quelli che erano stati suoi compagni per dodici anni.


“Sull’attenti!”


“Non ti dimenticheremo.”


“Gloria a te e agli eroi del passato.”


Mentre Mercedes si muoveva attraverso il giardino verso il cancello, i suoi passi si fecero sempre più lenti. Gli occhi dei Cavalieri si riempirono di lacrime mentre la videro allontanarsi.


‘Sir Dia, Sir Lorex e tutti gli altri Cavalieri che sono morti… Ci staranno guardando dal cielo?’


I Cavalieri Rossi nutrivano la massima stima per Mercedes, il nobile Cavaliere. Molti di loro avrebbero voluto partire con lei ma il loro Signore era l’Imperatore e avevano imparato proprio da lei che i Cavalieri dovevano essergli fedeli fino alla fine.


L’atmosfera era solenne. Nel giardino, le si avvicinò un giovane soldato.


“Questo è un ordine imperiale.” disse il soldato. Poi lesse ad altra voce la lettera,


“Mercedes, ti auguro buona fortuna.”


“È tutto?”


“Si, è tutto. Capitano, anch’io vi auguro buona fortuna.”


Il giovane soldato fissava Mercedes con occhi lucidi.


“Grazie, soldato. Vi auguro buona fortuna.”


Gli rispose Mercedes, con un sorriso radioso.


***


[Campo di Energia Tempestosa Demoniaca- Stato Indebolito (3)]


[Evoca una tempesta di fulmini con un raggio di 200 metri.]


-Effetto di Campo 1


Da un minimo di 4 ad un massimo di 11 fulmini verranno scagliati al secondo. I bersagli colpiti subiranno 10,000 danni fissi, causando paralisi, stordimento, bruciatura e altre alterazioni di stato.


I Fulmini cadranno casualmente, non facendo distinzione tra nemici e alleati. Saranno un pericolo per tutti eccetto per il caster.


-Effetto di Campo 2


Un forte vento alleggerirà il corpo dell’utilizzatore. Sotto l’effetto del forte vento, la velocità di movimento dell’utilizzatore aumenterà del 20%. D’altra parte, tutti gli altri eccetto l’utilizzatore non saranno in grado di far fronte alla forte pressione del vento e la loro velocità di movimento diminuirà del 20%


-Effetto di Campo 3


I forti venti interromperanno la visibilità di tutti i bersagli ad eccezione dell’utilizzatore, riducendo il tasso di precisione del 10%


-Effetto di Campo 4


Il suono dei tuoni nelle orecchie causerà confusione. La velocità delle abilità e del casting di tutti ad eccezione dell’utilizzatore sarà ridotta del 10%


-Effetto di Campo 5


Bloccato a causa dell’indebolimento. Si sbloccherà con lo stato Indebolito (2)


-Effetto di Campo 6


Bloccato a causa dell’indebolimento. Si sbloccherà con lo stato Indebolito (1)


-Effetto di Campo 7


Bloccato a causa dello stato Indebolimento. Si sbloccherà con l’eliminazione dello stato Indebolito.


Risorse consumate quando il campo è attivo: 1,000 mana al secondo.


Tempo richiesto per l’evocazione del campo: 30 secondi.


L’attivazione è immediata in zone in cui la condizione atmosferica è nuvolosa.


Tempo di Ricarica dell’Abilità: 20 minuti.]


“...”


La magia di campo era uno dei simboli di un mostro boss. Il campo che i boss evocavano creava un enorme pressione rendendo il boss più forte e indebolendo i giocatori. Ma adesso questa capacità l’aveva ottenuta un giocatore, Grid. Questo poteva considerarsi quasi un crollo nell’equilibrio del gioco!


‘<em>Però, consuma tanto mana</em>.’


Era una magia che aveva degli effetti in un raggio di 200 metri. Non poteva considerarlo uno spreco di mana. Grid pensava che se avesse usato questa magia di campo assieme ad Oscuramento, sarebbe stato come darsi le ali. Questo nonostante il suo stato di Indebolimento.


‘<em>Quali saranno gli effetti bloccati</em>?’


Quasi compensava l’aver perso un talentuoso Cavaliere come Mercedes. Questa era l’emozione di un gioco. A differenza del mondo reale dove il duro lavoro portava a ricompense mediocri, quello virtuale dava enormi ricompense quando un giocatore portava a termine le missioni e saliva di livello. A chi non avrebbe preferito il mondo virtuale?


Grid sorrise ripensando al sé stesso del passato,


‘<em>Shin Youngwoo, il gioco non è un rifugio per te. È speranza</em>.’


Grazie al potere che aveva guadagnato quel giorno avrebbe potuto fare grandi cose in futuro. Grid strinse il pugno e si rivolse a Noe.


“Torniamo davvero indietro questa volta.”


Aveva raggiunto il suo scopo e ottenuto più di quanto si aspettasse. Questa era bastato per placare il rimpianto di dover rinunciare a Mercedes. Grid guidò assieme a Noe i bambini. Se fosse stato solo, sarebbe ritornato a Reinhardt in un mese. Tuttavia era impossibile con dozzine di bambini che camminavano come tartarughe.


‘<em>Cosa dovrei fare con questi bambini</em>?’


Dovrei lasciarli in un villaggio? Sarebbero considerati benvenuti? Non è che questi innocenti bambini, vittime senza conoscerne il motivo, rischiano di patire nuove sofferenze?


Grid era più preoccupato per i bambini che per il tempo che avrebbe impiegato per tornare nel Regno di Overgeared.


‘<em>Forse è meglio evocare un cavaliere</em>.’


Euphemina poteva utilizzare Teletrasporto di Massa e portare tutti i bambini con lei in un colpo solo. Grid stava per prendere una decisione quando sentì la voce eccitata di Noe.


“Quello è un fiore, miao.”


“Abu!”


“Quella è una montagna, miao.”


“Ada!”


“Quello è il cielo, miao.”


“Bubu! Ba!”


“Miahahaho! La migliore bestia demoniaca dell’inferno è il vostro insegnante!”


“No...e!! No..uh!”


“Miaoh!”


I bambini erano rimasti intrappolati nella torre magica per tutto il tempo che potevano ricordare, mentre Noe aveva trascorso molto tempo nell’inventario degli animali domestici. I volti dei bambini erano pieni di felicità mentre erano liberi e osservavano il panorama che li circondava.


‘<em>Camminiamo un altro po’</em>.’


Grid non voleva rovinare l’atmosfera e evocò Randy e gli scheletri Overgearerd.


“Abu!”


Clack! Clackclack!


“Adad!”


“Ciao. Io sono Randy.”


Claack! Clack!


La migliore bestia demoniaca dell’inferno, il più forte doppelganger, due scheletri, piccoli bambini che non conoscevano nulla, e il ‘giocatore più forte’. Quell’insolito gruppo guadò il fiume e oltre la foresta. Chiunque li avesse visti avrebbe pensato fosse assurdo.


“Tu! Dammi i tuoi soldi!!”


Ma erano incredibilmente forti. Durante il viaggio Grid distrusse più di 10 gruppi di banditi e almeno 1000 mostri, dando un grande quantitativo di esperienza agli Scheletri Overgeared. Tuttavia, ben presto s’imbatterono in un imprevisto.


Kiyaaaaaaah!


“Dannazione! Perché c’è una Mmedusa qui?”


Incontrarono un miniboss non appena entrarono nella Foresta delle Lamia. Era un boss debole con un livello inferiore a 300, che perciò Grid avrebbe potuto cacciare solo. Il problema erano i bambini perché sarebbero potuti morire semplicemente incrociando lo sguardo della Medusa. Grid cercò di attirare l’attenzione della Medusa ma i bambini vanificavano ogni suo sforzo.


“Ahh! Kyao!”


“Kyaak!”


I bambini, spaventati dall’aspetto bizzarro dei capelli serpentini della Medusa, gridavano e gli occhi della Medusa si voltarono dritti verso di loro


“No...!”


Perché le vite di questi bambini dovevano essere brevi e piene sofferenza? Grid si sentì disperato.


Puk!


Diverse frecce trafissero la testa della Medusa. L’arciere aveva una abilità simile a quella di Jishuka. Gli sguardi di Grid e della Medusa si diressero nella direzione da cui provenivano le frecce.


Videro un Cavaliere.


Armata di una vecchia armatura di cuoio piuttosto che quella rossa,  mise via l’arco ed estrasse un’ascia.


La Medusa venne colpita al collo dall’ascia da lancio mentre il Cavaliere si precipitò verso di lei. Due spade lampeggiarono veloci e potenti. Il cuore del mostro venne trafitto mentre la testa venne separata dal suo corpo. Poi la medusa divenne grigia.


“Tu...”


“Il Cavaliere errante Mercedes saluta il Re di Overgeared.”


Così i due amici si rincontrarono.


Traduzione di Alessandro Stuppini


Editing: Elena Calabrò
                                


                                



