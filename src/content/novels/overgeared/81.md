---
title: Volume 1  - Capitolo 81
pubDate: 2025-03-10T08:59:29.209Z
tags:
    - overgeared
---


Mi accolse Khan quando tornai dal Canyon Kesan. “Hai sconfitto quei mostri orribili nel Canyon Kesan! Sei davvero incredibile! Che ne pensi? Hai imparato l’arte della spada di Pagma per bene?”


“Ovviamente.”


“Puoi darmi l’opportunità di apprezzare la magnifica arte della spada che entusiasmò i miei antenati?”


“Okay. È stretto qui, andiamo in giardino.”


Quella era la fucina di Khan. Presi il Pugnale Perfetto dove c’era molta legna da ardere. Quindi attivai l’arte della spada di Pagma.


“Arte della Spada di Pagma, Onda!”


Danzai, disperdendo luce blu in ogni direzione. Khan era impressionato da quella vista spettacolare.


“Ohhh! Incredibile! È così bello ed intenso!”


“Infatti ci sono altre quattro tecniche di spada, ma finiamo qui per oggi.”


“Perché? Voglio vedere il resto della danza di spada.”


Volevo mettermi in mostra davanti a Khan. Ma attualmente avevo solo 630 mana! Dopo aver attivato l’arte della spada di Pagma e aver usato Onda, avevo soltanto 260 punti di mana rimasti. Non avevo abbastanza mana per le altre tecniche. Alla fine, dovevo essere onesto.


“Non ho abbastanza mana per usare continuamente. Potrei bere pozioni di mana, ma sarebbe uno spreco di soldi.”


“Hah, capisco. Sfortunatamente, non ci si può far nulla. Seguimi.”


Khan mi trascinò nella fucina. Quindi prese Dainsleif al secondo piano e me la consegnò.


“Questa è la ricompensa promessa. Tu sei il Discendente di Pagma, quindi credo che potrai comprendere ed usare Dainsleif più di chiunque altro.”






[Dainsleif (Riproduzione) è stata ottenuta.]






[Missione compiuta!]






[Dainsleif (Riproduzione)]


Classificazione: Unica


Tenuta: 500/500         Potere di attacco: 451~635    Velocità di attacco: -8%


* Un danno addizionale uguale al 10% della difesa del bersaglio in quel momento sarà inflitto.


* Più è alto il numero di nemici, più è alto il danno.


* L’abilità ‘Lampo Dorato’ è stata ottenuta.


Un’opera creata da Albatino, il primo umano ad aver ricevuto il nome di ‘artigiano prima dell’era di Pagma.’ Provò a riprodurre un’arma mitica, Dainsleif.


È molto più debole paragonata all’originale Dainsleif, ma è riuscito a ripristinare alcune delle sue caratteristiche, facendone un’opera d’arte.


Era stata acclamata come ‘un’opera d’arte della storia umana’ dal fondatore del Regno di Eternal e re del nord, Loran.


Si dice che il fabbro leggendario Pagma abbia ricevuto grande ispirazione dal lavoro di Albatino.


Restrizione Utilizzatore: livello 250 o superiore. Più di 1.800 di forza. Padronanza nella Spada Avanzata.


Peso: 1.580






Le condizioni di utilizzo erano abbastanza alte, ma era un’arma superiore alla Spada della Trascendenza solo guardando alle abilità. Credevo che Dainsleif fosse attualmente la miglior arma che fosse mai esistita in Satisfy.


‘Solo i migliori classificati potrebbero possedere un’arma del genere nelle loro mani.’


Mi piaceva molto Dainsleif. Prima di tutto, era uno spadone. Secondariamente, le sue potenzialità erano buone. E per finire, il suo aspetto. Dainsleif era lunga circa 3 metri e 20 centimetri. Il suo aspetto era soverchiante. La lama, fatta di ferro nero, esprimeva eleganza e forza allo stesso tempo. Mentre il manico argentato fatto di mithril<a href="#_ftn1" name="_ftnref1">[1]</a> non era niente di eccezionale, risultava un’elegante combinazione di argento e ferro.


Se l’avessi portata dietro la schiena, era certo che tutti mi avrebbero lanciato sguardi carichi di invidia.


‘Se la potenziassi, non otterrebbe un effetto incredibile?’


Ero entusiasta e urlai vigorosamente. “Okay! La prossima è Valhalla!”


Khan aveva atteso qualcuno che potesse apprezzare il valore di Dainsleif e Valhalla. E quella persona non era altri che me.


“Khan! E ora? Come ottengo Valhalla?”


Khan rise e mi diede una pacca sulla spalla. “Prima di tutto, lasciami riposare. Se mi libero di tutto troppo velocemente, ho paura che le mie condizioni mediche possano peggiorare.”


Basandomi sulla reazione di Khan, sembrava che non avessi ancora le condizioni per la seconda classe. Annuii verso Khan, credendo che un giorno quel momento sarebbe arrivato.










***










Era apparso l’Ottavo Servo! Tutti i giocatori che appartenevano alla Chiesa di Yatan avevano guadagnato il 20% in più di esperienza per un certo periodo di tempo. Come risultato, il numero di nuovi utenti che si erano iscritti alla Chiesa di Yatan era aumentato significativamente.


Alla fine, il risultato era stato una crescita nella Chiesa di Yatan. Il mondo dimostrò un grande interesse nel modo in cui la crescita della Chiesa di Yatan, la forza più impura e maligna in Satisfy, avrebbe influenzato il futuro del gioco.


Molti di loro avevano brutti presentimenti.


“Sarà difficile mantenere la sicurezza di Satisfy se la Chiesa di Yatan continuasse a crescere. Anche ora, ci sono città dove il numero di vittime PNG sta aumentando esponenzialmente e la popolazione sta diminuendo velocemente. Ci sono numerosi villaggi che spariscono del tutto. L’Alleanza deve essere vittoriosa in battaglia con la Chiesa di Yatan.”


C’erano poi persone vigilavano sulla crescita di Yura.


“L’Ottavo Servo è sicuramente Yura. Come alto membro in classifica della Chiesa di Yatan, godrà di un successo pazzesco quando la Chiesa di Yatan diventerà più forte. È qualcosa che i giocatori normali non potrebbero neanche immaginare! Allora lo scontro tra rankers diventerà unilaterale!”


Beh, c’erano molte altre cose preoccupanti. Ma non avevo interesse in quelle cose.


‘Sono occupato con la mia vita. È doloroso che Yura stia mangiando tutte le cose buone da sola, non era così originariamente? È strano essere geloso ora.’


Erano passati tre giorni da quando ero tornato dal Canyon Kesan. Nel frattempo mi ero dedicato a creare altri oggetti.


“La percentuale di produzione è davvero bassa. Ecco perché è meglio fare soldi cacciando. Quando guadagnerò abbastanza soldi da ripagare il mio debito? Sigh.”


Volevo correre verso i campi innevati del nord. Sarei stato in grado di alzare il livello cacciando gli orchi di ghiaccio lucente mentre collezionavo le scaglie di silfide.


‘Sarebbe fantastico ottenere 20 scaglie di silfide e fare la Felpa con Cappuccio e Zip… Potrei inoltre alzare il mio livello di esperienza salendo di livello.’


Ma le scaglie di silfide avevano una percentuale di ritrovamento terribilmente bassa. Dovevo ripagare l’interesse del debito in cinque giorni di vita reale, quindi era difficile aspettarsi qualcosa con una probabilità di ritrovamento così bassa.


‘Concentriamoci sul creare oggetti per cinque giorni. Mi serve un profitto stabile per ripagare l’interesse. Se non ripagassi l’interesse, potrebbe arrivare un avviso di ipoteca.’


“Siete voi il Signor Grid?”


Mentre mi stavo lamentando sulla mia vita, due soldati arrivarono alla fucina.


“Cosa c’è?”


Ero di umore negativo quindi parlai bruscamente, e loro risposero immediatamente. “L’amministratore vi sta cercando urgentemente.”


“Oh…?”


Sembrava che ci fosse una continuazione della missione ‘Affari con l’Amministratore’.


‘Cosa devo creare adesso?’


Era possibile guadagnare una grossa somma di soldi questa volta? Mi diressi verso il castello con pensieri carichi di attesa.


L’ufficio dell’Amministratore. Una volta entrato, l’amministratore mi diede un rotolo come se avesse aspettato.


“È urgente. Saresti in grado di produrre un oggetto con questo metodo di produzione?”


“Cos’è?”


Aprii il rotolo.






[Metodo di Produzione dello ‘Scudo Divino’]


Prerequisiti: Maestria del Fabbro Avanzata Livello 3 o superiore.


* Scudo Divino: uno scudo che contiene il potere di Rebecca, la dea della luce. Grazie alla sua forza contro la magia oscura, tutti i seguaci di demoni e la Chiesa di Yatan soffriranno quando incontreranno questo scudo.


Restrizione Utilizzatore: Livello 190 o superiore.






“Heok…”


Mi era stato consegnato un metodo di produzione così prezioso?


L’amministratore mi chiese con cautela. “Non hai le abilità per comprendere e usare questo metodo?”


Scossi la testa. “No, ma posso comprendere e impararlo facilmente.”


“Ohh! Se è così, per favore, imparalo e fai questo scudo!”


Era un’occasione per imparare come fare un oggetto di livello 190 gratis. Non c’era motivo per me per rifiutare. Ma c’era un’altra questione.


“Posso fare lo scudo affidandomi a questo modo, ma non ho il potere divino da imprimere sullo scudo.”


Un oggetto che conteneva un potere divino non poteva essere completato da un fabbro da solo.


Avevo bisogno dell’aiuto di un sacerdote o un mago. Sembrava che l’amministratore sapesse anche questo.


“Non ti preoccupare. Ho già un sacerdote pronto.”


L’amministratore guardò un angolo. Guardai il punto dove guardava l’amministratore e vidi un giovane uomo in abito bianco con il simbolo della dea Rebecca.


“Cosa, chi è questa persona?”


Nonostante fossimo nella stessa stanza, non ero stato in grado di accorgermi della sua presenza. Era una persona strana che non lasciava trasparire alcuna presenza, anche quando lo stavo affrontando ora. Mi sentii istintivamente a disagio.


Il sacerdote ignorò la mia allerta e mi salutò. “Sono Cassus. Questo corpo serve Rebecca, la dea della luce. Per favore, guardami le spalle.”


Il nome sopra la testa di Cassus era verde. In altre parole era un PNG. Risposi in modo accorto. “Ah, sì. Grazie.”


Poi apparvero le informazioni di missione.






[Affari con l’Amministratore (2)]


Livello di Difficoltà: AA


Winston è senza difesa dopo le continue perdite e il grande danno alle truppe. L’Amministratore Valdi ha bisogno dello Scudo Divino per prepararsi al contrattacco la Chiesa di Yatan.


Devi lavorare con Cassus, un sacerdote che serve la Dea Rebecca, per completare lo Scudo Divino.


Condizioni di Completamento Missione: uno Scudo Divino con un minimo di classificazione epica consegnato in un paio di giorni.


Premio per aver accettato la Missione: Impara come fare lo Scudo Divino.


Fallimento Missione: l’affare con l’Amministratore viene cancellato e la missione viene rimossa.






[Accetti la missione?]






Non c’era motivo di rifiutare. No, non vedevo l’ora di una missione del genere. Ma c’era un’altra cosa da considerare.


“Winston è a rischio di invasione da parte della Chiesa di Yatan?”


“Perché i nemici arrivino qui devono passare per la Fortezza Kinban. E la Fortezza Kinban ha un’armata d’élite del nord. Quindi la possibilità che le forze del nemico invadano Winston è molto flebile. Ma non possiamo escludere la possibilità che un piccolo numero potrebbero infiltrarsi qui per attaccarci. Lo Scudo Divino è necessario per affrontarli.”


“Hmm… Capisco. Spero che la mia forza sarà d’aiuto.”


[La missione è stata accettata.]


[Hai ottenuto un metodo per creare lo Scudo Divino.]


[1] Sì, proprio il mithril con cui è stata creata la cotta di Bilbo, nel Signore degli Anelli . Materiale prezioso, leggerissimo e super resistente. Niente di eccezionale, insomma.


Traduzione di Sakuya


Editing di Libusemumei
                                


                                



