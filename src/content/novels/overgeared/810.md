---
title: Capitolo 810
pubDate: 2025-03-20T11:48:41.498Z
tags:
    - overgeared
---


“Cosa?”


Perché Mercedes era lì quando sarebbe dovuta essere l’eroina dell’Impero? Grid non credeva ai suoi occhi.


“Un Cavaliere errante? Hai lasciato l’Impero?”


Era impossibile. Anche se Mercedes l'avesse voluto, l’Impero non l’avrebbe lasciata andare. L’Imperatore sarebbe stato un folle a non tenersi un eroe Leggendario. Grid lo sapeva, ma non poteva fare a meno di avere delle aspettative. Innanzitutto, Mercedes era una persona seria e non sapeva come scherzare.


“… Dici sul serio?”


“Sì.”


“Davvero?”


“Sì, me ne sono andata davvero. Per essere precisi, sono stata cacciata. Quindi vi offro i miei servigi, Vostra Maestà.”


“Ah…!”


Un sorriso illuminò il volto di Grid. Era così euforico che non s’insospettì neanche del perché Mercedes fosse stata ‘cacciata’ ed esclamò,


“Sono felice! Sono davvero felice, Mercedes! Ovviamente, sei la benvenuta!”


Grid abbracciò il corpo snello di Mercedes il più forte possibile. Mercedes si imbarazzò ma a Grid non importava. Gli sembrava che se l'avesse lasciata andare l’avrebbe persa per sempre e l'abbracciò disperatamente.


“Ahah! Sono così felice! Non avrei mai pensato che sarebbe arrivato questo giorno!”


Se quello fosse stato un gioco di carte classificate dalla F alla SSS, Mercedes sarebbe stata indubbiamente una SSS e questo prima che diventasse una Leggenda.


Grid non osava nemmeno provare a comprendere il suo potenziale. Ora che Mercedes era al suo servizio, Grid si mise a piangere. Immaginò Khan che gli sorrideva in cielo.


“…”


Merceds arrossì, imbarazzata. Il sorriso di Grid era luminoso come il sole, la sua stretta così vigorosa e il suo respiro così caldo. Lei gli era grata per averla salvata così come aveva guarito le ferite dei vecchi eroi… Sì, a quel punto Mercedes capì di provare dei sentimenti per Grid.


“Io…”


Abbandonando ogni resistenza, parlò con voce tremante mentre poggiava il viso sul petto di Grid,


“Posso restare con te?”


Grid le rispose,


“Sempre, resta sempre con me.”


Grid sentì la confessione di Mercedes ma non la comprese.


“Ho vissuto per 27 anni come un Cavaliere.”


“Lo so.”


“Quindi, non conosco i doveri di una donna.”


“Uh? Davvero? Capisco.”


“Ma farò del mio meglio.”


“Sì. Grazie.”


“In quanto Cavaliere di Vostra Maestà e ama…”


“Ama?”


“Ama…!”


Amante! Mercedes non aveva vissuto un primo amore e non riusciva a dire quella parola a lei estranea. Non riusciva a dire ‘in quanto cavaliere di Vostra Maestà e amante’. Le parole girarono e rigirarono nella sua testa. Grid la guardò, confuso,


“Ama-ama-ama?”


Era qualcosa come vero vero vero?(1)


“Beh, va bene. Ad ogni modo, ti do ancora una volta il benvenuto.”


Grid era così felice che Mercedes ora fosse un Cavaliere Overgeared che non indagò oltre. Chiunque li avesse visti in quel momento si sarebbe sentito così frustrato da avere un esaurimento.


***


[Il livello di Scheletro Overgeared (1) è aumentato!


Il livello di Scheletro Overgeared (2) è aumentato!]


Grid ebbe una ricompensa inaspettata mentre camminava con i bambini. Si trattava della crescita degli Scheletri di Overgeared. Nel corso del trasferimento da Titan al confine, Grid aveva affrontato ogni tipo di mostro. C’erano molti mostri di basso livello adatti agli Scheletri Overgeared.


“Davvero carini.”


Con i suoi occhi luminosi come stelle, Mercedes  sembrava una ragazza innocente. Non riusciva a togliere gli occhi di dosso dagli Scheletri Overgeared. Già, non stava definendo carini Noe o i bambini salvati dalla torre magica. Invece, era stata fortemente affascinata dagli Scheletri Overgeared.


‘<em>Il suo gusto è davvero…</em>’


Grid schioccò la lingua, ma gli Scheletri Overgeared avevano un aspetto diverso dagli scheletri normali. Le loro facce e il loro occhio erano più grandi. Per questo, era vero che ad un primo sguardo sembravano carini. In questo caso, il gusto di Mercedes non poteva essere definito strano.


Clack! Clack clack!


Mercedes accarezzò le loro teste e gli Scheletri Overgeared Anche a loro piaceva Mercedes. Lei li ammirava.


“Questa è la prima volta che vedo dei Non Morti esprimere delle emozioni.”


“Non ci sono scheletri come questi nell’Impero?”


“Non si trovano in nessuna parte del continente. Hanno un senso di empatia quasi realistico. Sono davvero speciali.”


“Hmm.”


Era vero che erano speciali. Potevano aumentare il loro livello, equipaggiare gli oggetti e anche apprendere le abilità. Era difficile vederli come dei semplici Non Morti evocati. Erano più dei compagni animali. Tuttavia…


‘<em>Sono deboli.</em>’


Grid guardò le finestre di notifica degli Scheletri Overgeared di livello 70.


[Scheletro Overgeared (1)


Lv. 70


Salute: 1045/1045


Mana: 3/3


Forza: 127


Stamina: 100


Agilità: 127


Intelligenza: 1


Punti Statistica rimanenti: 0


Oggetti indossati:


Arma: Spada Lunga Robusta


Arma Secondaria: Filo d’Argento


Armatura: Armatura Affidabile


Abilità Esclusive: Lancio del Filo d’Argento, Elusione del Filo d’Argento, Tecnica di Estrazione dei Minerali Principiante Lv. 6, Maestria della Spada Principiante Lv. 2, Resistenza alla Pietrificazione Principiante, Resistenza Fisica Principiante, Resistenza Magica Principiante, Colpo, Morso, Testata]






[Scheletro Overgeared (2)


Lv. 70


Salute: 1045/1045


Mana: 525/525


Forza: 25


Stamina: 100


Agilità: 55


Intelligenza: 175


Punti Statistica rimanenti: 0


Oggetti indossati:


Arma: Pugnale Affilato


Arma Secondaria: Scudo Buono


Armatura: Armatura Affidabile


Abilità Esclusive: Elusione del Filo d’Argento, Tecnica di Estrazione dei Minerali Principiante Lv. 6 , Concentrazione Mentale Principiante Lv. 1, Resistenza alla Pietrificazione Principiante, Resistenza Fisica Principiante, Resistenza Magica Principiante, Accelerazione Istantanea Principiante, Colpo, Morso, Testata.]


Gli Scheletri Overgeared guadagnavano cinque punti statistica ogni volta che aumentavano di livello. A differenza dei Non Morti normali, potevano crescere, indossare oggetti di equipaggiamento e avevano capacità di apprendimento elevate. Tuttavia, avevano i limiti di uno Scheletro. Gli Scheletri Overgeared erano così fragili che potevano essere spazzati via dal vento o quando colpivano l’Albero del Fosforo Bianco con un’ascia.


Grid aveva investito i punti nella loro Stamina, ma la loro capacità di sopravvivenza era ancora debole. In particolare, erano vulnerabili alle esplosioni e non avevano un’elevata Difesa e proprio per questo motivo Grid aveva costruito per loro un’armatura per aumentarne la Difesa.


‘<em>Comunque, mostrano una Resistenza elevata ai tagli e alle pugnalate…</em>’


Per essere precisi, il loro tasso di Elusione era elevato. Le pugnalate o tagli non causavano danni agli Scheletri Overgeared perché entravano nelle crepe e le fessure delle ossa. Perciò, quel tipo di attacchi venivano giudicati come colpi che avevano mancato l’obiettivo. Comunque, questo accadeva solo quando erano fortunati.


Mentre Grid si stava pentendo della debolezza degli Scheletri Overgeared, Mercedes disse,


“Il problema di base è che non sanno come lottare.”


Puntò prima allo Scheletro Overgeared Uno.


“Lui ha un rapporto forza-agilità molto buono. Per questo i suoi movimenti sono agili e i suoi attacchi sono precisi, ma la sua Intelligenza è troppo bassa. Non sa come sfruttare correttamente la sua abilità fisica.”


“Non ha ottenuto la Maestria della Spada?”


“La sua Intelligenza è così bassa che è difficile applicare le tecniche.”


“Ah…”


Il problema era l’Intelligenza.


‘<em>Anche io devo investire i punti sull’Intelligenza.’ </em>


Realizzò Grid e si ricordò di Jude<em>. </em>


‘Se la cava bene?’


C’erano molte persone di talento nel Regno di Overgeared. Ora che Jude non doveva difendere Winston, Grid poteva inviare qualcun altro. Pensava che prima o poi avrebbe dovuto portare Jude dalla sua parte. Poi udì la voce di Mercedes,


“L’altro invece è intelligente, ma le sue abilità fisiche sono molto basse. Utilizza a dovere le sue abilità, ma non c’è un grande effetto.”


Questa era la valutazione per lo Scheletro Overgeared Due. Grid disse la verità,


“Innanzitutto, è un candidato a diventare un mago.”


Tuttavia, non aveva appreso alcuna magia. Inoltre, Grid non era bravo a creare un assetto da combattimento magico. Per questo, lo Scheletro Overgeared Due non riusciva ad esercitare la sua vera forza al momento. Quando Grid pensò a questo…


Awoooo!


Un ululato riecheggiò nell’aria. Grid guardò in alto e vide dei Lupi Crudeli sbattere delle enormi ali da pipistrello. Erano mostri di livello 200. Gli Scheletri Overgeared non sarebbero stati in grado di sconfiggerli. Mercedes scattò in avanti con una spada  per mano conficcandole tra le fauci dei Lupi Crudeli che si stavano avvicinando.


Quella era la Maestria di Spada rapida e pulita che Grid voleva imparare. Sembrava che lo stesso valesse per gli Scheletri Overgeared. Lo Scheletro Overgeared Uno guardava Mercedes con occhi spalancati e improvvisamente cercò di colpire lo Scheletro Overgeared Due. Quest’ultimo venne ribaltato a testa in giù e lo Scheletro Overgeared Uno gli rubò il pugnale. Voleva usare due spade come Mercedes.


“Interessante.”


Lo sguardo limpido di Mercedes risplendeva come un lago. Strinse le sue doppie spade e annuì allo Scheletro Overgeared Uno.


“Va bene. Ti insegnerò l’Arte della Spada semplice.”


Questo fu il momento in cui gli Scheletri Overgeared guadagnarono un incredibile mentore. Mercedes iniziò ad insegnare agli Scheletri Overgeared i movimenti base che potevano seguire e questi li usarono ogni volta che incontravano dei mostri di basso livello.


[Il livello di Scheletro Overgeared (1) è aumentato!


Il livello di Scheletro Overgeared (2) è aumentato!


Lo Scheletro Overgeared (1) e lo Scheletro Overgeared (2) hanno acquisito l’abilità ‘Arte della Spada di Vaintz’.]


“Wow…”


Il tasso di crescita degli Scheletri Overgeared si era notevolmente velocizzato. In particolare, il miglioramento dello Scheletro Overgeared Uno fu enorme. Ogni volta che aumentava la sua Intelligenza cresceva pure il suo tasso di attacco e quello di Elusione. Il suo punto debole, la sua bassa Resistenza, non venne eliminato, ma il numero di volte in cui si ruppero le sue braccia e le sue gambe era diminuito.


“È gratificante fare loro da insegnante.”


Mercedes diede delle pacche gentili ai teschi degli Scheletri Overgeared. Per qualche ragione, anche Grid desiderò che lei gli accarezzasse la testa.


Tuttavia, si riprese e si chiese,


‘<em>Braham non era favorevole agli Scheletri Overgeared?</em>’


L’altezzoso Braham aveva consigliato Grid di crescere bene gli Scheletri Overgeared. Esatto. Questi erano stati riconosciuti dal Cavaliere Leggendario Mercedes e dal Mago Leggendario Braham. Forse erano più di quanto Grid si aspettasse? Le aspettative di Grid su di loro erano ora spiccate in cielo.


Trascorsero alcuni giorni…


“Stai crescendo due famiglie?”


Lauel salutò Grid quando finalmente questo fece ritorno a Reinhardt. Anche gli altri membri di Overgeared erano scioccati. Grid era arrivato tardi con un gruppo di bambini e una donna e questo li aveva fatti fraintendere.


Qualcuno mormorò,


“Che Re energico…”


‘<em>Avere in segreto due famiglie e così tanti bambini!</em>’ Vantner, single da sempre, pianse lacrime amare.


“Dobiamo incontrare molte persone.” Disse Mercedes togliendosi l’elmetto. I membri di Overgeared riuscivano ora a vedere il suo nome e il suo viso.


“Il Primo Cavaliere…!” urlò qualcuno.


Sembrava che la presenza di Mercedes fosse enorme. Grid la presentò formalmente,


“Ragazzi, salutate. Lei è il Cavaliere Leggendario che starà con noi in futuro.”


“Cosa…?”


Gli occhi di Lauel e dei membri di Overgeared si spalancarono.


(1) In Coreano l’inizio della parola ‘amante’ assomiglia alla parola ‘vero’.






Traduzione di Katia Yu La Rosa


Editing di Elena Calabrò
                                


                                



