---
title: Capitolo 815
pubDate: 2025-03-20T11:48:41.500Z
tags:
    - overgeared
---


“Parlate forse della mia armatura?”


Chiese, confusa, Mercedes dopo la creazione della Divisione dei Cavalieri.


“Vostra Maestà vuole creare un’armatura per me?”


“Sì.”


Mercedes fu spiazzata dalle parole del sovrano.


“Questo è ridicolo. Vostra Maestà non dovrebbe lavorare per i suoi sottoposti.”


Ovviamente Mercedes sapeva che Grid era un Fabbro. Tuttavia, parlava comunque in nome del buon senso; quale re in tutto il mondo si sarebbe messo al lavoro per un suddito? Nessun asservito avrebbe mai avuto la priorità nelle necessità di un sovrano.


“Vi prego di cambiare idea.”


Rispose Grid, scuotendo la testa davanti alla preoccupazione della donna.


“Dopotutto, lo faccio per me. Più sei forte tu, più forte sono anche io. Non sentirti in debito.”


Mercedes prediligeva le armature pesanti. Si poteva tranquillamente dire che non riusciva a dare il suo meglio indossando armature di cuoio, come il quel momento. Ciononostante, si era appena scontrata con  Piaro. Era veramente una persona adorabile, e Grid voleva renderla completa appena possibile.


“… Capisco.”


Alla fine, Mercedes non fu in grado di vincere la determinazione di Grid e fece un inchino profondo.  L’affetto che provava per quell’uomo aumentava di giorno in giorno…


***


“I tuoi genitori sarebbero felici se tu morissi in un posto simile?”


“Tu...! Non parlare dei miei genitori!”


“I tuoi genitori mi fanno pena. Quanto sarebbero tristi se scoprissero che il loro bambino ha commesso un crimine ed è finito in prigione?”


“...”


Un terribile criminale era intrappolato nel dungeon di Reinhardt.


Reidorn era il peggior criminale che avesse tentato di assassinare Grid durante la fondazione del Regno di Overgeared. Per questo il compito di scoprire chi fosse il suo mandante era stato affidato al primo classificato tra gli Oratori, Huroi.


Le giornate di Huroi ormai cominciavano con l’interrogatorio di Reidorn.


“Se vuoi rivedere ancora i tuoi genitori allora devi dirmelo! Come osa una persona orfana di madre come te assassinare Grid?”


“Ah! Ahahah! Sei uno stupido. Quante volte devo ancora ripetertelo? Il piano era mio. Non ho ricevuto istruzioni da nessuno.”


“Il re di una nazione… Ed era una tua idea tentare di assassinare un re il giorno della cerimonia di fondazione? Chi mai crederebbe ad una bugia tanto ovvia? Nemmeno i tuoi genitori!”


“Sei un bastardo!”


Urlò agitato Reidorn, nonostante poco prima fosse riuscito a recuperare un po’ di contegno.


“Ti ho detto che devi smetterla di parlare dei miei genitori!”


“Perché ti arrabbi ogni volta che parlo dei tuoi genitori? Li sto forse insultando?”


Huroi non offendeva i genitori dei Reidorn ma si limitava a menzionarli spesso. Reidorn dava di matto ogni volta che venivano nominati. Questo era dovuto all’abilità Provocazione di Huroi e la utilizzava ogni volta che parlava dei genitori di Reidorn. Ma perché lo faceva? Era una sensazione particolare di Huroi, non collegata ad alcuna strategia.


“Mrmm...”


Huroi affrontò il ringhiante Reidorn, ancora legato. Fu costretto a riconoscere la tenacia di quel prigioniero che non aveva ancora vuotato il sacco dopo sei mesi di interrogatori.


Reidorn cominciò ad innervosirsi.


<em>‘Che stia preparando qualche terribile tortura?’</em>


Reidorn deglutì, tremando. Tuttavia, rimase fermo sulle sue posizioni.


<em>‘Non cederò mai.’</em>


Reidorn non aveva alcuna intenzione di rivelare che apparteneva ai Cavalieri Rossi e che era anche un pezzo grosso. No, non poteva permetterselo. Il suo tentativo di assassinare il Re era solo frutto di un suo pensiero personale. Non aveva ricevuto alcun comando. L’aveva fatto perché pensava che presto Grid sarebbe diventato una minaccia. Se avesse rivelato la sua identità avrebbe causato un problema diplomatico. Avrebbe potuto persino danneggiare l’Impero. Del resto, il potere di Grid, che Reidorn aveva personalmente provato, era davvero una minaccia all’Impero!


<em>‘Piuttosto la morte!’ </em>


Reidorn si ripromise di tenere la bocca chiusa.


Il suo cuore batteva sempre più forte e, mentre la sua paura continuava a crescere...


“Portatela dentro.” ordinò Huroi.


Le guardie entrarono portato una piccola scatola.


Gulp!


Cosa c’era in quella scatola? Era forse uno strumento per cavargli gli occhi dalle orbite? L’immaginazione di Reidorn continuava a rimandargli immagini negative. Il suo volto era pallido mentre Huroi apriva la scatola davanti a lui. Dentro c’era…


Pio pio!


Era un pulcino. Un piccolo e adorabile pulcino giallo.


“...?”


Reidorn era confuso. Come mai c’era un pulcino in quella scatola che pensava contenesse strumenti di tortura? Osservò sorpreso il pulcino che gli si stava avvicinando.


Pio pio!


Gli occhietti neri del pulcino si fissarono su Reidorn. Sembrava che lo avesse scambiato per la madre. Reidorn aveva subito torture per ogni giorno da così tanto tempo. Vedendo quel dolce animaletto, non poté trattenere un sorriso. Desiderava toccarne le piume morbide.


La voce distaccata di Huroi lo fece tornare in sé,


“Ho degli affari più importati che necessitano la mia attenzione. Quindi sarò via per un po’. Goditi questa tregua.”


“Tu, che stai combinando? Cos’è questo pulcino?”


“Non lo sai?”


Huroi non rispose, quindi si allontanò con le guardie.


Pio pio!


Reidorn rimase da solo con il pulcino, provando una sensazione di pace per la prima volta da molto tempo. Il suo cuore si stava lentamente scaldando. Nel frattempo, le guardie della prigione domandarono ad Huroi,


“Posso chiedere cosa significa quel pulcino?”


“Perché questo gesto gentile verso un criminale?”


“Sigh...”


Huroi, che voleva fumarsi una sigaretta, sospirò prima di rispondere alle guardie confuse.


“Ho intenzione di mangiarmi il pulcino quando sarà cresciuto.”


“Sì...?”


“Davanti a Reidorn.”


“...”


“Si sarà affezionato a quel pulcino...!”


“...”


“...Lo metterò in un brodo di verdure e lo farò bollire.”


“Q-Questo...!”


“Sei un mostro!”


Le guardie avevano la pelle d’oca. Questa tortura psicologica che Huroi aveva pianificato era così tremenda da essere disgustosa. Ovviamente, Huroi non era a suo agio nel doverlo fare. Eppure, che altro poteva fare?


“È lui che mi hai reso malvagio...”


“Ahhh...”


Sarebbe stata una scena perfetta con un rombo di tuono in sottofondo, ma quel giorno il cielo era limpido e senza nuvole.


***


“Dove vi recate?”


Domandò Mercedes seguendo Grid. Pensava che si sarebbe recato in una fucina, invece stava solo uscendo dal castello.


<em>‘Forse c’è una fucina fuori dalle mura?’</em>


Grid spiegò a Mercedes,


“Da oggi, farò il lavoro di Fabbro in modo più efficiente.”


Creare un oggetto consumava tempo ed energie. Inoltre, doveva mantenere la concentrazione per molti giorni. Il risultato spesso era buono, ma sfortunatamente così non aveva molto tempo per cacciare.Se avesse continuato come nei mesi precedenti, presto sarebbe stato espulso dai primi dieci delle classifiche unificate.


Questo era un grosso limite per le classi come la sua, infatti a differenza delle classi da combattimento che potevano cacciare per salire di livello, Grid doveva lavorare come Fabbro e aveva poco tempo per concentrarsi per livellare. Per questo, Grid aveva deciso di costruire una fornace portatile. Grazie al legno fosforo bianco, sarebbe riuscito ad avere la potenza di fuoco necessaria dove e quando voleva.


“In futuro sarò in grado di creare oggetti direttamente sul campo di battaglia.”


Grid aveva già provato in passato. Era riuscito a creare oggetti mentre Noe, Randy, e le Mani di Dio cacciavano. Tuttavia, non era stato molto efficace. All’epoca non era dotato del legno giusto, perciò la fornace portatile aveva una potenza limitata. Era stato in grado di produrre soltanto oggetti di basso livello.


<em>‘Da adesso sarà diverso.’</em>


Grid fece un sorriso fiducioso mentre recuperava la mappa. La destinazione era il nuovo terreno di caccia che gli aveva indicato Kraugel, la Foresta di Confine. Si diceva che le parti più interne della Foresta fossero inaccessibili a causa di guardiani ancora sconosciuti.


Se Grid fosse riuscito a recuperare del Miele dei Media Monti, avrebbe richiamato un Orso-lupo. Era molto potente e richiedeva un buon numero di giocatori per essere cacciato. Kraugel aveva detto anche che il mostro dava la stessa esperienza di un Boss.


“L’informazione sarà affidabile? Come fa Kraugel a sapere come evocare un Orso-lupo?"


“Stava facendo una pausa e si era messo a mangiare del pane al miele.”


Questa era l’informazione che Kraugel aveva dato in cambio della Spada della Tigre Bianca.


“Ad ogni modo, è un buon amico.”


Grid provava sempre molto orgoglio quando pensava a Kraugel.


Mercedes provò una strana gelosia nel vedere quel sorriso sul volto di Grid, perciò gli rispose in modo avverso,


“So cosa sono gli Orsi-lupo. Sono mostri che combinano il potere distruttivo di un orso con l’agilità del lupo. Sono molto più forti di quanto Vostra Maestà si aspetti.”


Adesso che lo sapeva voleva comunque continuare a cacciarli mentre creava armature? Era una cosa impossibile. Grid mostrò un’espressione fiduciosa mentre osservava la preoccupata Mercedes,


“Ho te al mio fianco, perché dovrei preoccuparmi?”


“Non ha bisogno di esperienza? Se Vostra Maestà non caccia personalmente l’Orso-lupo, come farà a crescere?”


“No, non devi cacciarli tu. Ho soltanto bisogno che tu me li serva per benino su di un piatto d’argento.”


“Servire... Che cosa intendete?”


Cos’era quell’improvviso riferimento alla cucina? Grid spiegò alla confusa Mercedes,


“Dovrai colpire l’Orso-lupo più forte che puoi proprio quando appare. Così facendo, si arrabbierà con te, no?”


“Sì, credo.”


“A quel punto, dovrai soltanto limitarti ad incassare i colpi e nel frattempo io lo finirò con i miei animali, le Mani di Dio e gli Scheletri di Overgeared. A quel punto mi prenderò l’esperienza mentre sto seduto e creo armature, e i miei animali e gli Scheletri cresceranno allo stesso modo.”


“Capisco. Bene, lo farò.”


Rispose Mercedes energicamente.


Nonostante lei fosse la persona più potente aveva un  ruolo da assistente.






Traduzione di Erika Ortello


Editing di Elena Calabrò
                                


                                



