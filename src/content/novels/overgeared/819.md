---
title: Capitolo 819
pubDate: 2025-03-20T11:48:41.503Z
tags:
    - overgeared
---


Gli alberi giganteschi della foresta raggiungevano il cielo. I loro rami erano lunghi e affilati come lame e il fogliame, rigoglioso ed incolto, impediva la vista. C’era qualcuno che non avrebbe provato un senso di riverenza di fronte a quello spettacolo? Chiunque si sarebbe sentito così sopraffatto da non riuscire a respirare.


Tuttavia, Piaro era una Leggenda. La natura gli era tanto familiare quanto immergersi nei campi. L’aria pulita e la natura agitavano la sua mente e il suo corpo.


“Li poterò io!!”


Urlò Piaro mentre si muoveva come uno scoiattolo volante tra i rami. Ogni volta che muoveva la falce di Belial, i rami di quelle piante gigantesche cadevano a terra. Impiegò meno di 10 minuti per potare in maniera precisa un albero.


Grid si sentì soddisfatto. Il Contadino Leggendario aveva una profonda conoscenza di tutte le piante e questo gli conferiva capacità di potatura spettacolari. Le sue mani ridavano vita agli alberi.






[Il tuo subordinato, Piaro, ha completato la potatura. (1/2000)]






“Ben fatto!”


Grid aveva iniziato a martellare una piastra di metallo sul foro della fornace portatile. Era una mossa che ricordava le movenze di un soldato ubriaco che danzava.


<em>‘Sorprendente!’</em>


Quando una Missione richiedeva di cacciare un certo numero di mostri, quelli uccisi dai membri del gruppo che avevano accettato la Missione e quelli uccisi dai suoi famigli venivano conteggiati nel totale. Questo aveva fatto riflettere Grid. Perché doveva essere lui stesso a potare? Non poteva fare in modo che i suoi subordinati o i famigli completassero la Missione per lui?


Era un'idea ragionevole e funzionò. Grazie al Contadino Leggendario, Grid riuscì così a procedere nel completamento della Missione più rapidamente di quanto avrebbe potuto fare da solo.


“Figo…”


“Non riesco a concepire come un umano sia così vicino alla natura e che sia in grado di comprenderla meglio di noi.”


“Guarda come è diventato un tutt’uno con la natura. Sembra addirittura migliore di noi Elfi. Se mai avrò dei bambini, vorrei averli con quell’uomo.”


Era arrivato il giorno in cui i nobili Elfi s'innamorarono di un semplice umano. Ora le Elfe capivano perché esistevano i Mezzelfi. I loro occhi si inumidirono mentre osservavano Piaro che potava un albero. Mercedes, che lo ammirava profondamente, provò uno strano senso d’orgoglio.


<em>‘Questa è l’attrazione di un vero eroe che trascende persino le specie. Piaro è davvero fantastico.’</em>


Poi Mercedes infilò un dito nel miele e lo leccò. Sembrava essere la più tranquilla del gruppo di Grid. Al posto di proteggere il suo Re, stava mangiando del miele? Chiunque non fosse a conoscenza della situazione avrebbe frainteso Mercedes vedendo quella scena. Tuttavia anche lei aveva i suoi problemi.


<em>‘Devo mangiare con parsimonia.’</em>


Il costoso miele dei Monti Media, che Grid era riluttante a mangiare, era estremamente profumato e dolce se confrontato con il miele di qualità che Mercedes aveva già provato. Era così fresco che poteva continuare a mangiarlo senza stancarsi. Era così delizioso che il Cavaliere Leggendario Mercedes sentì di volerlo mangiare per sempre. Si, era difficile resistere a quel miele tentatore.


Lick...


Voleva mangiarlo tutto in una volta sola! Mercedes sembrava più bella del solito mentre reprimeva a stento quel desiderio, prendendo un po’ di miele con la punta delle dita, portandolo alla lingua. Grid la fissò senza capire mentre martellava e poi si rese conto,


<em>‘Perché non ho ancora visto un Orso-lupo?”</em>


Erano passati 20 minuti da quando Mercedes aveva iniziato a mangiare il miele: 100ml di miele costavano ben 50 monete d’oro. Questo significava che 60,000 won era stati sprecati per quell’inutile e costoso miele.


<em>‘Sto sprecando denaro invano?’</em>


Ttang! Ttang!


Grid continuava a martellare mentre il suo nervosismo raggiungeva l’apice.


Lick.


“Ah… Ah… V-Vostra Maestà. Non credo che ce la farò ancora per molto.”


Lo sguardo di Mercedes era cambiato. Iniziò a respirare affannosamente e sempre più miele ricopriva le sue dita.






[Mercedes è entrata nello stato ‘intossicato’.]






“Cosa?”


Non si poteva resistere neppure con la resistenza passiva di una Leggenda. Quello era il terrificante potere di quel costoso miele!


“N-No…! I miei soldi…!”


Grid urlò mentre 60,000 won di miele entravano nello stomaco di Mercedes in un colpo solo.


Il suo grido disperato aveva raggiunto il cielo?


Kwaaaaah!


Finalmente apparve un Orso-lupo.


[L’Orso-lupo è attratto dal profumo dolce!]






[Il suo ruggito instilla paura in tutti coloro che lo sentono!]






[Hai resistito.]






[Il verso di una bestia feroce risuona nelle orecchie di coloro che si trovano nella foresta. Se non riesci a cacciare l’Orso-lupo entro cinque minuti, apparirà un nuovo Orso-lupo! Stai attento, sono abilissimi a cacciare in branco e diventeranno più forti man mano che il loro numero aumenterà!]






“Ah!”


Un sorriso apparve sulla faccia di Grid mentre sospirava di sollievo. Non appena era apparso il nemico, Mercedes si riprese dallo stato di intossicazione. Si leccò il miele sulla mano senza ingoiarlo tutto e estrasse lo scudo con l’altra mano. L’Orso-lupo balzò e colpì Mercedes. Aveva il corpo snello di un lupo e le zampe possenti di un orso. Mercedes la bloccò con lo scudo e indietreggiò di qualche passo.


Grid, Mercedes, e Piaro, che stava potando gli alberi, erano tutti sorpresi.


<em>‘È forte quanto un Ogre?’</em>


A questo punto, era difficile classificare l’Orso-lupo come un normale mostro. Se Grid non fosse riuscito a cacciarlo entro cinque minuti, un nuovo nemico sarebbe apparso. Grid era contento di essere riuscito a salvare il miele dando la caccia alle bestie lentamente, ma questo non era un messaggio positivo.


“Gli Orsi-lupi sono un pericolo anche per gli Elfi!”


Urlò Beniyaru.Provava una grande affinità per Piaro ed era preoccupata per Grid e i suoi compagni.


L’atmosfera era tesa. Grid era un po’ imbarazzato mentre urlava il nome dell’abilità.


“P-Puoi diventare il Re dei Morti?”


Clack! Clackclack!


Due Scheletri sorsero dal terreno. Erano gli Scheletri Overgeared Uno e Due.


“Non Morti!”


L’Orso-lupo non aveva reagito alla comparsa degli Scheletri, ma per gli Elfi era diverso. Per loro che adoravano la natura, i Non Morti erano inaccettabili visto che andavano contro di essa. Per questo motivo puntarono istintivamente gli archi verso gli Scheletri Overgeared.


“Questi non sono Non Morti cattivi, sono Non Morti buoni.”


Provò a spiegare Piaro mentre saltava giù da un albero. Non c’erano le basi per un dialogo. I Non Morti erano Non Morti. Che differenza c’era tra uno buono e uno cattivo? Non era una cosa logica.


Eppure gli Elfi gli credettero. Le parole delle persone che rispettiamo sono la cosa più potente al mondo.


“Capisco. Sono Non Morti buoni!”


“A guardarli meglio, hanno un bell’aspetto!”


Piaro e gli Elfi avevano creato un’atmosfera allegra. Piaro era circondato da un campo di fiori, e questa era una sensazione piacevole per chiunque. Inoltre, gli Elfi avevano un atteggiamento molto più mite del solito.


<em>‘Sposerà un Elfo?’</em>


C’erano già stati precedenti con Povia. Matrimoni tra umani ed Elfi non era impossibili. Era bello vedere l’affinità che gli Elfi avevano con Piaro grazie al loro amore comune per la natura. Grid iniziò ad immaginarlo. Se Piaro avesse sposato un Elfo, sarebbe potuta nascere una alleanza tra gli Elfi e il Regno di Overgeared …


“No, non è il momento di pensare a queste cose.”


Il piccolo scudo di Mercedes si crepò mentre si difendeva dalle zampe dell’Orso-lupo. Dopo aver lasciato l’Impero, l’equipaggiamento che Mercedes stava usando era tanto terribile quanto quello che indossava quando Piaro era un Capitano. Spada, scudo, armatura, stivali, e guanti erano tutti oltre il livello 200. Era un livello che avrebbe fatto tremare qualunque uomo in una armata.


“Kyaaak!”


Randy era stato evocato dopo gli Scheletri Overgeared. Aveva assaltato l’Orso-lupo ma venne subito spinto indietro. La notizia positiva era che gli Scheletri Overgeared erano ancora salvi. L’Orso-lupo li ignorava perché i loro attacchi di basso livello non potevano penetrare la sua pelle. Non sembrava assolutamente curarsi del fatto che gli Scheletri lo stessero attaccando.


In effetti, ogni assalto degli Scheletri Overgeared gli infliggeva solo 1 danno. Non sono il potere difensivo dell’Orso-lupo eccedeva il loro potere di attacco, ma tra i due valori c’era un abisso.


Per questo il ruolo di Mercedes divenne ancora più importante. Ci sarebbero voluti almeno 20 minuti per accumulare sufficiente danno da parte degli Scheletri Overgeared per fargli guadagnare esperienza. Nel frattempo, Mercedes doveva resistere agli attacchi del nemico e evitare quelli degli Orsi-lupi che sarebbero apparsi.


Tuttavia, era possibile? Lo scudo stava per rompersi. Sarebbe stato troppo rischioso per lei combattere esclusivamente con le spade. Grid non poteva lasciare che ciò accadesse, perciò aprì l’inventario ed estrasse la Spada che Frantuma il Mondo della Nobile Tigre Bianca che aveva creato per il Maestro di Spada Kraugel.


“Mercedes!”


Le condizioni di utilizzo della Spada della Tigre Bianca richiedevano che l’utilizzatore si trovasse in una delle prime tre posizioni nella classifica di ogni classe capace di utilizzare una arma di tipo spada. Mercedes poteva soddisfare questa condizione? Certamente, Grid ne era convinto. Lei era un Cavaliere Leggendario e sarebbe stata naturalmente giudicata come una persona nella miglior posizione della sua classifica di classe. Proprio come si aspettava.


Mercedes afferrò la spada che Grid le lanciò. Subito bloccò la zampa dell’Orso-lupo con lo scudo senza guardare, mentre esaminava la Spada della Tigre Bianca. Dopo averla osservata con attenzione, a Mercedes venne la pelle d’oca.


Il piccolo scudo non riuscì a sopportare oltre l’impatto dei colpi dell’Orso-lupo e si spaccò, rompendosi in due.


Kwaaaaah!


La bestia ruggì mentre agitava i suoi artigli affilati, ma senza riuscire a raggiungere il viso di Mercedes. Invece la Spada della Tigre Bianca perforò l’addome dell’Orso-lupo. Contemporaneamente un pilastro di pietra si sollevò dal terreno colpendolo in pieno. Il pilastro pesava diversi quintali e facendo volare all’indietro l’Orso-lupo per almeno cinque metri.


“Incredibile…!”


Un’arma con un nome così terribile che avrebbe fatto piangere chiunque fece invece emozionare Mercedes Era estasiata dal potere di quella spada divina che non esisteva neppure nelle leggende.


Poi sentì la voce di Grid,


“Mi congratulo per te per essere diventata un Cavaliere Leggendario di Overgeared, Mercedes.”


‘Un Cavaliere Leggendario Overgeared…’


Lei era un Cavaliere Overgeared del Re di Overgeared. Mercedes provò un forte senso di appartenenza e la sua lealtà verso Grid aumentò ulteriormente. Ora era un vero membro del Regno di Overgeared.






Traduzione di Alessandro Stuppini


Editing di Elena Calabrò
                                


                                



