---
title: Capitolo 820
pubDate: 2025-03-20T11:48:41.504Z
tags:
    - overgeared
---


Gli Orsi-lupo erano lupi con una spessa pelliccia grigia ed erano lunghi circa 3 metri. A prima vista potevano sembrare soltanto dei ‘grossi lupi’ minacciosi, ma si cambiava presto idea una volta viste le loro possenti zampe. Gli Orsi-lupo non avevano solo una stazza imponente ma il potere distruttivo delle loro zampe era superiore a quello di un orso.


L’Orso-lupo venne bloccato dal pilastro della Spada della Tigre Bianca e fu scaraventato in aria. All’inizio sembrò confuso dalla potenza del colpo ma istintivamente si posizionò in modo da guadagnare accelerazione sfruttando la gravità e le sue centinaia di chilogrammi di peso per cadere su Mercedes. Era una abilità con lancio istantaneo che non poteva essere evitata da umani o elfi.


Nonostante questo, Mercede lo schivò facilmente. La sua intuizione ed esperienza le permisero di prevedere facilmente l’attacco. Così facendo evitò per un soffio le abilità collegate dell’Orso-lupo.


“...!”


Nel frattempo la bestia utilizzò la sua agilità da lupo per posizionare una zampa a terra e iniziare una rotazione. Quella perfetta conversione del precedente attacco mancato in un nuovo colpo, mirò a Mercedes, ora indifesa. Lei percepì l’attacco in ritardo, quindi rinunciò a contrattaccare  portandosi ad una distanza di sicurezza dall’Orso-lupo.


Grrrr...


L’Orso-lupo si piegò in avanti, tenendo il petto vicino al suolo… Era forse per guadagnare una leva per fare un balzo in avanti?


<em>‘Penso che inizierà a roteare.’</em>


Mercedes ricordò la struttura del corpo e l’agilità dell’Orso-lupo, utilizzandola per prevedere la potenza del prossimo attacco. Teneva la Spada della Tigre Bianca in una mano e un’altra spada nell’altra. Quello fu il momento in cui il Cavaliere Leggendario assaltò il mostro.


Ttang! Ttang!


Grid non poté nascondere il suo imbarazzo mentre stava finendo di riparare la fornace portatile.


“Che tipo di mostro è quello?”


Grid immaginò di trovarsi nella situazione che aveva appena affrontato Mercedes. Forse sarebbe stato capace di evitare il primo colpo, ma non sarebbe stato in grado di schivare la zampata che con tutta probabilità l’avrebbe scagliato in aria. Grid ne sarebbe uscito malridotto.


<em>‘Kraugel non stava esagerando.’</em>


Il Maestro di Spada Kraugel aveva detto che gli Orsi-lupo erano degli avversari ‘forti’ e che non sarebbero stati facili da cacciare. Come potevano dei mostri comuni essere considerati un pericolo? Grid aveva pensato che si trattasse di uno scherzo. Ma adesso capiva che era vero. Se Grid non avesse portato con sé Mercedes non sarebbe stato in grado di aumentare il livello degli Scheletri Overgeared. Non sarebbe stato in grado di controllarli mentre allo stesso tempo dava la caccia agli Orsi-lupo.


Sentì il mormorio di ammirazione di Beniyaru,


“Affrontare una specie antica…”


“Specie antica?”


“Mi sto riferendo alle bestie o organismi che erano presenti alla nascita dell’Albero del Mondo. Gli Orsi-lupo sono una di queste specie. Non hanno subito grandi perdite durante le migliaia di anni di storia elfica, ma per un essere umano affrontarli…”


Una sola persona si stava occupando dei mostri da sola. Sembrava persino avesse tempo per riprender fiato.


<em>‘Una vera Leggenda…’ </em>


Beniyaru ripensò alla Mezzelfa Povia, l’Arciere Leggendario. Poi tornò in sé quando sentì l’urlo acuto dell’Orso-lupo. La creatura aveva iniziato a roteare come una trottola. Si aspettava di frantumare Mercedes con i suoi artigli affilati, ma la situazione si capovolse. Quando le sue zampe anteriori furono trafitte da entrambe le spade di Mercedes, l’Orso-lupo ululò. Mentre il peso in rapida ascesa della Spada della Tigre Bianca spingeva sempre più in basso il corpo del pesante Orso-lupo.






[Ci sarà una penalità di un secondo nel recupero della Spada della Tigre Bianca.]






Questo fu il momento in cui lo svantaggio fatale della spada della Tigre Bianca venne rivelato. Mercedes non riuscì a recuperare la Spada della Tigre Bianca che stava premendo sull’Orso-lupo. In quel momento…


“Haaap!”


Le due spade di Mercedes brillarono. Fece oscillare l’altra spada che teneva in mano, lasciando la Spada della Tigre Bianca conficcata nell’Orso-lupo. Poi proprio mentre stava per infliggere il colpo fatale, si fermò. A Mercedes tornò in mente la sua missione. Il suo ruolo era quello di attirare l’attenzione dell’Orso-lupo, non di cacciarlo. Il colpo di grazia…


Clack! Clack clack!


Quello era per Randy e gli Scheletri Overgeared. Scatenarono un assalto contro la creatura ma naturalmente il danno non fu elevato. Gli Scheletri Overgeared fecero diminuire la salute dell’Orso-lupo di un solo punto, mentre Randy trasformato in Grid poté infliggere solo alcune migliaia di danni.


L’Orso-lupo saltò in piedi, non badò minimamente agli Scheletri Overgeared e a Randy nonostante fossero proprio accanto a lui. Si lanciò semplicemente verso Mercedes. Sembrava di vedere un toro e un torero. Proprio come un torero con il toro, Mercedes stava concentrando su di sé tutti gli attacchi dell’Orso-lupo, come gli aveva chiesto Grid.


Ttang! Ttang!


Le riparazioni alla fornace portatile erano quasi finite. Grid determinò che l’Orso-lupo non aveva molta vita e iniziò a gridare degli ordini,


“Okay! Vai!”


Non vedeva l’ora che gli Scheletri Overgeared e Randy ottenessero punti esperienza. In particolare, si chiedeva cosa sarebbe successo quando gli Scheletri avessero raggiunto il livello 100. Le loro statistiche si sarebbero risvegliate come per i giocatori? Ci sarebbe stato inoltre un qualche tipo di promozione come succedeva ai normali Scheletri che potevano diventare Scheletri Guerrieri o Maghi? Grid nutriva molte aspettative negli Scheletri Overgeared.


Nella foresta si sentì un forte rumore di alberi che si rompevano e cadevano al suolo. All’inizio era a centinaia di metri di distanza, poi si avvicinò sempre di più. Un albero gigante cadde alle spalle di Mercedes e un nuovo Orso-lupo apparve. Aveva abbattuto gli alberi sulla sua strada con le sue enormi spalle e ora agitava le zampe verso Mercedes.


Erano passati solo cinque minuti dall’apparizione del primo Orso-lupo. Andava tutto secondo i piani, infatti,  Mercedes riuscì a gestire la coppia di nemici senza troppe difficoltà continuando a colpirli e permettendo così agli Scheletri Overgeared e a Randy di concentrarsi sulla caccia. Tuttavia, la situazione si fece più difficile apparve quando un terzo Orso-lupo.


“Ugh...!”


I tre Orsi-lupi agivano simultaneamente come soldati ben addestrati. Attaccavano Mercedes senza sosta da tutte le direzioni e per la prima volta venne ferita. I suoi nemici diventavano più forti ogni volta che il loro numero aumentava. Nonostante questo, Grid non era preoccupato. Credeva nelle capacità del  Cavaliere Leggendario.


“Posa della Tigre Bianca.”


Mercedes utilizzò l’abilità della Spada della Tigre Bianca al 100%.






[Posa della Tigre Bianca]






[Acquisisci la postura della Tigre Bianca.


La potenza di attacco e il movimento sono ridotti dell’80% e la difesa è aumentata del 198%.


Costo in mana dell’abilità: 17 al secondo.


Tempo di ricarica: 30 minuti.]






Mercedes ora più resistente poteva sopportare gli attacchi a tenaglia dei tre Orsi-lupo. La sua abilità con la spada era ottimizzata per la difesa. Grid finalmente finì di riparare la fornace portatile e mise il legno fosforo all’interno. Dopodiché la temperatura iniziò a salire.






[Hai sconfitto un Orso-lupo.]






Successe mentre il quarto Orso-lupo apparve. In altre parole, il primo Orso-lupo divenne grigio 20 minuti dopo la sua comparsa. Le ricompense superarono di gran lunga le aspettative di Grid.


[Il livello dello Scheletro Overgeared Uno è aumentato!]






[Il livello dello Scheletro Overgeared Uno è aumentato!]


[Il livello dello Scheletro Overgeared Uno…]


[Il livello dello Scheletro Overgeared Uno…]


...


...


[Il livello dello Scheletro Overgeared Due è aumentato!]


[Il livello dello Scheletro Overgeared Due è aumentato!]


[Il livello dello Scheletro Overgeared Due…]


[Il livello dello Scheletro...]


...


...


[Il livello del Doppleganger Randy è aumentato!]


[Il livello del Doppleganger Randy è aumentato!]


...


...


Gli Scheletri Overgeared guadagnarono 14 livelli mentre Randy tre! Era tutto?






[39000100 punti esperienza sono stati acquisiti.]






Come Padrone di Randy e degli Scheletri Overgeared, anche Grid guadagnò esperienza. Era solo una frazione dell’esperienza totale, ma era comunque un ammontare di punti considerevole.


<em>‘Vale la lunga caccia.’</em>


C’era da aspettarselo dal terreno di caccia raccomandato da Kraugel. Grid comandò a Mercedes,


“Mantieni il numero di Orsi-lupo a due!”


“Si!”


In ogni caso, gli Orsi-lupo apparivano ogni cinque minuti. Non c’era bisogno di affronare tre o più creature contemporaneamente. Mercedes mostrò tutto il suo potere per la prima volta dopo aver ricevuto l’ordine di Grid. Il terreno attorno a lei venne scosso dal Grido della Tigre Bianca.






[Grido della Tigre bianca Lv. 1]






[Crea un terremoto con un raggio di 5 metri.


Tutti gli oggetti all’interno del raggio sono soggetti allo status ‘perdita di equilibrio’ e subiscono una riduzione della difesa, schivata e precisione del 13%. Se il bersaglio utilizza un incantesimo o una abilità, queste vengono annullate.


Consumo di mana: 1500


Tempo di ricarica: 10 minuti.]






Gli Orsi-lupo inciamparono! Cercarono di resistere alla perdita di equilibro con le loro innate capacità atletiche ma Mercedes approfittò di quell’opportunità. Una tempesta di energia della spada inghiottì gli Orsi-lupo.


Ttang! Ttang!


Grid osservava i movimenti di Mercedes. Voleva creare una armatura e uno scudo ottimizzati per lei. Tuttavia, c’era qualcosa di cui doveva sincerarsi prima di tutto.


“Mercedes!”


“Si!”


“Raccogli tutto il bottino dagli Orsi-lupo e consegnamelo più tardi!”


“Si!”


Le grida degli Orsi-lupo continuavano a riecheggiare nella foresta mentre la caccia continuava. L'esperienza di Grid aumentò dello 0,5% e gli Scheletri Overgeared raggiunsero il livello 100 anche se Grid non era stato coinvolto nella caccia!


Poi...


[Lo Scheletro Overgeared Uno e Due hanno ricevuto il loro primo risveglio delle statistiche!]


Le statistiche degli Scheletri Overgeared si erano risvegliate a livello 100, proprio come quelle dei giocatori. Inoltre…


[Gli Scheletri Overgeared Uno e Due possono essere promossi. Prego selezionare la classe desiderata.]


Tutte le aspettative di Grid nei confronti degli Scheletri Overgeared vennero soddisfatte. Quali sarebbero state le classi secondarie per degli Scheletri semplici? Il cuore di Grid batteva all’impazzata mentre guardava, esaltato, l’elenco delle classi davanti a lui.


Clack! Clack clack!


Erano consci della loro stessa crescita? Anche Gli Scheletri Overgeared Uno e Due erano contenti. Si tenevano per mano e ballavano in tondo.






Traduzione di Alessandro Stuppini


Editing di Elena Calabrò
                                


                                



