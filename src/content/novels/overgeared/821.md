---
title: Capitolo 821
pubDate: 2025-03-20T11:48:41.504Z
tags:
    - overgeared
---


[Gli Scheletri Overgeared Uno e Due possono essere promossi. Prego selezionare la classe desiderata.]






Gli Scheletri Overgeared avevano raggiunto il livello 100! Il cuore di Grid batteva all’impazzata.


<em>‘Possono diventare dei Guerrieri o Maghi?’</em>


Scheletro → Guerriero Scheletro → Cavaliere Scheletro → Cavaliere della Morte, Cavaliere Oscuro o Mietitore.


Oppure Scheletro → Mago Scheletro → Generale Scheletro → Lich.


Questa era il pattern di evoluzione dei Non Morti ordinari. L’idea che il Guerriero Scheletro o il Mago Scheletro potessero apparire nella lista delle promozioni degli Scheletri Overgeared sembrava plausibile a Grid.


“Huhuhu…”


Un largo sorriso apparve sulla faccia di Grid mentre pensava allo Scheletro Overgeared Uno rinato come un Cavaliere della Morte oppure allo Scheletro Overgeared Due rinato come un Lich. Con estrema eccitazione li chiamò a sé.


Clack! Clack clack!


Erano Scheletri con lo stesso temperamento di un cane o un gatto, seguivano bene le persone. Ticchettando mentre si muovevano seguendo la chiamata di Grid, i cuccioli arrivarono di corsa.


“Ora, vediamo un po’.”


Grid guardò gli Scheletri Overgeared con un’espressione calda e toccò il nome dorato sopra le loro teste.






[Lista delle classi possibili per gli Scheletri Overgeared Uno e Due.]






Apparve la lista di classi che potevano essere selezionate. Una lista che avrebbe stravolto le aspettative di Grid.






[Lista delle classi possibili per lo Scheletro Overgeared Uno]






[1. Scheletro Minatore


2. Scheletro Danzatore


3. Scheletro Distruttore.]






[Lista delle classi possibili per lo Scheletro Overgeared Due]






[1. Scheletro Minatore


2. Scheletro Danzatore


3. Scheletro Guaritore.]






“No, questa cosa è folle?”


Dove erano lo Scheletro Guerriero e il Mago? Cos’erano il Minatore e il Danzatore? Grid dubitava dei suoi stessi occhi e iniziò a sfregarli. Tuttavia, la lista delle classi possibili per gli Scheletri Overgeared non cambiò. Non era un’illusione.


“Perché tutto questo sta succedendo a me…?”


No, non aveva alcun senso. I Non Morti… Perché tra le loro classi di avanzamento erano presenti il Minatore e il Danzatore?


“Questo è uno scherzo…!”


L’intero corpo di Grid si scosse e iniziò a digrignare i denti, adirato. Tuttavia fu solo per un momento. Grid controllò Mercedes e Randy che si stavano occupando degli Orsi-lupo da soli da quando gli Scheletri Overgeared gli si erano avvicinati. Mercedes era preoccupata che gli Scheletri Overgeared non ottenessero abbastanza esperienza, per questo motivo si occupava solo della difesa. Mentre Grid pensava alla stamina della ragazza e ritornò in sé.


<em>‘Calmati.’ </em>


Grid fece un profondo respiro e guardò le informazioni di classe degli scheletri Overgeared.






[Scheletro Minatore]






[Gli Scheletri Overgeared sono stati costretti dal loro Padrone a scavare sviluppando le qualità di un Minatore. È probabile che siano Minatori relativamente bravi.]






[Scheletro Danzatore]






[Gli Scheletri Overgeared danzano ogni volta che soffia il vento e amano ballare. Sono ancora deboli ma hanno le qualità di un Danzatore.]






“… C’è sempre un motivo.”


Grid capì perché le classi Minatore e Danzatore erano incluse nella lista, rimpiangendo il passato. Se solo non avesse costretto gli Scheletri Overgeared a scavare… Se solo non avesse costretto gli Scheletri Overgeared ad essere mossi dal vento, facendoli danzare…


<em>‘… No, non sarebbe cambiato nulla.’</em>


Alla fine, Grid decise che le classi degli Scheletri Overgeared sarebbero state quella del Distruttore e del Guaritore. Basandosi sui nomi di quelle classi, sembravano inusuali.


<em>‘Potrebbero essere meglio di classi ordinarie come Mago o Guerriero…!’ </em>


Grid deglutì, divorato dall'ansia.






[Scheletro Distruttore]






[Lo Scheletro Overgeared Uno ha una storia di distruzione nei confronti dello Scheletro Overgeared Due, questo gli dà l’abilità di infliggere ferite mortali ai Non Morti.


Persino un Cavaliere della Morte non dovrebbe abbassare la guardia davanti ad uno Scheletro Distruttore.]






“...”






[Scheletro Guaritore]






[Lo Scheletro Overgeared Due è stato distrutto diverse volte dallo Scheletro Overgeared Uno, utilizzando così il suo alto intelletto per imparare le tecniche necessarie per riattaccare e saldare le sue ossa rotte utilizzando il mana.


Potrebbe essere visto come uno Scheletro curatore.


La presenza dello Scheletro Guaritore aumenterà notevolmente la durata dei Non Morti Scheletro.]


“…”


Grid chiuse gli occhi e gli vennero in mente diverse scene. Una di queste era quella in cui lo Scheletro Overgeared Uno colpiva l’altro alla schiena. Impossibilitato a competere con la forza dello Scheletro Uno, l'altro secondo cadeva a terra…


Perché…


“Perché ho lasciato che agissero in questo modo…?”


Il Distruttore e il Guaritore erano classi uniche per gli Scheletri Overgeared. Si erano manifestate sulle basi del comportamento degli Scheletri Overgeared. A Grid venne la pelle d’oca.


<em>‘Quanto è ampio il grado di libertà?’</em>


Le classi erano bastate sull’ambiente di crescita? Era più libertà di quella che veniva data ai giocatori?


<em>‘Questi sono davvero ...’</em>


Erano senza alcun dubbio dei Non Morti unici. Grid se ne convinse mentre Mercedes e Randy continuavano a combattere gli Orsi-lupo.


Mercedes riusciva a sopportare un attacco incrociato di tre Orsi-lupo grazie alla Posa della Tigre Bianca, mentre Randy era aiutato dall’abilità Mani di Dio. Mentre attendeva che gli Scheletri Overgeared rientrassero in battaglia, la stamina di Mercedes si era ridotta ad un livello critico. Essendo apparso quando venne evocato Randy, Noe fece una domanda a Grid,


“Mio signore, devo aiutare?”


Grid scosse la testa.


“No. Puoi semplicemente riposare.”


Noe aveva ingerito una grande quantità di energia dalle pietre del tuono durante il raid di Astaroth e si era evoluto, mostrando una forza perfetta. Per questo motivo non era urgente farlo salire di livello, visto che poteva cacciare in un qualunque momento. Noe poteva salire di livello quando voleva. Le due cose a cui Grid puntava in questa battaglia erano la crescita di Randy e degli Scheletri Overgeared e osservare Mercedes mentre combatteva per poterle creare una armatura su misura. Non c’erano ragioni per far agire Noe.


“Cambiare classe.”


Grid accarezzò la morbida pelliccia di Noe e decise le classi degli Scheletri Overgeared. Lo Scheletro Overgeared Uno sarebbe diventato un Distruttore mentre lo Scheletro Overgeared Due un Guaritore! Doveva stare attento a non cliccare per errore su Minatore o Danzatore!


Flash!


Gli Scheletri Overgeared vennero investiti da una forte luce e numerose finestre di notifica apparvero.






[Lo Scheletro Overgeared Uno è stato convertito in uno Scheletro Distruttore.]






[L’effetto di compensazione della classe aumenterà la Forza e la Resistenza dello Scheletro Overgeared Uno di 10.]






[Lo Scheletro Overgeared Uno ha acquisito l’abilità Spacca Ossa.]






[Spacca Ossa Lv. 1


C’è una bassa probabilità di distruggere materiali fatti d’ossa (Non Morti, oggetti, strutture ecc.)


Risorse Consumate: Nessuna


Tempo di ricarica: 20 secondi]






[Lo Scheletro Overgeared Due è stato convertito in uno Scheletro Guaritore.]






[L’effetto di compensazione della classe aumenterà l’Intelligenza e la Resistenza dello Scheletro Overgeared Due di 10.]






[Lo Scheletro Overgeared Due ha acquisito l’abilità Salda Ossa.]






[Salda Ossa Lv. 1


Ripristina il 20% della vita di un Non Morto Scheletro. Le parti danneggiate dei bersagli saranno rinsaldate.


Risorse Consumate: 20


Tempo di ricarica: 30 secondi]






“...”


Era quasi divertente. Uno Scheletro che spaccava le ossa e uno che le curava…


<em>‘Se questa cosa continua, lo Scheletro Overgeared Uno continuerà a distruggere mentre lo Scheletro Overgeared Due diventerà capace di utilizzare cure ad area?’</em>


In futuro Grid si sarebbe reso conto di quanto fosse stata povera la sua immaginazione quel giorno. Tuttavia, quella era una storia per quando gli Scheletri Overgeared raggiunsero le loro seconde classi di avanzamento.


Kyak kyak! Kyak!!


“…!”


Grid fu sorpreso. Dopo aver cambiato classe, gli Scheletri Overgeared avevano sviluppato la capacità di emettere suoni. In precedenza, muovevano semplicemente la mascella, ma ora sghignazzavano e  ridevano rumorosamente.


"Sigh, è fantastico."


Questo non era un film horror. Ma quanto erano teneri? Grid era ancora sospettoso nei confronti di Mercedes e diede un ordine


“Muovetevi! Aumentate di livello!”


Kyak kyak! Kyak!


Kyak kyak kyak!


Erano estremamente eccitate. Gli Scheletri Overgeared Uno e Due corsero verso gli Orsi-lupo colpendoli. Poi successe qualcosa di magnifico.


[Lo Scheletro Overgeared Uno ha inflitto 4 danni all'Orso-lupo.]


[Lo Scheletro Overgeared Due ha inflitto 2 danni all'Orso-lupo.]


I danni provocati dagli Scheletri Overgeared erano molto maggiori rispetto a prima!


<em>‘Questo è il potere delle statistiche risvegliate…!’</em>


Due e quattro danni erano davvero così sorprendenti? Ma certo che lo erano. Gli orsi-lupo erano presumibilmente al livello 400, mentre gli scheletri avevano appena raggiunto il livello 100. Il fatto che 300 livelli di differenza vennero leggermente superati suggeriva qualcosa.


<em>‘Per i mostri normali non esiste il concetto di risveglio delle statistiche.’</em>


Per questo motivo, molti mostri erano considerati deboli se comparati al loro livello. La differenza tra i mostri con un nome e i mostri ordinari era sicuro si ampliasse all’aumentare del livello. Allora cosa accadeva agli Scheletri Overgeared, che erano mostri con nomi unici? Il valore dei loro livelli era astronomico. Probabilmente a livello 300 e 400, gli Scheletri Overgeared erano più distruttivi dei boss. Quella possibilità era stata dimostrata ora.






[Lo Scheletro Overgeared Uno ha utilizzato l’abilità ‘Spaccatura Ossea’.]


“…!?!?!”


Gli occhi di Grid si spalancarono. Lo Scheletro Overgeared uno pugnalò con la spada l’Orso-lupo che stava affrontando Mercedes. L’abilità si attivo subito dopo che la spada colpì l’osso della creatura.


In seguito...


[Lo Scheletro Overgeared uno ha inflitto 10,500 danni all’Orso-lupo!]


[Le ossa della parte inferiore del corpo dell'Orso-lupo sono state spezzate e ora è permanentemente paralizzato! Le statistiche dell'Orso-lupo scenderanno del 20%!]


L’attenzione dell’Orso-lupo ferito si diresse per la prima volta verso gli Scheletri Overgeared e con una zampata colpì testa dello Scheletro Overgeared Uno. Tuttavia non fu sufficiente.


Kik! Kikikik!


Questo perché lo Scheletro Overgeared Due rise mentre utilizzava sul compagno Attaccatura Ossea.


La testa che era sparita fu ristorata, lo Scheletro Overgeared Uno rise. Poi con la sua mano colpì la testa dello Scheletro Overgeared Due che volò via. Lo Scheletro Due rimase in silenzio forzato per tutto il tempo di ricarica di Salda Ossa.


“…”


Anche Grid rimase in silenzio. Non riusciva ad aprire la bocca mentre fissava gli Scheletri Overgeared con affetto. Anche il suono delle risate degli Scheletri Overgeared iniziò a sembrargli adorabile.






Traduzione di Alessandro Stuppini


Editing di Elena Calabrò
                                


                                



