---
title: Capitolo 824
pubDate: 2025-03-20T11:48:41.505Z
tags:
    - overgeared
---


Ttang… Ttang… Ttang…


<em> </em>Nel mezzo della foschia grigia dell’alba, il rumore di un martello risuonava nella tranquilla foresta .


<em>‘Non è una cosa di cui preoccuparsi.’ </em>


Mercedes scosse la testa nello sforzo di scacciare via qei pensieri mentre guardava Grid sudare all’alba.


Perché Grid aveva l’ascia di Lorex? Chi aveva droppato quegli equipaggiamenti?


Il giorno prima, Mercedes aveva visto Grid mettere l’armatura rossa e la grande ascia dentro la fornace e la sua immaginazione si era scatenata. Provava dei sentimenti contrastanti ma  Mercedes sapeva che i dubbi e l’ansia che stavano mettendo in subbuglio la sua mente non erano nulla. Dopo tutto, le cose peggiori che si poteva immaginare erano tutte successe in passato.


Infatti, non era nella posizione di sentirsi arrabbiata o tradita anche se era uscito fuori che Grid era il discendente dell’Imbattibile Re, che aveva massacrato i Cavalieri Rossi durante la guerra tra l’impero e Valhalla.


‘<em>L’impero è un potenziale nemico del Regno di Overgeared.</em>’


In fin dei conti, l’Impero era stato ed era ancora la principale minaccia alla sopravvivenza del Regno di Overgeared. Mercedes non poteva biasimare le scelte di Grid che in passato avevano causato ingenti danni all’Impero. Dal punto di vista di Grid, si erano trattate di azioni naturali. Anche se meritava di essere biasimato per questo, Mercedes ora era un Cavaliere di Grid e perciò doveva comprendere ed accettare il passato di Grid piuttosto che provare rancore verso di lui.


Le restava comunque un pensiero amaro.


‘<em>Se Lorex avesse saputo della relazione che c’è tra Grid e Piaro…</em>’


Magari Lorex non sarebbe morto. Forse, ora avrebbe servito Grid al fianco di Mercedes. Ovviamente, ormai era una futile teoria.


‘<em>… Non è un problema di cui preoccuparmi.</em>’


Mercedes stava cercando di controllare il proprio cuore quando le sue orecchie udirono qualcosa. Si trattava di un suono strano che giungeva da vicino.


‘<em>Cosa?</em>’


Era successo perché si era immersa troppo nei suoi pensieri? Il fatto che avesse permesso a qualcosa di avvicinarsi al gruppo era vergognoso. Frustrata, Mercedes scattò in piedi voltandosi e contemporaneamente sfoderò la sua spada. Poi, la sua arma colpì una barriera solida producendo un acuto suono metallico.


Percependo quell’agitazione, Piaro si alzò immediatamente e rimase sorpreso quando vide quella scena. Un’enorme Grillo delle Caverne, della grandezza di una casa, stava attaccando Mercedes.


Apparteneva ad una specie così antica di quelle esistite fin dagli albori della vita. Avendo perso le proprie dimore per colpa dello sviluppo e dell’espansione degli uomini, quelle creature erano scomparse da molto tempo dai territori degli umani ma vivevano ancora nella Foresta dell’Albero del Mondo.


“Urgh!”


Mercedes era sulla difensiva.


La creatura aveva in totale otto zampe. Le due anteriori erano relativamente corte mentre quelle laterali erano così affilate e venivano usate come scudo e arma. Questo dava alla creatura uno stile di combattimento che superava la comprensione umana. Gli istinti di caccia di quella creatura, sopravvissuta per decine di centinaia di anni, erano smisurati.


Alla fine, Mercedes spalancò le sue ali argentate e volò in cielo nel tentativo di liberarsi dagli attacchi del Grillo che, però, con le sue lunghe e resistenti antenne intercettò subito i suoi movimenti. Il Grillo sollevò le zampe e colpì Mercedes, facendole tossire sangue mentre veniva spazzata via.


“Ku… ock!”


Com’era possibile che un Cavaliere venisse colpito da un insetto?


Comunque, Mercedes non aveva dei pensieri così arroganti. Alla fine, quel Grillo Gigante delle Caverne era un mostro che non poteva essere definito un semplice insetto.


Il suo carapace esterno era più duro delle scaglie delle viverne e la sua forza era superiore a quella degli Orsi-lupo. Inoltre, era difficile intercettare i suoi attacchi irregolari. Per questo, la difficoltà di quello scontro dava la sensazione che fosse ad un livello superiore. Mercedes non stava avendo a che fare con un nemico che agiva senza pensare, soltanto seguendo l’istinto.


Il terreno iniziò a sprofondare a causa dei movimenti delle zampe posteriori del Grillo. Più il mostro piegava le zampe più il terreno cedeva. Poi, all’improvviso, il Grillo delle Caverne spiccò un balzo potentissimo verso l’alto.


“Mercedes! Svegliati!”


Cos’era quel salto altissimo? Con sguardo assente, Mercedes stava fissando il Grillo alto nel cielo, quando udì le urla di Piaro.


“Crescita!”


Gli alberi che Piaro aveva potato per un giorno crebbero rapidamente. I rami, che erano stati tagliati, si allungarono e si coprirono di foglie rigogliose. Grazie alla crescita improvvisa degli enormi alberi, il Grillo non riuscì ad atterrare, finendo con lo schiantarsi tra i rami delle piante, che tagliò e calpestò con le sue poderose zampe.


Mercedes si riprese in fretta e si concentrò sull’energia della spada delle sue spade, coprendole di una luce bianca che rischiarava l’oscurità. Nel frattempo, Piaro stava usando Mortaio Martellante senza esitazione. Nello stesso momento, un oggetto enorme cadde dal cielo e atterrò sul corpo del Grillo.


“Spada Promessa!”


Poi Mercedes corse in avanti con le sue ali argentate e pugnalò diverse volte l’addome sporgente del mostro. Era la collaborazione di due Leggende che avevano esperienze passate nella distruzione dei Grandi Demoni.


Tuttavia…


“Uh!”


“Ah!”


Il loro potere combinato non fu sufficiente per distruggere il Grillo delle Caverne. La sua debolezza risiedeva nel fatto che era attivo solo di notte. Ciò nonostante, la forza di quel mostro, che per centinaia e centinaia di anni aveva regnato come predatore supremo, era paragonabile a quella di un Re dell’Inferno.


“Questo mostro…”


Mercedes rimase per un momento folgorata quando notò i cadaveri di dozzine di Orsi-lupo al di là dei grossi alberi, che erano stati tagliati a causa della lotta. Quella era la scia del Grillo e ora intendeva pasteggiare con le piccole e adorabili creature chiamate ‘umani’.


Non appena comprese le intenzioni del Grillo, l’intuizione di Mercedes iniziò a rilevare mano a mano i suoi movimenti. Anche Piaro pensò a dei modi per gestirlo.


“Limita più che puoi le sue azioni. Devo ripulire la radura. Guadagna tempo per me mentre coltivo.”


“Ricevuto!”


Mercedes rispose in modo vigoroso mentre evitava l’attacco frontale del Grillo. Ogni volta che il mostro pestava le enormi zampe a terra, il terreno tremava.


Nel frattempo, la roccia su cui stavano Grid, l’incudine e la fornace portatile tremò come se stesse per crollare. Nonostante questo, Grid era concentrato unicamente sul suo lavoro. Da quando il Grillo delle Caverne era apparso lui non aveva mostrato un momento di agitazione.


Potrebbe sembrare un’esagerazione dire che Grid non si fosse reso conto dello scontro che stava svolgendo intorno a lui. Ma Grid era in un mondo tutto suo, dove c’erano soltanto lui, il suo martello, l’incudine, il fuoco e il metallo.


<em>‘Ci siamo quasi.’</em>


Le ossa dell’orco furono modellate nella loro forma ideale e fu estratto tutto il loro potere potenziale, provocando un’impennata nell’energia di combattimento del mithril nero. Nel frattempo, il rosario di stagno raffreddò le ossa dell’orco e il mithril nero.


Ttang! Ttang! Ttang!


Il martellare di Grid si fece più delicato mentre la sua concentrazione continuava a crescere esponenzialmente. Gli effetti di Pazienza del Fabbro e Respiro del Fabbro continuavano ad attivarsi, rendendo Grid e il metallo estremamente resilienti. Finalmente…


‘<em>Ora!</em>’


[Hai completato la produzione dell’oggetto!]


[Il Dio Fabbro è molto sorpreso. Dice che le sue abilità sono state ancora una volta superate da un umano.


Gli altri dei ridono del nervosismo del Dio Fabbro.


L’affinità con il Dio Fabbro è diminuita di 1.


Se l’affinità con il Dio Fabbro raggiungesse -10, ogni oggetto creato (sopra la classificazione leggendaria) verrebbe maledetto.]






[L’attuale affinità con il Dio Fabbro è -2.]






L’armatura completa a piastre, che sembrava rossa o viola a seconda della luce, era finalmente terminata. Era l’Armatura dell’Eroe del Re.






***


Le spade di Mercedes erano avvolte da delle fiamme di energia argentate. Non poteva permettersi di trattenere la sua forza di fronte ad un antico predatore così potente, che andava oltre qualsiasi categoria concepita dall’uomo.


Il Grillo delle Caverne lottava con forza bruta. Con il balzo trascendentale di quelle zampe posteriori, la forza di una montagna, gli attacchi rapidi e irregolari delle dure ma flessibili zampe frontali e con le antenne e le zampe laterali che azzeravano qualunque punto cieco… Il Grillo delle Caverne era come una creatura nata per combattere, mentre Mercedes era un piccolo soldato che lottava contro una fortezza inespugnabile.


La differenza nel potere era enorme. Il corpo di Mercedes fu ferito mentre si confrontava con il Grillo usando Posa della Tigre Bianca. Nel frattempo, Piaro stava ancora coltivando.


<em>‘Solo un altro po’.’</em>


Aveva bisogno di limitare perfettamente il mostro per poterlo battere. questa decisione, Piaro trascorse una gran quantità di tempo ripulendo la radura e usando Coltivazione Libera. Mercedes aveva bisogno solo di resistere per altri tre minuti. No, pregò che lei riuscisse a resistere per altri due minuti.


Tuttavia, agli occhi di Mercedes, due minuti sembravano un’eternità. La sua Posa della Tigre Bianca cedette quando le zampe laterali del Grillo, che finora erano state usate per la difesa, improvvisamente si misero ad attaccarla sfondando la sua difesa e pugnalandola ai fianchi.


Mentre Grid le stava creando una nuova armatura, quella di pelle di Mercedes non era stata riparata. Per questo, non aveva funzionato a dovere fin dall’inizio. Non era più un’armatura, ma un pezzo di ferraglia.


Mercedes tremò quando le zampe laterali e frontali del Grillo piombarono su di lei dall’alto come pioggia. Iniziarono a formarsi delle fratture sulle ali argentate avvolte intorno al corpo di Mercedes. Dozzine di uncini affilati, sulle punte delle zampe del Grillo, sfondarono e lacerarono la superficie delle ali d’argento.


Sebbene Mercedes stesse resistendo, non riusciva a togliere dal suo cuore la disperazione.


<em>‘Com’è effimera la mia esistenza?’</em>


Aveva adorato eroi e si era allenata per tutta la vita. Apprezzata come il Cavaliere più forte del continente, alla fine era diventata un Cavaliere Leggendario. Tuttavia, alla fine sarebbe stato tutto vano. La Leggenda dell’umanità era solo una preda di una razza antica. Gli anni trascorsi, le decisioni nel suo cuore e le sue speranze per il futuro erano pie illusioni.


<em>‘Mi dispiace.’</em>


Alla fine, le sue ali argentate si infransero come vetro. Tra i resti luccicanti, Mercedes tenne stretta la Spada della Tigre Bianca. L’ultima missione che aveva in testa era di proteggere il suo Signore. Per poter guadagnare tempo, i capelli blu di Mercedes divennero gradualmente bianchi mentre avvolgeva l’energia della spada intorno alla spada. I capelli candidi erano come luminosa luce lunare e nei suoi ultimi attimi, Mercedes vantò una bellezza radiosa.


Poi, le zampe anteriori del Grillo delle Caverne volarono verso il piccolo viso di Mercedes.


“Mostro di merda!”


Mercedes udì per la prima volta le rudi imprecazioni che riempirono l’aria.


“Perché un insetto è forte come un Grande Demone?”


Si trattava di Grid. Indossava il Mantello di Lantier, che era forte contro gli attacchi fisici e usò Rotazione sul Grillo delle Caverne. Poi, passò l’armatura a Mercedes.


“Indossala. Da adesso, potrai mostrare le tue vere abilità.”


C’era un ampio sorriso sul viso di Grid. Questo perché il nome del Grillo di fronte a lui brillava di colore oro! Grid ora si aspettava una ricompensa enorme.


“Noe! Randy! P- Puoi diventare il Re dei Morti?”


“Miao!”


Kyak kyak! Kya kya kyak!


Il gruppo di Grid comparve a pieno regime nel campo che Piaro aveva ripulito.






Contemporaneamente, nella squadra operativa nel quartier generale della S.A. Group:


“Vuole forse cacciarlo?”


“… È assurdo. Davvero da pazzi.”


Yoon Nahee e la squadra operativa, che stava monitorando dozzine di schermi in tempo reale, dissero a voce bassa queste parole senza riflettere.


Il Grillo Gigante delle Caverne era un mostro di tipo calamità, che in teoria aveva il compito di ridurre il numero degli Elfi insieme al lancio di diversi episodi speciali. Tuttavia, non aveva potuto svolgere a pieno il suo ruolo a causa delle variabili del Re di Overgeared Grid e del Re Mercante Kir.


Alla fine, era diventato il bersaglio di un assalto. La presenza di Mercedes era troppo grande. Per quanto fosse un Cavaliere Leggendario, per lei essere in grado di lottare contro un Grillo delle Caverne…


‘<em>In questa situazione, Se Grid incontrasse Kir…</em>’


L’indole di Grid l’avrebbe potuto portare a soccorrere gli Elfi e a mantenere il loro numero. In tal caso, era probabile che l’episodio degli Elfi oscuri venisse perso.


‘<em>I sopravvissuti dei 12 Ten stavano per cadere sotto la tentazione di Yatan per bilanciare il potere…</em>’


Quante volte era accaduto? Era difficile ricordarsi tutte le volte che la storia progettata era stata cambiata da un giocatore.


“Andrà bene?”


Yoon Nahee rise delle preoccupazioni della sua squadra.


“Hai dimenticato il messaggio del presidente? Satisfy è un mondo in cui la storia è fatta dai giocatori. Non dobbiamo preoccuparci di questo.”


Sì, potevano solo guardare in silenzio. Chi sarebbe stato il vincitore finale di questa lunga storia?






Traduzione di Katia Yu La Rosa


Editing di Elena Calabrò
                                


                                



