---
title: Capitolo 826
pubDate: 2025-03-20T11:48:41.505Z
tags:
    - overgeared
---


Nell’ufficio di produzione risuonò una sirena mentre le luci rosse installate ovunque cominciarono a lampeggiare ininterrottamente.


[x:;72ZX987B19 è scomparso,


[Tre grandi episodi sono stati cancellati permanentemente.]


[188490 su 390112 Missioni collegate non saranno attivate.]


[Raccomandato il recupero di x:;72ZX987B19.]


[Correzione.]


[Gli strumenti droppati da x:;72ZX987B19 sono stati acquisiti da uno specifico giocatore. Si raccomanda il ripristino del server.]


“Che?”


Le entità di ‘categoria x:;’ avevano una grande influenza nel mondo di Satisfy. Soltanto cinque PNG e otto Grandi Demoni ne facevano parte. Era estremamente improbabile che i giocatori ne incontrassero uno, infatti le specie antiche erano classificate come ‘mostri segreti’. Il Grillo Gigante delle Caverne era classificato x:;.


L’evento degli Elfi Oscuri, uno degli eventi programmati, era pensato per ridurre il numero degli Elfi ad un decimo della loro popolazione. I 12 Te avrebbero quindi venduto le loro anime ai Grandi Demoni, rendendoli così Elfi Oscuri. Come risultato, i giocatori sarebbero stati in grado di selezionare vari tipi di specie e dar vita a nuovi giochi di potere durante l’arco della ‘Grande Guerra’.


Tutto ciò era scomparso in un solo colpo. Come era potuto succedere?


Il leder del terzo gruppo di produzione, Rahul, vide il messaggio di avviso sul monitor e urlò,


“Convoca subito una riunione di emergenza, adesso! È il primo bug nella storia di Satisfy! Dobbiamo agire immediatamente!”


Rahul parlava il coreano così bene che sembrava impossibile fosse indiano.


I membri della produzione erano in subbuglio non sapendo da che parte iniziare a sistemare il problema.


“Non è un bug.”


Disse la manager del gruppo operativo, Yoon Nahee, consegnando dei documenti a Rahul.


“È accaduto a causa di due giocatori. Non ci sono bug negli eventi appena accaduti.”


“Forse non comprendo ancora bene il coreano?”


Rahul era un genio con un QI di oltre 180, perciò era stato facile per lui imparare il coreano, che era diventato una lingua sempre più richiesta da quando Satisfy ormai dominava il mercato mondiale. Era convinto che le sue capacità di ascolto e la proprietà di linguaggio fossero perfette, quindi non riusciva a capire cosa intendesse dire Yoon Nahee.


“Mi stai dicendo che dei giocatori hanno incontrato in mostro classificato x:; e lo hanno abbattuto? Ti aspetti che io creda ad una tale stupidaggine?”


“È tutto vero. Ha più senso se ti dico che sono coinvolti il Re di Overgeared e il Re Mercante?”


“Il Re di Overgeared e il Re Mercante!”


“Sì. Questo è quello che è successo: Il Re Mercante Kir è riuscito a scoprire la Foresta dell’Albero del Mondo e contemporaneamente ha provato ad ottenere guadagni dagli Elfi.”


Kir era riuscito in tempi brevi a far ammalare l’Albero del Mondo, ingannando gli Elfi. Quindi era ritornato e li aveva catturati. Questo aveva portato a far saltare l’evento in cui alcuni degli Elfi sarebbero dovuti finire in pasto al Grillo delle Caverne.


“... Il Grillo si è messo a girovagare dopo aver perso il suo cibo ed ha finito per incontrare Grid?”


“Sì.”


“...”


Rahul non poteva più negare la realtà. Sapeva meglio di chiunque altro quanto fosse potente il Re di Overgeared. Era rimasto completamente esterrefatto quando aveva visto i dettagli del personaggio di Grid durante la Quarta Competizione Nazionale. Rahul era quasi caduto dalla sedia. Proprio lui che pensava che nessuno sarebbe riuscito a finire l’evento Abbattimento dell’Eroe!


<em>‘Sarebbe dovuto essere impossibile per i Cinque Miracoli, Kraugel incluso. Eppure...’ </em>


Rahul scosse la testa.


“Mercedes era con lui?”


La storia del Cavaliere Leggendario Mercedes aveva avuto un forte impatto nell’S.A. Group. Quanti erano gli PNG dal potenziale SSS? Ce n’erano migliaia. Eppure, molti di loro erano ancora in attesa di mettere alla prova il loro talento. Altri, nel frattempo, erano tristemente morti.


Le aspettative dell’S.A. Group verso la più giovane di loro, Mercedes, non erano alte. All’inizio avevano programmato di farla uccidere dal drago. L’Impero sarebbe caduto quel giorno. Tuttavia, quell’episodio era stato cancellato a causa di Grid e di Kraugel. Dopo di che, Grid aveva salvato Mercedes e lei era diventata un suo Cavaliere.


“Dovresti ricordarti del leader del quarto gruppo. Mercedes doveva essere un personaggio con la vita molto breve, perciò l’aveva ideata con tanta cura e sentimento.”


Intuizione acuta, era una abilità passiva che avrebbe dato risultati mostruosi man mano che il tempo passava e le abilità miglioravano.


Il leader del quarto gruppo, Chen, aveva detto che se a Mercedes fosse stata data la possibilità di crescere avrebbe potuto sviluppare l’abilità ‘Lungimiranza’. Proprio perché era un personaggio dalla vita breve, che difficilmente avrebbe avuto una tale influenza sulle impostazioni di Satisfy, le era stata data una abilità così potente.


“Come ha potuto fermare quel mostro…? … No?”


Rahul stava ancora cercando di capirci qualcosa quando sollevò di scatto la testa. Si era appena ricordato che il potere combattivo del Grillo Gigante delle Caverne era equivalente a quello del 28esimo Grande Demone.


“Come ha fatto il Grillo a... Ah!”


Era a Causa dell’Evocazione dei Cavalieri! Un brivido percorse la schiena di Rahul mentre rammentava come il personaggio Grid lo aveva ottenuto tempo prima.


“Capisco… ora capisco tutto!”


Il Re Mercante Kir aveva utilizzato la sua intelligenza unica e le sue risorse per ingannare gli Elfi, mentre Grid aveva sfruttato la sua forza unica e i suoi compagni per sconfiggere il Grillo delle Caverne. Rahul comprese la situazione una volta ricordate le loro abilità.


“Già… Non si può tornare indietro. Non possiamo cancellare la storia che sono i giocatori stessi a scrivere.”


“Giusto. Ma nel caso fosse stato un bug, chissà se lui avrebbe permesso di fare un reset.”


Ormai la frittata era fatta e non erano stati loro a rompere le uova. Era stato un fenomeno naturale. Rahul riuscì a calmarsi.


“Sono contento che non sia un bug...”


Il Direttore sarebbe stato comunque felice. Rahul pensò all’interesse ed all’affetto di Lim Cheolho per i Cinque Miracoli.


“Perché non avete immediatamente convocato una riunione d’emergenza?”


Una voce furiosa tuonò dall’ingresso dell’ufficio. Era il Direttore Lim Cheolho. Non si era forse divertito nel vedere gli stravolgimenti apportati alla storia dai Cinque Miracoli nel corso degli anni? Chi si sarebbe aspettato una reazione simile...?


Lim Cheolho si diresse verso i confusi Yoon Nahee e Rahul, spiegando la gravità della situazione. Come prima cosa chiese,


“Quanti tra giocatori e PNG hanno oggetti mitici?”


“Beh...”


Rahul non seppe cosa dire mentre Yoon Nahee, invece, rispose subito:


“Sono 17.”


“Sono riusciti ad aumentarne il livello con successo?”


“No.”


“E cosa succederebbe se una sola persona riuscisse a potenziare più oggetti mitici?”


“...L’equilibrio va in frantumi.”


Incantare gli oggetti aumentava le statistiche. Più alte erano le statistiche base dell’oggetto, più alto sarebbe stato l’incremento. Questo spiegava come mai le possibilità di incantare un oggetto mitico erano incredibilmente basse.


“Questo...!”


Rahul fece un’espressione perplessa e sospirò. Si era appena ricordato gli oggetti droppati dal Grillo delle caverne: le pergamene di potenziamento! Era previsto che comparissero soltanto quando almeno il 20% dei giocatori fosse stato in possesso di oggetti leggendari. Cosa sarebbe successo se Grid fosse riuscito a migliorare con successo un oggetto mitico a cui i giocatori normali non avevano nemmeno accesso?


“Non solo i Cinque Miracoli, ma nemmeno i PG esistenti non sarebbero in grado di resistere.”


Lim Cheolho ricordava perfettamente che le antiche pergamene aumentavano permanentemente da uno a tre i livelli degli oggetti. Grid aveva tre pergamene per potenziare le armi e cinque rotoli per le armature, perciò poteva tranquillamente creare un oggetto o una armatura mitica e aumentarlo da quattro a sette livelli.


“Che dobbiamo fare? Dobbiamo chiudere il server?”


Non c’era un concetto di pausa in Satisfy. Avevano formato una struttura che avrebbe semplicemente allontanato i giocatori dal gioco. Lim Cheolho sorrise,


“No, non possiamo danneggiare milioni di persone solo per uno di loro. Andrò io ed incontrerò direttamente Grid.”


“Hai intenzione di andare a parlargli di persona?”


Secondo le voci che giravano nella compagnia, il personaggio del Direttore era come un dio in Satisfy. Avrebbero finalmente visto un dio? Yoon Nahee e Rahul deglutirono, pieni di aspettativa. Erano così eccitati da scordarsi di quanto fosse seria la situazione.


“So di non poter usare la mia posizione per costringere Grid a far qualcosa. Ma sono anche certo di essere in grado di convincerlo, se ama sinceramente Satisfy.”


Del resto, la vita di Grid era cambiata grazie al gioco. Il suo affetto per Satisfy poteva essere addirittura più grande di quello provato da Lim Cheolho.






[Nome: Direttore dell’ S.A. Group Lim Cheolho


Livello: 29


Classe: Pescatore


* Più tempo si pesca, più possibilità si hanno di pescare buoni pesci.


Forza: 29


Intelligenza: 49


Stamina: 175


Agilità: 21


Concentrazione: 75


Resistenza: 19]






C’erano pochi ambienti belli come Satisfy dove godere appieno di un passatempo come la pesca. Per questo era riuscito a livellare il suo personaggio soltanto pescando! Fermamente preoccupato che altri potessero notare il suo ID, Lim Cheolho inviò immediatamente un bisbiglio a Grid:


- <em>Sono il Direttore Lim Cheolho dell’S.A. Group Questa è la prima volta che ti saluto in privato. È un piacere conoscerti. Vorrei condividere una storia con Youngwoo-ssi…</em>


[Sei stato bloccato.]


“...?”


Qualcosa era andato storto? Un brivido percorse la schiena di Lim Cheolho.






***






“Le persone stanno dando di matto. Adesso c’è qualcuno che finge di essere Lim Cheolho.”


Dopo aver ucciso il Grillo delle Caverne Grid aveva ricevuto un bisbiglio che gli confermava le informazioni sulle pergamene, che sarebbero state in grado di far crescere un oggetto di uno, due o tre livelli. Più era famosa la persona, più bisbigli riceveva. Grid la considerava come un’opportunità per capire quando fosse folle la gente che abitava il mondo.


“E’ successo qualcosa?”


Gi chiese Mercedes con tono ansioso.


Grid scosse la testa ed estrasse la Spada dell’Illuminazione


<em>‘Questo è un oggetto da tenere fino alla fine.’</em>


Per questo non si sarebbe pentito di usare la pergamena appena droppata sulla Spada dell’Illuminazione!


“Per favore, vai a +3!”


Grid era carico di ambizione mentre usò l’antica pergamena sulla Spada dell’Illuminazione senza esitazioni. Sperava vivamente che le uniche caratteristiche dei Discendenti di Pagma lo aiutassero a portare la spada direttamente a +3.


E il risultato??


[Sei riuscito a potenziare con successo Spada Fulminante Nata dall'Illuminazione e dai Forti Desideri!]


[Spada Fulminante Nata dall'Illuminazione e dai Forti Desideri è aumentata a +1!]


“Dannato sistema basato sulla fortuna!”


C’era una possibilità per salire di uno, di due e di tre livelli… e lui era salito solo di uno? La furia di Grid raggiunse il massimo e perse ogni contegno. Si fermò proprio quando stava per buttare la spada a terra.


[Sei riuscito a migliorare con successo un oggetto classificato mitico, hai aperto il tratto nascosto dei Discendenti di Pagma!]


La nuova notifica mitigò subito la sua ira e la sua tristezza.


Contemporaneamente, Lim Cheolho disse,


“Vado a casa di Grid.”


Si sconnesse dal gioco e si affrettò verso la sua auto.


Lim Cheolho era il migliore scienziato, il miglior filantropo della società moderna, il miglior… e così via. Un uomo di un tale calibro, che persino il Presidente riusciva ad invitare con difficoltà, ora stava andando di persona a far visita ad una persona comune. Era una questione che avrebbe occupato a lungo i titoli delle testate giornalistiche se fosse trapelata…






Traduzione di Erika Ortello


Editing di Elena Calabrò
                                


                                



