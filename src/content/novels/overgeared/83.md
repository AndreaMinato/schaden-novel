---
title: Volume 1  - Capitolo 83
pubDate: 2025-03-10T08:59:29.209Z
tags:
    - overgeared
---


Mancavano solo due ore alla fine della missione! Poi terminai la placcatura per uno scudo. Comparve l’informazione sull’oggetto terminato.






[Scudo Divino]


Classificazione: Rara


Resistenza: 360/360               Difesa: 189                  Resistenza Magica: 150


* Esiste la rara possibilità di resistere completamente agi incantesimi oscuri.


Un oggetto creato da un artigiano con grandi capacità e potenzialità, ma la sua esperienza e la reputazione sono in qualche modo mancanti.


Grazie al potere di Cassus, un prete della Chiesa Rebecca, lo Scudo brilla di potere divino della dea della luce. Per la sua forza nei confronti della magia nera, tutti i seguaci dei demoni e la Chiesa Yatan soffriranno affrontando questo scudo.


Condizioni di utilizzo: Livello 190 o superiore. Forza superiore a 500. Potere divino superiore a 1.000. Membro della Chiesa Rebecca.


Peso: 800






[È stato creato un oggetto raro, quindi tutte le statistiche sono aumentate permanentemente di +2 e la reputazione in tutto il continente è aumentata di +30.]






“Q- Questa è una cazzata.”


Il primo prodotto finale fu uno scudo di classificazione rara. Speravo avesse almeno una classificazione epica, quindi mi sentii ben più che frustrato.


“…Una delle mie speranze è scomparsa.”


Avevo investito la maggior parte della mia fortuna nella creazione di questi due scudi. Se quello successivo fosse stato di classificazione rara e avessi fallito la missione, sarebbe stato difficile per me pareggiare i conti.  Mentre mi agitavo per la rabbia che non riuscivo a contenere, Cassus parlò.


“L’altra creazione finirà con ottimi risultati.”


Io esclamai. “Pensavo avessi detto che pregare avrebbe avuto un chiaro effetto! Ma che significa questo? Esiste davvero un dio?”


“…”


Cassus non disse nulla, nonostante fosse il bersaglio del mio sfogo. Non ci fu alcun cambiamento nella sua espressione, ma sembrava stesse pensando che io fossi assurdo. Sono rimasto bloccato con lui negli ultimi due giorni, perciò era possibile leggere la sua faccia inespressiva fino ad un certo punto.


“Ah… Mi dispiace.”


Non avrei dovuto incolpare l’innocente Cassus. Era stata solo opera della mia sfortuna. Mi scusai e con attenzione finii la placcatura dello scudo rimanente. Poi…






[Scudo Divino Perfetto]


Classificazione: Leggendario


Resistenza: 680/680               Difesa: 370                 Resistenza Magica: 280


* Esiste un’alta possibilità di resistere completamente agli incantesimi oscuri.


* L’abilità ‘Luce Divina’ è stata generata.


* L’abilità ‘Favore Divino’ è stata generata.


Un oggetto creato da un artigiano con grandi capacità e potenzialità, ma la sua esperienza e la reputazione sono in qualche modo mancanti.


Grazie al potere di Cassus, un prete della Chiesa Rebecca, lo Scudo brilla con il potere divino della dea della luce. Per la sua forza nei confronti della magia nera, tutti i seguaci dei demoni e la Chiesa Yatan soffriranno affrontando questo scudo.


Condizioni di utilizzo: Livello 190 o superiore. Forza superiore a 500. Potere Divino superiore a 1,000. Membro della Chiesa Rebecca.


Peso: 800






[È stato creato un oggetto leggendario, quindi tutte le statistiche sono aumentate permanentemente di +25 e la reputazione in tutto il continente è aumentata di +1.000.]






“K- Keok!”


Rimasi così sorpreso che il mio respiro si bloccò per un momento. Il viso pallido di Cassus sorrise per la prima volta mentre guardava più da vicino lo scudo.


“Congratulazioni.”


“…”


La sua pelle pallida e gli occhi davano una cattiva impressione quando non esprimeva emozioni, ma era bello quando sorrideva in quel modo. Provai un po’ di apprezzamento nei confronti di Cassus per la prima volta.


“Questo è tutto grazie alle tue preghiere!”


“È il favore divino della Dea Rebecca.”


“Sì! Esatto! Dea Rebecca, urrà! Urrà! Urrà!”


“La Dea Rebecca è eterna. Non esaltarla in questo modo.”


“… Ah, sì.”


“Ora, ritorniamo dall’amministratore.”


“Ricevuto!”


Poggiai gli scudi nel mio inventario e corsi via velocemente, pieno di desiderio di mostrare gli scudi all’amministratore il prima possibile. Tuttavia, Cassus non perdeva colpi di fronte alla mia velocità, nonostante sembrava stesse semplicemente camminando.


‘Cammina così veloce perché le sue gambe sono più lunghe?’


Stavo pensando questo mentre arrivammo nell’ufficio dell’amministratore.


“Sei arrivato.”


L’amministratore che mi aveva sempre salutato in maniera energica non si vedeva da nessuna parte.


‘Non ha una bella faccia. Ha litigato con sua moglie? Ma il suo umore depresso scomparirà non appena vedrà questo!’


Passai lo Scudo Divino Leggendario all’amministratore.


“Ora, che ne dici? Non è impressionante? No, non è incredibile?”


“…”


L’amministratore non disse nulla. Guardò soltanto da vicino lo Scudo Divino. Eh, era rimasto senza parole. L’ultima volta avevo creato una spada leggendaria e ora si trattava di uno scudo leggendario! Forse si stava chiedendo se era davvero possibile che potesse esistere un grande fabbro, mentre era anche confuso nel capire se questo fosse un sogno oppure no.


‘Anche io mi sto chiedendo se questo non sia un sogno.’


Mentre aumentava il numero di oggetti che creavo, non potevo fare a meno di provare una certa sensazione. Per poter creare oggetti di classificazione alta, era necessario avere fortuna, materiali di qualità, tempo da investire e sforzo.


Il primo oggetto che ho creato nel Villaggio Bairan furono le Frecce Speciali di Jaffa, quindi ho pensato che fosse facile creare oggetti di classificazione epica.


Ma era stata la verità? Mi ero sbagliato.


Da quando avevo creato il pugnale unico nel breve tempo che avevo avuto a disposizione nel gioco della creazione di un oggetto svoltosi con Euphemina, ho pensavo sarebbe stato facile creare oggetti unici per un po’.


Ma era stata la verità? Mi ero di nuovo sbagliato.


‘Creare un oggetto leggendario è come vincere alla lotteria.’


Una volta giunto a questa conclusione, mi ricordai improvvisamente della preghiera di Cassus.


‘Forse la preghiera ha avuto davvero effetto.’


Ero sinceramente grato per il suo duro lavoro nel pregare durante i due giorni in cui mi ero occupato degli oggetti. Volsi il mio sguardo verso Cassus. Ancora una volta era senza espressione, ma non mi sentivo a disagio.


Sorrisi a Cassus. Poi la sua espressione si indurì. “Hai qualcosa di cui lamentarti con me?”


“…”


Il mio sorriso era strano? Un giorno, mi sarei dovuto allenare a sorridere di fronte ad uno specchio. Stavo seriamente considerando questa cosa quando l’amministratore aprì bocca.


“Bel lavoro.”


Uh? Cos’era questa reazione noiosa? Non avrebbe dovuto creare il panico? Fu lui a fare un casino quando giunsi per la prima volta con la Spada della Trascendenza, perciò perché era così calmo questa volta?


Mentre mi sorprendevo per la reazione inaspettata, l’amministratore mi disse. “Determinerò il valore il prima possibile. Per oggi, dovresti andare.”


“Non hai valutato il costo della Spada della Trascendenza immediatamente? Perché oggi devo tornarmene a mani vuote?”


“C’è una crisi finanziaria dovuta alla recente guerra. Determinerò il prezzo dopo essermi incontrato con la signora.”


“…Mhm, ok.”


Mi convinsi e allungai una mano verso l’amministratore. Questo chiese confuso, “Questa mano?”


Cosa? Indicai lo Scudo Divino che si trovava ancora in mano dell’amministratore.


“Quello, ridammelo.”


L’amministratore si accigliò. “Perché dovrei ridartelo?”


“Eh?”


Che problemi aveva oggi questo vecchio? Aveva preso le medicine sbagliate?


“Non è naturale restituire l’oggetto al proprietario?”


“Proprietario? Sei il proprietario dello scudo?”


“Se non è mio allora di chi sarebbe?”


“Tu… Cosa stai dicendo? Il proprietario di questo scudo è qualcuno contro cui non possiamo andare…!”


La faccia dell’amministratore divenne rossa. Sembrava davvero arrabbiato.


‘Qualcuno contro cui non possiamo andare? Sta parlando di Lady Irene? Comunque, non sono ancora stati dati i soldi, quindi questo scudo non dovrebbe essere mio? Sto esercitando il mio possesso in quanto proprietario, quindi perché è così arrabbiato?’


Mentre provavo delle emozioni strane verso l’amministratore,


“Guardie! Venite e catturate questa persona!”


Le guardie fuori l’ufficio dell’amministratore vennero convocate. Quattro guardie armate con armatura e lance corsero nell’ufficio. Poi esitarono quando videro che io ero il bersaglio, ma alla fine seguirono gli ordini e mi afferrarono.


Mi sentii frustrato e offeso. “Cosa stai facendo ora? Perché stai catturando un innocente? Non è cattiva condotta questa?”


L’amministratore strinse forte lo scudo ed esclamò. “Silenzio! Ti ho trattato bene per i tuoi risultati ottenuti in passato, eppure osi esagerare!”


“Scusami? Si tratta di senso comune. Chi è in errore ora?”


Ma l’amministratore non si preoccupò più di parlare con me. “Rinchiudetelo nella fortezza del castello subito!”


“Cosa? S- Sei pazzo!”


Nel momento in cui l’amministratore stava per lasciare l’ufficio con lo Scudo Divino…


“Aspetta lì.”


Cassus bloccò la strada dell’amministratore. Poi segnò una croce sulla testa dell’amministratore.


“Luce di Purificazione.”


<em>Chwaaaak!</em>


Una luce brillante esplose nell’ufficio. La luce non era così intensa da ferire i miei occhi. Più che altro, dava un senso di riposo. Poi l’amministratore si guardò in giro sorpreso.


“Eh? Che succede? Cosa ci fate tutti qui? Grid, perché le guardie ti stanno catturando? Eh? Cos’è questo scudo? Perché tengo un oggetto simile?”


“…?”


L’amministratore soffre già di demenza, nonostante fosse ancora nella mezza età? L’amministratore ormai urlava per la confusione. Poi improvvisamente barcollò e cadde.


“A- Amministratore?”


Appena le guardie corsero per soccorrerlo, Cassus si avvicinò a me e disse, “È vero, l’amministratore ha subito il lavaggio del cervello dalla Chiesa di Yatan.”


“Lavaggio del cervello?”


“Non l’avevo detto fin dall’inizio? Solo i membri della Chiesa Rebecca posso tenere lo Scudo Divino. Non c’è nessuno a Winston che possa usare lo Scudo Divino. Anche se venisse posseduto, è impossibile per Winston usarlo per difendersi dalla Chiesa di Yatan. Quindi perché l’amministratore ti ha chiesto di creare lo Scudo Divino?”


“A pensarci bene…”


“Ebbi il sospetto dal momento in cui l’amministratore ha chiesto alla Chiesa Rebecca di inviare un prete per realizzare lo Scudo Divino. Se l’amministratore stava davvero cercando di difendere Winston usando lo Scudo Divino, avrebbe chiesto non solo l’aiuto per realizzato, ma il supporto di un paladino per usare lo scudo.”


“Capisco. Ho fatto un piccolo errore. Perciò ero sospettato.”


Una delle quattro guardie che stava aiutando l’amministratore caduto, stava borbottando. Lo sguardo di Cassus cadde sulla guardia non appena un’energia oscura si divulgò dal suo corpo. Poi dopo poco, l’oscurità si sollevò e la giovane guardia era diventata vecchia.


“Eh?”


Entrai nel panico mentre il resto delle guardie rimase scioccato.


“C- Chi sei? Dov’è andato Ryo?”


Il loro compagno era improvvisamente diventato un vecchio. L’uomo mosse la mano come se le guardie lo stessero infastidendo. Poi comparvero nell’aria degli artigli neri, che uccisero le guardie.


Cassus lo vide.


“Sporco infedele, osi commettere un assassinio di fronte ad un prete di Rebecca?”


Il vecchio rise in faccia a Cassus mentre raccoglieva lo Scudo Divino che l’amministratore aveva lasciato cadere. “Dal mio punto di vista, tu sei lo sporco infedele.”


<em>Peeng!</em>


Prima che il vecchio finisse di parlare! Ci fu un’esplosione ed il muro dell’ufficio venne distrutto. Una ragazza comparve in mezzo alla polvere. ‘Isabel’ era scritto in verde sopra la sua testa. Era una bella ragazza, con indosso un vestito blu, che la faceva assomigliare ad una eroina di un manwha.


Poi Cassus rimproverò Isabel. “Perché hai attraversato il muro quando c’è una porta?”


Isabel fece una risata ristoratrice. “Così non è più figo?”


“…”


Ora cosa stava succedendo? Che diavolo stava accadendo? Non riuscivo a capire la situazione. Poi Isabel alzò una mano. Un cerchio dorato comparve nell’aria e ne uscì una lancia bianca. Il vecchio rimase sorpreso vedendola.


“La Lancia di Lifael…? N- Non dirmelo!”


“Cosa ha a che fare la Chiesa Yatan con lo Scudo Divino?”


Isabel sorrise mentre stringeva la lancia bianca.


“Incredibile! Perché la figlia di Rebecca è qui…?”


Il vecchio fu costretto a scappare da Isabel.


“Giochiamo?”


Isabel leccò la lancia prima di inseguire il vecchio, con Cassus che le andava dietro. Io venni lasciato da solo nell’ufficio.


“Cos’è successo? No, aspetta…”


Qualcosa apparve in un flash nella mia testa.


“Ehi, questo vecchio pazzo! Il mio scudo!”


All’ultimo realizzai che il vecchio aveva preso il mio Scudo Divino ed era corso fuori dall’ufficio.


Isabel e Cassus erano alla fine del corridoio. Pensai che sarei riuscito a raggiungere il vecchio se li avessi inseguiti, ma non riuscii a tenere il passo. La loro velocità di corsa era su un livello diverso da quello della maggior parte della gente.


‘Li perderò!’


Richiamai tutte le mie forze e corsi. Ma alla fine, persi completamente Isabel e Cassus.


“Anf… Anf… Dove? Quale strada devo prendere?”


Il Castello di Winston era molto grande. C’erano centinaia di stanze. Arrivai al punto dov’era impossibile capire quale direzione avessero preso Isabel e Cassu.


“Ugh! Sarebbe stato meglio se ci fossero stati dei testimoni!”


Vagai in giro per il terzo piano del Castello di Winston. Mentre camminavo per i corridoi, aspettai che apparisse una nuova finestra di notifica. Che finestra di notifica aspettavo? Certo, quella della nuova missione!


Avevo investito una gran quantità di materiale nello scudo leg.gen.da.ri.o, perciò ci doveva essere una missione per riprendermi lo scudo dal vecchio! Ma…


“…”


Cinque minuti dopo,


“…”


10 minuti dopo,


“…”


30 minuti erano passati e non era apparsa alcuna finestra che informasse di una nuova missione.


“Questo fa davvero schifo.”


Mi venivano sempre imposte delle missioni random, quindi perché la desiderata missione non era apparsa in questa situazione?


“Merda! Merda! È una bugia? Eh?”


Era così facile perdere un oggetto leggendario appena creato? Non si sarebbe venduto per centinaia di milioni di won?


“Non ci credo…”


Mi era stato rubato un oggetto leggendario! Una rabbia incredibile mi esplose.


“uwaaaah! Dammi lo scudo, tu @~#$! Avrei potuto pagare metà del mio debito se lo avessi venduto, tu verme #$!~^!”


Il mio urlo conteneva tutta la mia disperazione. Ma le mie grida echeggiarono nel vuoto.


Traduzione di Blackriss


Editing di Libusemumei
                                


                                



