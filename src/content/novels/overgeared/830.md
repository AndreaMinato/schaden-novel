---
title: Capitolo 830
pubDate: 2025-03-20T11:48:41.506Z
tags:
    - overgeared
---


Giustizia Inviolabile era un’abilità ad area che infliggeva il 300% del suo potere d’attacco. I membri del gruppo di Kir, che erano intorno al livello 250, non furono in grado di rispondere all’abilità istantanea di Grid e vennero colpiti dal suo pugno.


[Hai subìto 2900 danni.]


[Hai subìto 3150 danni.]


“Kuk!”


Velocissimo. Era un attacco che non riuscirono a vedere. Tuttavia, erano riusciti a sopravvivere. Sebbene Grid fosse primo nella classifica del PvP, gli risultava comunque difficile ucciderli istantaneamente quando loro erano equipaggiati con oggetti di classificazione unica. I cinque giocatori attaccati da Grid si affidarono agli oggetti che avevano ottenuto quando si erano uniti alla Compagnia di Kir e tentarono un contrattacco. Il campo visivo ristretto di un giocatore normale non permetteva di notare la minaccia proveniente da dietro di loro.


[Hai subìto 11290 danni.]


[Hai subìto 9870 danni.]


“Cosa?”


Verso di loro era volata la lama di qualcun altro? I giocatori rimasero attoniti quando si guardarono alle spalle e videro la lama rotante prima di notare il filo d’argento appeso alla fine della lama. Questa lampeggiò di rosso e si diresse verso la spada in mano a Grid, come se ne venisse risucchiata, formando la Spada Fulminante Nata dall’Illuminazione e dai Forti Desideri.


Grazie all’antica pergamena, Grid aveva avuto successo nel potenziare di un livello la Spada dell’Illuminazione, che ora era più forte di prima del 5%.


Il 5% era un valore ambiguo. Se un’arma con un potere d’attacco di 100 veniva incrementata del 5%, non si trattava solo di un aumento di 5 danni? Il 5% non era molto quando lo si applicava agli oggetti con classificazione rara  o epica. Nonostante questo, però, le persone erano ancora ossessionate da questo 5%.


C’erano molti casi in cui la vittoria in un combattimento era determinato da una piccola differenza nelle statistiche, figurarsi un potere d’attacco che era di 3780+189. La cifra del 5% era troppo grande da ignorare per gli oggetti di classificazione alta e con statistiche base elevate. Il livello addizionale del potenziamento della Spada dell’Illuminazione aveva aumentato il suo potere d’attacco di 189 danni.


Ecco perché Grid era molto triste.


‘<em>Merda! Se avessi avuto successo nell’ottenere il +3, allora il danno aggiuntivo sarebbe stato di oltre 567!</em>’


Perché aveva ottenuto solo un +1? Grid usò Movimenti Rapidi per aumentare l’agilità e la velocità prima di buttarsi in territorio nemico senza esitazione. O evitava o bloccava tutti gli attacchi con le Mani di Dio che giungevano verso di lui e rispondeva con la Spada dell’Illuminazione.


[Hai subìto un danno catastrofico!]


[Sei morto.]


[Hai subìto un danno catastrofico!]


[Sei morto.]


“Cosa…?”


I membri del gruppo di Kir impallidirono, sbalorditi per il potere d’attacco brutale di Grid che aveva ucciso i loro compagni con un colpo.


‘<em>È diverso da quello che avevo visto nel video!</em>’


Era raro che ci fosse qualche giocatore di Satisfy che non avesse visto i filmati della Competizione Nazionale. Chi aveva perso le trasmissioni live aveva visto le repliche e i filmati dei PvP di alto profilo erano stati visti innumerevoli volte da ogni singola persona.


La Compagnia di Kir non era diversa. Avevano ottenuto soldi e oggetti mentre servivano Kir e avevano sognato di diventare dei ranker un giorno. Per loro, i video dei PvP della Competizione Nazionale erano un mezzo per vivere indirettamente gli scontri ma anche per studiare le tecniche e gli stili di combattimento dei vari giocatori.


Dalla 1° Competizione Nazionale alla 3° Competizione Nazionale, avevano guardato dozzine di filmati su Grid che combatteva e qualche volta sconfiggeva potenti avversari. Erano convinti di aver capito il modo di combattere di Grid. Avevano avuto l’audacia di dire che potevano sconfiggere Grid fintanto che avessero fatto attenzione allo stato nero e a quello bianco (Assimilazione), così come alla sua ‘abilità di attacco rapido’, che uccideva istantaneamente gran parte dei nemici.


Ma quale era la realtà?


“Coff!”


Si erano sbagliati di grosso. I movimenti di Grid, che potevano essere tracciati facilmente nel video grazie all’aiuto delle telecamere ad alta velocità, erano in realtà così rapidi che non potevano essere seguiti a occhio nudo. I suoi schemi di attacco, che sembravano così semplici in confronto a quelli di Kraugel, erano in realtà difficili da predire di persona.


Lo stile di combattimento di Grid di venire colpito e di contrattaccare, veniva eseguito solo contro avversari la cui maestria era superiore rispetto alla sua.


I membri della Compagnia di Kir non erano nemmeno in grado di determinare da dove sarebbe giunto Grid e con quale tempismo. Ma soprattutto…






[Hai subìto un danno catastrofico!]


[Sei morto.]


Il suo potere d’attacco era troppo forte e tutti loro morirono in un solo colpo.


“Questo è ridicolo!”


Ci vollero solo trenta secondi. Le facce della Compagnia di Kir sbiancarono tutte per lo shock mentre assistevano alla morte di più di dieci dei loro compagni in così poco tempo. Uno di loro diventò anche un cucciolo spaventato, che indietreggiò per la paura.


Inoltre, il viso di Grid non mostrava alcuna eccitazione. Il Mercante Re Kir era il più papabile nella costruzione di un regno dopo Grid e Ares. I suoi sottoposti di fiducia e i suoi compagni di cui era così orgoglioso, per Grid erano tutti solo delle persone normali, mentre lui continuò il massacro assoluto senza fermarsi.


“Cosa dovremmo fare?”


“Dammi un ordine.”


Chiesero il Mago Boutian e la giocatrice Arisa, che si erano avvicinati a Kir.


Erano dei compagni che erano stati con Kir da quando lui aveva scoperto per primo la Foresta dell’Albero del Mondo. Erano davvero forti, i loro livelli erano rispettivamente 349 e 351. Tra l’altro, erano anche armati con oggetti leggendari, tutto grazie a Kir.


“Sto ancora pensando.”


Kir non riusciva a muoversi facilmente. I due gruppi condotti da Boutian e Arisa contavano un totale di trenta persone. Mentre loro erano tutti ranker di terzo avanzamento, ancora non si sapeva se potessero andare contro Grid. Questo a causa dell’Evocazione dei Cavalieri di Grid.


‘<em>È possibile che io evochi anche i miei Cavalieri, ma…</em>’


Nella sua città aveva lasciato tre PNG con un nome, che sarebbero stati in grado di gestire i membri di Overgeared che Grid avrebbe potuto evocare. Tuttavia, Piaro era il vero problema al momento. Piaro, la mano destra di Grid, aveva svolto un ruolo enorme nell’assalto del Grande Demone. Non potevano andare contro un PNG che probabilmente aveva già completato la propria crescita.


‘<em>L’Evocazione dei Cavalieri non è l’unica cosa a cui devo fare attenzione.</em>’


Era la prima volta che Kir incontrava Grid ed era rimasto davvero impressionato. Dalla sua forza? No, Kir sapeva già che Grid era molto potente ed aveva previsto fin dall’inizio che Knight si sarebbe dovuto esporre per fermare Grid. A differenza di quelli della marmaglia che lo accompagnava, gli occhi del Mercante Re Kir erano davvero attenti.


Allora cosa aveva sorpreso Kir? Si trattava della ‘intelligenza’ di Grid.


‘<em>Il suo cervello lavora davvero rapidamente.</em>’


Se Grid non fosse stato intelligente, avrebbe scelto di non salvare gli Elfi. Avrebbe tentato di costruire una buona relazione con il Mercante primo in classifica piuttosto che diventare ostile a Kir. Tuttavia, Grid aveva salvato gli Elfi e questi avevano chiesto direttamente il suo aiuto per costruire le fondamenta per un futuro.


‘<em>Grid lo aveva previsto istantaneamente.</em>’


Adesso stava prendendo un grosso rischio, ma scegliere di salvare gli Elfi a lungo andare avrebbe portato dei benefici migliori. Grid era il primo giocatore Re per un motivo. Lo sguardo ignaro che aveva mostrato ai media nel corso degli anni, era solo una misera recita.


‘<em>Dannato serpente.</em>’


Grid doveva avere qualcos’altro oltre l’Evocazione dei Cavalieri. Altrimenti, si sarebbe dovuto muovere per avere a che fare da solo con 400 nemici. Arisa parlò in modo sicuro con Kir, che era incapace di prendere una decisione.


“E se si trattasse di semplice arroganza?”


“…?”


“Lui è il migliore nel mondo. È probabile che il suo orgoglio per aver sconfitto Kraugel lo abbia rovinato. Pensaci. Supponendo che lui riesca anche ad evocare dieci Cavalieri, che è il numero massimo di persone che può evocare. I membri di Overgeared rimarrebbero fermi ventiquattro ore al giorno? È possibile una cosa simile?”


“…”


“Magari il numero di Cavalieri che può evocare al momento è simile al tuo. Anche se riuscisse a chiamare più persone del previsto, al momento qui abbiamo un sacco di gente. Pensare troppo potrebbe essere pericoloso.”


“…”


Kir rimase in silenzio mentre il suo cervello andava su di giri. Alla fine, Boutian usò Rivelazione Magica e aprì bocca,


“Kir, è come ti aspettavi. Grid sembra avere qualcos’altro oltre a Evocazione dei Cavalieri.”


“Di cosa si tratta?”


“C’è un ratto che si nasconde sopra le nostre teste.”


“Solo uno? Ne sei certo?”


“Sì. Innanzitutto, la nostra posizione è troppo favorevole. Guarda, Grid non sta utilizzando abilità ad ampio raggio nonostante noi ci troviamo in superiorità numerica.”


Perché?


“È preoccupato che gli Elfi vengano travolti.”


“Sarebbe inutile anche se usasse Evocazione dei Cavalieri. E per quanto riguarda la pioggia bruciante di frecce creata da Jishuka? Potremmo semplicemente usare gli Elfi come dei scudi.”


Arisa applaudì per l’emozione ed esclamò,


“Giusto! Se Kir minacciasse di uccidere gli Elfi, noi potremmo lottare più a fondo.”


Cercare di mantenere il loro attuale stato sarebbe risultato svantaggioso per Kir. Se lui avesse voluto subire qualche danno, sarebbe riuscito a vincere quella battaglia che in qualche modo era iniziata così all’improvviso.


“… Va bene.”


Kir alla fine prese una decisione e dichiarò,


“Distruggerò Grid usando il nostro vantaggio numerico. Mostriamo il potere della Compagnia di Kir all’orgoglioso Re di Overgeared.”


“Bene!”


Il flusso della battaglia sarebbe cambiato a partire dal momento in cui Boutian, Arisa e altri forti membri entrarono in scena. Il morale dei membri della Compagnia di alto livello salì alle stelle, mentre videro Grid andare fuori controllo.


<em>- Knight: Intendi rinunciare agli Elfi?</em>


Kir ricevette un bisbiglio da Knight, che aveva osservato la situazione da lontano. Kir si accigliò. Aveva investito la bellezza di 40 milioni di monete d’oro in questa operazione. Sarebbe stato duro riprendersi dal danno se avesse rinunciato agli Elfi.


- <em>Kir: È impossibile.</em>


<em>- Knight: Allora non ti fermerò. Farò del mio meglio per combattere tanto quanto sono pagato. Solo.</em>


Knight indossava una veste nera che ricopriva il suo corpo e tirò fuori una falce gigante che si adattava alla sua classe, Dio della Morte. Poi aggiunse,


<em>- Knight: Non rischierò la mia vita, poiché non vale un po’ di monete d’oro. Mi ritirerò se mi sento minacciato.</em>


<em>- Kir: … Grid è così forte?</em>


Kir sapeva del Sesto Senso del Dio della Morte. Era una cosa che aveva dovuto prendere in considerazione. knight rispose,


“È un punto interrogativo.”


“… ???”


Un punto interrogativo? Kir fece un’espressione confusa.


“Significa che non posso misurarlo. Per esempio, c’è l’abilità chiamata Oscuramento. Grid ha ancora spazio per aumentare il suo potere di combattimento, per questo il sistema non riesce a misurarlo come si deve. Beh, è la persona che ha sconfitto Kraugel. Di certo è forte. Tuttavia, non hai forse deciso che puoi gestirlo? Lascerò Grid a te.”


Knight pensava che il problema reale fosse tutt’altro. Il problema era la presenza a ‘rischio massimo’ che si nascondeva tra gli alberi. La falce gigante scavò nell’albero, abbattendolo senza problemi con un movimento rapido. Mentre il tronco dell’albero si schiantava a terra, apparve una donna con i capelli bianchi, Mercedes. Agitò brutalmente la sua spada in direzione di Kir non appena cadde dall’albero.


Gli occhi di Kir si spalancarono per lo stupore quando urlò,


“Il Primo Cavaliere?! Perché lei è qui?!!”


“Il Primo Cavaliere?”


Anche Knight era sconcertato, ma ancora non si ritirava. Credeva che avrebbe dovuto agire in base a quanto veniva pagato. Il potere del Dio della Morte, che esercitava la sua forza su tutti i bersagli con un vita limitata, esplose. I cespugli e gli alberi della zona avvizzirono mentre si creava un ‘calibratore dell’anima’ alla fine della barra della salute di Mercedes.


“Non dovresti sbrigarti se non vuoi che la tua anima venga portata via?”


Alle spalle di Knight apparve l’immagine enorme di un Dio della Morte. Era qualcosa che Alexander non aveva visto quando era stato abbattuto facilmente da Knight. Esatto, Alexander era stato sconfitto senza riuscire a far scatenare tutta la forza di Knight.






Traduzione di Katia Yu La Rosa


Editing di Elena Calabrò
                                


                                



