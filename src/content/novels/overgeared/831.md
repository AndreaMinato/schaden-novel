---
title: Capitolo 831
pubDate: 2025-03-20T11:48:41.506Z
tags:
    - overgeared
---


Come si poteva evincere dal suo nome, Knight era un giocatore che inizialmente aveva sognato di diventare un Cavaliere. Dall’apertura di Satisfy, si era dedicato solo all’addestramento e alle missioni per diventare un Cavaliere. Tuttavia, quel sogno non venne realizzato. Aveva anche subito una maledizione.


La divisione dei Cavalieri, in cui Knight aveva svolto l’apprendistato, andò incontro ad un nemico inaspettato e venne spazzata via. Aveva cambiato città e regni, ma le cose si erano sempre svolte allo stesso modo. I compagni di Knight morivano sempre. Questo fu il risultato.






[Hai liberato il potere di un Dio della Morte.]






[Lo spirito della vita viene percepito come nemico.]






[L’energia della morte brama l’anima del bersaglio.]






Knight aveva ottenuto una classe nascosta di tipo crescita, Dio della Morte. In confronto al suo obiettivo iniziale di diventare un Cavaliere, questa era una classe con un potere impareggiabile. Eppure, Knight non era soddisfatto. Sembrava come se lo stigma del Dio della Morte si stesse prendendo gioco di lui.


“Dodici minuti… Dopotutto, la reputazione del Primo Cavaliere è reale. Questa è la prima volta che vedo un’anima tanto solida.”


“…”


“Morirai se non mi ferisci entro dodici minuti.” Knight avvertì Mercedes, sorridendo amaramente mentre guardava la barra della sua anima venire consumata lentamente. La cortina oscura che era scesa sulla zona coprì la sua presenza.


***


‘<em>Questi cani non sono forti come Immortal.</em>’


Quasi la metà dei membri di Immortal aveva resistito al colpo base di Grid. Doveva colpirli due o tre volte per farli morire. Questo nonostante il fatto che fossero dei Negromanti. Era stato valutato che i loro oggetti di classificazione alta e l’aumento nelle statistiche dovuto ai loro titoli erano piuttosto elevati. Erano davvero un gruppo di ranker.


E la Compagnia di Kir allora?


“Keok!”


“Ugh!”


Furono “un colpo, un morto”! I membri della Compagnia di Kir diventarono cenere con solo un colpo da parte di Grid. Erano incredibilmente deboli se confrontati con i membri di Overgeared, di Valhalla e di Immortal.


‘<em>Che buffo.</em>’


Perché così tanti giocatori coltivavano i propri personaggi con attenzione? Perché volevano diventare più forti degli altri. Provavano la gioia più grande quando vantavano una invincibilità assoluta… Proprio come Grid in quel momento.






[Il bersaglio è morto!]


[Il bersaglio è morto…]


[Il bersaglio è…]






Grid disegnò una linea netta con la Spada dell’Illuminazione e tre membri della Compagnia di Kir diventarono cenere nello stesso momento. C’erano anche membri che non riuscivano ad avvicinarsi a causa dei Missili Magici sparati dalle Mani di Dio, che fluttuavano a destra e a sinistra di Grid.


‘<em>Queste mani sono buone.</em>’


La gioia di Grid continuava ad aumentare mentre sopraffaceva centinaia di nemici da solo e fece un ampio sorriso. Tuttavia, nonostante questo…


“Ora!”


“Cani schifosi.”


Non si era distratto. Grid aveva mantenuto la sua concentrazione al massimo e aveva mosso la sua spada senza lasciare spazio al nemico per colpire. Allora perché si preoccupava a sprecare potere per difendersi da inutili attacchi? Lo faceva per potere nascondere il suo asso nella manica. Grid voleva tenere segreto il più possibile il veleno che veniva rilasciato da Valhalla dell’Affetto Infinito +1.


‘<em>Ci saranno dei ranker presenti.</em>’


I ranker migliori erano come iene che cercavano il momento giusto per attacarlo. Era inevitabile che Grid rimanesse ferito quando questi avessero iniziato ad agire, perciò era certo che la nebbia velenosa sarebbe stata una variabile importante in quel momento.


“Kuaaaack!”


L’energia di combattimento di Grid aumentò gradualmente. Poi, mentre diventava più forte durante lo scontro, si innalzò la sua aura rosso violacea. I suoi attacchi base crearono un maggiore scompiglio e la sua agilità migliorata rese inutile la cooperazione tra i giocatori di livello 250.


“Hup!”


“Hiik!”


I suoi occhi lampeggianti fecero congelare i cuori dei membri di Kir. Grid sorrise per tutto lo scontro e capì il divario che c’era tra chi aveva una forza elevata e chi una forza bassa.


‘<em>Non è sufficiente…</em>’


Questo andò al di là della loro immaginazione. I membri di Kir avevano guardato dozzine di volte Grid lottare contro i giganti di altri mondi e contro il Grande Demone Belial in televisione e su internet, ma non era stato così forte. Pensare che ci fosse un divario di oltre 100 livelli…?


Avevano creduto di poter superare in qualche modo il divario con le loro abilità di controllo. Ma in quel momento realizzarono che le abilità di controllo di cui erano tanto fieri erano al livello di uno studente delle elementari. E la differenza degli oggetti? Avevano pensato di poterla superare con vari oggetti unici che avevano ricevuto dopo essersi uniti alla Compagnia di Kir. Ora, capivano chiaramente che la forza di Grid non stava solo nei suoi oggetti.


Che ne era della loro superiorità numerica? Uno scontro uno contro cento sarebbe naturalmente stato un vantaggio per loro. Tuttavia, ora l’avevano sperimentato. C’era un limite nell’avere un gran numero di persone. Centinaia di persone non potevano attaccare una singola persona nello stesso momento. Lo spazio era troppo limitato.


‘<em>Così non va.</em>’


‘<em>Chi può vincere contro quel mostro?</em>’


Era ammirabile che Kraugel fosse riuscito a competere con questo mostro per un breve periodo di tempo.


“Cosa state facendo?”


Disse Grid, comparendo all’improvviso proprio di fronte ai loro nasi. I membri della Compagnia di Kir trasalirono.


“Perché siete così assenti? Dovrei picchiarvi come avete fatto con gli Elfi?”


“Ecco…”


C’erano poche persone in grado di resistere alla mentalità della massa. Non appena un membro iniziò ad allontanarsi da Grid, anche gli altri intorno a lui cominciarono ad arretrare. Grid fece un passo in avanti, loro ne fecero tre all’indietro. Allora, lui fece un altro passo e loro inciamparono tra di loro.


L’orgoglio che provavano nell’appartenere all’enorme Compagnia di Kir era scomparso da tempo. Proprio quando i membri di Kir caddero nella disperazione, udirono una voce,


“Usate gli Elfi come scudi!”


Era il Mercante Re Kir.


“Passate alle armi a distanza! Se sapete utilizzare la magia, non risparmiate le vostre pozioni di mana! Spingete Grid senza fermarvi! Non indietreggiate! Sarete al sicuro se usate gli Elfi come scudi!”


‘<em>Al sicuro.</em>’


Questa sola parola sollevò il morale dei membri di Kir.


I membri della compagnia si nascosero tra le centinaia di Elfi e tirarono fuori armi come archi e pugnali da lancio. I maghi, che non erano riusciti a svolgere il loro ruolo a causa dei Missili Magici sparati dalle Mani di Dio, iniziarono a lanciare la magia.


Un totale di 32 ranker, compresi Boutian e Arisa, cominciarono ad agire.


“Acquazzone di pietra.”


La magia di Boutan gettò una pila di pietre su Grid. Nel frattempo, Arisa aveva raggiunto il fianco di Grid e usò la sua scimitarra.


“Eh, non mi aspettavo lo bloccassi. Sei migliorato dopo la Competizione Nazionale?” Arisa sorrise di ammirazione mentre Grid bloccava il suo attacco.


“Ma questo non sarà più difficile?”


Movimenti Rapidi era l’abilità di potenziamento che Grid o le Mani di Dio sviluppavano usando uno specifico ‘pugnale’ come mezzo. Avendo visto centinaia di battaglie di Grid, Arisa sapeva che la sua durata stava per terminare ed infatti accadde proprio ciò che si era aspettata. Mentre evitava i continui incantesimi di Boutian, Grid schivò il secondo e il terzo attacco di Arisa prima di essere colpito dal quarto. La scimitarra di Arisa cadde come un fulmine e tagliò il petto di Grid, mentre i subordinati di Arisa si univano a lei in ritardo.


“Questo tempismo è perfetto.”


Grid li derise mentre affrontava i compagni di Arisa.


“…?”


Gli occhi di Arisa si spalancarono per la confusione dopo aver sentito il mormorio di Grid.






[Sei stata affetta dal veleno!]






[Si tratta di un veleno irresistibile!]






[Riceverai 4300 danni al secondo!]






‘<em>Cosa?</em>’


Da dove veniva improvvisamente questa nube di veleno? L’avvelenata Arisa iniziò ad andare nel panico. I suoi subordinati si unirono a lei un passo dopo e bombardarono Grid. Le spade e le lance colpirono il corpo di Grid. Ogni volta che accadeva, dall’armatura di Grid veniva rilasciata una nube verde.


“Coff!”


Ebbe luogo una situazione assurda dato che i livelli di salute delle dozzine di persone, che stavano attaccando contemporaneamente Grid, iniziarono a diminuire in maniera significativa.


“Non è una truffa? Che tipo di meccanismo di difesa è questo?”


C’era il veleno in aggiunta all’elevata difesa? Arisa si fece indietro con il volto corrucciato e bevve rapidamente un antidoto. Tuttavia, questo fu un gesto stupido. Prendere una pozione di fronte al bersaglio senza limitare le sue azioni non era diverso dal commettere un suicidio.


Grid chiese,


“Non hai esperienza nel gestire i nemici molto più forti di te?”


Prese in giro la stupidità di Arisa quando la sua spada trapassò il petto di Arisa. Questo fu il momento in cui la barra di salute del ranker di livello 352, Arisa, venne ridotta di un quinto con un solo colpo.






[Hai subìto 14.900 danni.]






[La resistenza dell’Armatura Organ è diminuita di 20.]






“Uh?”


Perché un attacco base conteneva così tanto potere? Il viso di Arisa si indurì quando subì un ingente danno nonostante l’armatura leggendaria che indossava. Percepiva la morte incombere e chiuse gli occhi, aspettando che le fiamme nere, che avevano ucciso Tarma nella Competizione Nazionale, la inghiottissero.


Tuttavia, le fiamme non divamparono. Invece, Grid recuperò la sua spada e lasciò rapidamente il posto per evitare l’incantesimo Terremoto che Boutian aveva usato. Gli altri ranker inseguirono Grid. Nel tempo in cui Arisa aveva preso un antidoto, i ranker avevano utilizzato ogni sorta di potenziamento che incrementava il loro potere del 200%.


Per quanto Grid fosse forte, il potere di trenta ranker di livello intorno al 300 non sarebbe stato facile da gestire. Perciò, usò per la prima volta un’abilità.


“Danza della Spada di Pagma.”


Esatto. Fino adesso, Grid aveva usato solo attacchi base e nessuno nella Compagnia di Kir lo aveva notato.


“Ondata.”


“Evitatelo!”


Collegamento, Assassinio, Ondata, Cuspide, Trascendenza e così via, gran parte della Danza della Spada di Pagma era stata esposta al mondo. In questo modo, tutti i ranker di talento erano pronti ad affrontare la Danza della Spada di Pagma e furono rapidi nel rispondere. Allontanarono rapidamente i loro corpi dal raggio dell’energia della spada di Ondata.


“Da questa parte!”


Boutian urlò mentre si nascondeva tra gli Elfi come un ratto e continuava ad usare la magia. Arisa e i ranker corsero al suo fianco e si nascosero tra gli Elfi, afferrandoli e minacciandoli con le lame puntate ai loro colli.


“C’è un limite al potere di un individuo, non importa quanto sia forte.”


“Non so come tu sia finito con il Primo Cavaliere, ma puoi salvare tutti gli Elfi?”


“Smettila subito di lottare. Così, ti daremo alcuni Elfi come regalo. Separiamoci in buoni rapporti.”


I membri egoisti della Compagnia di Kir si illusero.


“XXX.”


Grid non era così preoccupato per gli Elfi. Il motivo per cui Grid non aveva usato un’abilità ad ampio raggio non era perché temeva di ferire gli Elfi. Semplicemente, non aveva sentito il bisogno di utilizzare le abilità per avere a che fare con quelle mezze cartucce.


“Ora sta diventando fastidioso.”


I membri di Kir accesero di nuovo l’ira di Grid prendendo gli Elfi come ostaggi e il costo fu disastroso. La Spada dell’Illuminazione si riempì di un’energia rosso violacea quando l’energia del combattimento del Re Eroe esaltò il potere dell’Imbattibile Re. Grid usò Spada del Massacro delle 100.000 Armate, un’abilità che era stata utilizzata contro il dragone che era apparso all’improvviso nella Competizione Nazionale.


“Tu…!”


I membri della compagnia rimasero sorpresi dal fatto che fosse stata usata un’abilità così spietata. Arisa urlò di corsa,


“Sei pazzo? Intendi uccidere tutti gli Elfi?”


“Cosa?”


Grid la sbeffeggiò ma i suoi occhi non stavano sorridendo.


“Gli Elfi non moriranno per questo.”


La sua spada si inclinò e l’intensa aura che circondava il suo corpo, brillò come un sole poco prima di esplodere.


“Spada del Massacro.”


Boutian era la persona che Grid considerava la più forte nella Compagnia di Kir e per questo era il bersaglio. La spada affilata di Grid puntava su Boutian.


“Aspetta! Non preferiresti usare quel potere per aiutare il Primo Cavaliere?” La voce di Kir risuonò all’improvviso. “Non so quale sia la storia, ma al momento il Primo Cavaliere non ti sta accompagnando? La sua vita è minacciata dal Dio della Morte.”


Grid mise in pausa l’attivazione dell’abilità e disse col tono più calmo possibile,


“Dio della Morte?”


Poi, lo sguardo di Grid girò e vide che i capelli luminosi di Mercedes avevano perso i loro pigmenti, mentre lei era intrappolata in una cortina oscura. Una falce, tenuta da una mano bianca ossuta, puntava sul suo collo.


“Quel giocatore è un maestro nella difesa e possiede il potere di gestire una morte definitiva sul bersaglio. Sono convinto che il suo speciale modo di lottare supera gran parte dei PNG forti…”


Kir guardò Mercedes e Knight mentre spiegava, solo per chiudere la bocca prima di finire.


Mercedes dispiegò improvvisamente le luminose ali di luce e sollevò la sua spada. Poi, l’oscurità che la stava circondando da tutti i lati, venne disciolta e si sollevò una colonna di cenere.






[Il membro del tuo party Knight è morto.]






“… Cosa?”


Kir non sapeva in modo preciso in cosa consistessero le abilità di Mercedes e di Knight, per questo non si era aspettato un risultato simile. A differenza di quello di cui si era vantato, non pensava che Knight potesse vincere ma che riuscisse soltanto a guadagnare del tempo. Tuttavia, quale fu il risultato?


Kir non riusciva a chiudere la bocca mentre il paesaggio si tingeva di rosso. Era la conseguenza del massacro.


“Spada del Massacro delle 100.000 Armate.”


Ci furono trenta colpi in un secondo. Le lame di energia più forti si riversarono ad una velocità che non poteva essere seguita con gli occhi, danneggiando Boutian e tutti quelli che erano presenti nella zona. Il sangue sommerse la foresta.






Traduzione di Katia Yu La Rosa


Editing Elena Calabrò
                                


                                



