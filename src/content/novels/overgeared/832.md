---
title: Capitolo 832
pubDate: 2025-03-20T11:48:41.507Z
tags:
    - overgeared
---


Gli Elfi erano sopravvissuti agli attacchi di Mercedes e di Grid, e Beniyaru aveva resistito anche a Ondata della Cuspide Assassina Collegata. Gli Elfi possedevano una difesa elevata, nonostante i loro esili corpi fossero ricoperti solo di poche foglie. Erano una razza di livello superiore diversa dai Vampiri.


Tuttavia, avrebbero potuto sopportare Spada del Massacro delle 100.000 Armate?






[Spada del Massacro delle  100.000 Armate (Deteriorata) Lv.1]






[Infligge per trenta volte il 60% del tuo potere d’attacco a tutti i presenti nel raggio di dieci metri (non può distinguere tra amici e nemici).]






Era impossibile da prevedere. Nonostante fosse deteriorata, l’Arte della Spada dell’Imbattibile Re, che ‘massacrava’ 100.000 nemici, possedeva un potere che superava la Danza della Spada di Pagma. C’era anche la possibilità che esplodessero le fiamme nere quando veniva usata Spada del Massacro delle 100.000 Armate con la Spada dell’Illuminazione +1.


Quindi perché? Perché Grid aveva usato Spada del Massacro delle 100.000 Armate quando voleva salvare gli Elfi? Perché aveva fiducia. C’era un ditale sul pollice lungo e grosso di Grid.






[Paradita per Arco Elfico (Creato da Pagma)]






[Classificazione: Leggendaria


Resistenza: 111/111


Velocità di attacco con l’arco +20% quando indossato (gli Elfi ricevono l’effetto raddoppiato).


Permette attacchi normali o abilità di attacco per cambiare in ‘modalità bersaglio’ (tre minuti di tempo di ricarica. Questo viene dimezzato quando usato da un Elfo).


Un oggetto leggendario ricevuto dal Cavaliere della Morte Povia sull’Arcipelago di Behen!]






Era un oggetto che trasformava le abilità senza bersaglio in abilità con bersaglio. Tuttavia, Grid quando aveva ricevuto il Paradita non ne aveva riconosciuto le potenzialità perché era rimasto affascinato solo dalla Maestria di Spada delle 100.000 Armate. Per questo, naturalmente si era dimenticato del Paradita per l’arco.


Di conseguenza, la ricompensa più grande che Grid aveva ricevuto nello scoprire la Foresta dell’Albero del Mondo era stata in realtà capire l’utilizzo del Paradita per l’arco. Grid indossò la Collana dell’Albero del Mondo e il ditale per l’arco, poi utilizzò l’abilità.


“Spada del Massacro delle 100.000 Armate.”


Aveva usato un’abilità ad ampio raggio, ma solo i corpi dei membri Kir erano stati spazzati via dal luogo in cui si nascondevano in mezzo ai centinaia di Elfi. Di tanto in tanto, le fiamme nere investivano gli Elfi.


“Kyaaak!”


“Uhh…!”


La vitalità base degli Elfi era abbastanza alta da non farli morire. Comunque, le due o tre esplosioni successive ferirono seriamente gli Elfi.


“Guarda. Gli Elfi non moriranno per questo.”


Alla fine, avrebbero dovuto solo resistere anche se sarebbe stato doloroso. Grid confermò gli innumerevoli pilastri di cenere che si innalzarono in aria e usò Rotazione subito dopo Spada del Massacro delle 100.000 Armate. Poi, la scimitarra di Arisa, che aveva puntato Grid, finì con il ribaltarsi, colpendo invece lei al petto. Arisa cadde in uno stato di stordimento per aver ricevuto un ingente danno e urlò con voce tremante,


“Che diavolo è questo…?”


Le fiamme nere erano l’abilità che aveva ucciso immediatamente Tarma  durante la Competizione Nazionale. Eppure, quante volte le fiamme nere erano esplose in sequenza? Ogni abilità aveva un tempo di ricarica e più l’abilità era potente, più lungo sarebbe stato il tempo di ricarica. Perciò quella situazione era del tutto incomprensibile.


Grid chiese alla confusa Arisa,


“Cosa vuoi dire?”


Esatto. Grid non aveva capito la domanda di Arisa. Non sapeva che Arisa e gli altri avessero frainteso le fiamme nere come un’abilità! L’attacco base di Grid colpì una volta il lato indifeso di Arisa. Poi, affondò una seconda volta e una terza.


Tuttavia, il terzo attacco non fu necessario. Arisa era già seriamente ferita dal momento in cui era stata colpita da Rotazione e divenne cenere dopo il secondo colpo di Grid. Un giocatore di alto livello, che non poteva rimanere ferito da centinaia di giocatori di livello superiore al 200, era rimasto indifeso di fronte agli attacchi insensati di Grid.


Grid voleva urlare,


<em>‘Tutte le persone tranne me sono uguali!’</em>


Knight, che era stato ingaggiato per milioni di monete d’oro, e i migliori membri che Kir aveva selezionato erano stati brutalmente uccisi, lasciando Kir senza parole.


“Pazzesco…”


Il disastro di nome ‘Grid’ era qualcosa a cui non era abituato il Mercante primo in classifica e così detto Re Mercante. Solo trentaquattro persone erano sopravvissute al bombardamento della Spada del Massacro delle 100.000 Armate. Perdendo il loro desiderio di uccidere, erano semplicemente rimasti in silenzio. Nessuno interferì quando Grid si avvicinò a Kir.


Tutto ciò che Kir aveva fatto era stato vano. L’esercito che aveva costruito con la sua sudata forza si era inginocchiato di fronte ad un solo uomo. Grid era una avversario ingiusto per Kir, che aveva vissuto con il potere dei soldi.


‘<em>… Il potere è tutto quello che conta.</em>’


Kir comprese che non si sarebbe dovuto esaltare nell’acquistare una città. La cosa di cui aveva bisogno era il potere per demolire i limiti dei soldi.


‘<em>I soldi che ho investito in una piccola città potevano essere spesi per farmi amico l’Imperatore.</em>’


Grid non avrebbe osato essergli ostile se Kir fosse stato sotto l’egida dell’Impero. Mentre Kir provava risentimento e rimorso, Grid arrivò proprio di fronte a lui e chiese,


“C’è una richiesta per gli schiavi Elfi?”


“Non pensi sia compito del Mercante creare la domanda? Perché? Intendi trovare i compratori di schiavi e punirli? È questa la tua giustizia?”


“Non sono così diligente. Mi chiedevo solo quanta gente dia per scontato la compravendita di persone.”


“Persone?”


Kir non credette alle proprie orecchie e scoppiò a ridere.


“Sei impazzito? Intendi dire che le masse di IA sono in realtà persone?”


La rabbia riempì gli occhi di Kir.


“I PNG esistono per la convenienza e il progresso di noi giocatori. Solo i giocatori possono essere chiamati persone. Hai dimenticato cosa sono i giochi dopo aver sposato un PNG e averne fatto nascere uno? O è il tuo desiderio? Sei uno di quei pazzi che desiderano diventare un PNG in modo che tua moglie e tuo figlio siano reali?”


In verità, molte persone si innamoravano dei personaggi di anime. Per questo, non era strano che le persone si innamorassero dei PNG che erano in grado di conversare, toccare e condividere delle emozioni.


“Kukuku!”


Kir riuscì solo a ridere. Aveva giocato ferocemente per poter realizzare il suo grande sogno di completare la sua vendetta su suo padre. Nel frattempo, un famoso ranker giocava alla famiglia con i PNG.


“… Non posso accettarlo.”


La rabbia di Kir esplose. Fissò Grid con uno sguardo assassino e tirò fuori una borsa pesante. In base ai suoni che la borsa stava producendo, era chiaro che fosse piena di soldi. C’erano monete d’oro del peso di centinaia di chili?


“Trasporti così tanti soldi con te? Sei il Mercante primo in classifica per un motivo.” Il sorpreso Grid lo derise.


“E quindi? Mi darai dei soldi per risparmiarti? Va bene. Provaci. Potrei farlo in base alla cifra.”


Aveva avuto successo nel salvare gli Elfi e Mercedes aveva spazzato via i membri rimanenti della Compagnia di Kir. Kir era l’unico rimasto, perciò Grid poteva permettersi di risparmiali. Non aveva delle questioni personali per le quali volesse ucciderlo e non c’era motivo di rifiutare l’offerta.


Tuttavia, Kir si prese gioco di Grid,


“Hai parlato di cose diverse, ma sei come gli altri.”


Alla fine, gli umani volevano i soldi. Era raro per un umano non essere avido. Kir ancora una volta si ricordò di questa cosa.


“Soldi? Se li vuoi allora te li darò!”


Urlò e agitò la borsa piena di soldi verso Grid.


‘<em>È impazzito?</em>’


Questo era definito un attacco? Grid non era abituato alla classe dei Mercanti e li considerava senza potere d’attacco. Per questo, questo attacco sembrò senza senso. Era così poco convincente che non poteva nemmeno deriderlo.


“…!”


Grid scosse la testa e fu così sorpreso quando stava per essere attacco da Kir. Questo perché non riuscì ad evitare il movimento lento di Kir.






[L’enorme potere dei soldi stimola la tua avidità.]






[Non puoi resistere. Sei stato attratto dalla forza dell’oro.]






‘<em>Cosa?</em>’ Grid provò un attimo di ansia. Poi, la pesante borsa di soldi colpì la faccia di Grid.


[Hai subìto 1 danno.]






[Il peso della ricchezza è una grande legge. Non puoi sopportarne il peso!]






[Hai abbandonato il campo di battaglia!]






Il corpo di Grid volò verso il cielo e scomparve.






Traduzione di Katia Yu La Rosa


Editing di Elena Calabrò
                                


                                



