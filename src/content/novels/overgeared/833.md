---
title: Capitolo 833
pubDate: 2025-03-20T11:48:41.507Z
tags:
    - overgeared
---


“V- Vostra Maestà!”


Che significava? Era una scena incredibile! Mercedes guardò il cielo con espressione devastata. Poi, Kir la incalzò,


“Vostra Maestà? Ti stai riferendo a Grid? Allora dovresti sbrigarti. Non è pericoloso rimanere da soli nelle profondità di questa Foresta.”


“Kuk!”


Non c’era nulla di più importante della salvezza del suo Signore. Mercedes guardò gli Elfi e poi il malvagio Kir prima di andarsene senza esitazione. Corse nella direzione in cui era volato Grid. Fu solo dopo che lei se ne era andata completamente che Kir mormorò, disperato,


“Un’altra spesa inaspettata…”






[Soldi Volanti]






[Colpisce il bersaglio e lo spazza via. Si applica a chiunque non riesca a resistere al profumo dei soldi, ad eccezioni di alcune razze.


Infligge 1 danno al bersaglio e lo fa volare lontano 3 chilometri.


Risorse consumate per l’abilità: Verranno consumate monete d’oro in proporzione al livello e al potere d’attacco del bersaglio. L’abilità non si attiverà se non ci saranno soldi sufficienti.


Tempo di ricarica dell’abilità: Nessuno.]






Soldi Volanti era un’abilità di sopravvivenza che solo un Mercante di terzo avanzamento poteva acquisire. Dato che c’erano solo due Mercanti che potevano ricorrere a quest’abilità, erano poche le persone che la conoscevano. Questo significava che la gente non sapeva molto dell’abilità e nemmeno Kir riusciva a comprenderla accuratamente.


Perché? Perché non l’aveva mai usata prima! Di conseguenza, confermò che si trattava di un’abilità davvero potente che garantiva un elevato tasso di sopravvivenza.


“… 430.000 monete d’oro sono volate via.”


Era stato consumato un ammontare assurdo di soldi. Kir si era aspettato che la spesa sarebbe stata grande considerando l’effetto dell’abilità, ma non che sarebbe stata così elevata. Quando vide che il numero di monete d’oro era diminuito bruscamente, Kir tremò. L’operazione di catturare gli Elfi era fallita a causa di Grid e Kir era stato costretto a rinunciare alla proprietà dell’Albero del Mondo. Questo portò al risultato di una perdita totale di 40.43 milioni di monete d’oro, che valevano circa 48.5 miliardi di won. La perdita fu così grande che per Kir era difficile da sopportare.


“Dannazione…! Dannazione!!”


La posizione in classifica di un Mercante non veniva calcolata semplicemente in base al livello. Ma anche sulle transazioni completate e sul numero totale di risorse. A causa di questo incidente, Kir avrebbe perso il primato nella classifica dei Mercanti così come tante cose che si era goduto nel frattempo. L’espressione nei suoi occhi si rabbuiò e si sentì soffocare mentre il suo corpo tremava.


“Mmm, è grandioso.”


Beniyaru rise dell’arrabbiato Kir.


Naturalmente, la rabbia di Kir si riversò su di lei.


“Tu! È successo perché hai richiesto aiuto!”


Kir prese a calci la faccia di Beniyaru un sacco di volte. Sputò su di lei e poi la obbligo a salire sul suo cavallo.


“Ti venderò a caro prezzo.”


“Beniyaru!”


Gli Elfi tentarono di fermare Kir, ma fu impossibile. Essendo stati avvelenati dall’essenza di Yatan, non riuscivano a muovere nemmeno le dita. Kir stava per andarsene con Beniyaru quando urlò,


“Evocazione del Cavaliere!”


Furono evocati tre Cavalieri. Erano PNG noti di cui Kir andava orgoglioso. Kir diede l’ordine ai migliori Cavalieri, che dei giocatori normali non avrebbero potuto sconfiggere.


“Un minuto. Uccidete più Elfi che potete in un minuto. Poi, prendetene alcuni da portare in città.”


“Sì!”


Nel cuore di Kir si instillò un profondo risentimento mentre si sedeva dietro Beniyaru e cavalcava nella direzione opposta in cui era volato Grid.


‘<em>Grid! Ti farò pentire delle tue azioni di oggi per il resto della tua vita!</em>’


Le urla degli Elfi risuonarono per tutta la foresta dietro di lui.


“…”


L’oscurità riempì lo sguardo vuoto di Beniyaru.






***






“…”


Grid non sapeva dove si trovasse. Dopo essere stato colpito da una borsa di soldi ed essere volato lontano un paio di chilometri, rimase sdraiato a terra per un po’. Ad ogni modo, si riprese dopo poco tempo e si alzò in piedi.


“Wow, non è assurdo?”


Non si poteva resistere al potere dei soldi…? Non si sarebbe mai immaginato che potesse esistere questo tipo di abilità. Se avesse saputo che un Mercante possedeva un’abilità tanto pericolosa, Grid non avrebbe risparmiato Kir.


‘<em>Non pensavo sarebbe stato così fastidioso.</em>’


Grid era consapevole che Kir aveva lasciato il campo di battaglia all’inizio dello scontro, ma Grid non lo aveva inseguito. Era stata una decisione consapevole non inserire Kir nel raggio della Spada del Massacro delle 100.000 Armate. Perché? Perché Grid si era sentito sicuro di poter gestire facilmente un Mercante che non aveva un altro percorso di fuga. Tuttavia…


‘<em>Dannazione.</em>’


Avere troppa fiducia era terribile. Grid sentiva il bisogno di studiare.


‘<em>Dovrei raccogliere più informazioni possibile sulle classi relativamente sconosciute e fare attenzione alle loro caratteristiche.</em>’


Ci sarebbe mai stata una fine a questo studio? Ciò che Grid si era ripromesso di fare poteva sembrare inutile considerando le innumerevoli classi disponibili su Satisfy. Comunque, Grid era fiducioso sul fatto che non si sarebbe pentito e che sarebbe riuscito nel suo intento senza mollare. Nello stesso momento, rifletté su sé stesso.


‘<em>Avrei dovuto sfruttare Mercedes in modo più aggressivo.</em>’


Avrebbe dovuto ordinare a Mercedes di controllare Kir per poter carpire alcune delle sue abilità e capacità. C’era una probabilità bassa che lei potesse individuare l’abilità Soldi Volanti e permettergli di evitarlo.


‘<em>Ho ottenuto un Cavaliere Leggendario, ma non l’ho usata a dovere.</em>’


Questo incidente non era stato provocato dalla sua stupidità ma dalla sua eccessiva fiducia. Grid si era considerato il giocatore migliore mentre Kir era un nemico insignificante. Per questo, non aveva fatto attenzione. Grid aveva fallito nel mantenere la sua concentrazione e aveva finito col perdere dei dettagli.


‘<em>Beh, tutto fa esperienza.</em>’


Indossò gli Stivali di Braham e iniziò a volare. Non c’era nervosismo per il fatto che Mercedes e gli Elfi erano rimasti da soli in quanto credeva in Mercedes. Grid volò al luogo iniziale. Sorrideva mentre superava tutti gli ostacoli della Foresta usando il vantaggio del volo.


‘<em>Kir, stupido bastardo.</em>’


Perché aveva fatto volare via Grid? Comunque Mercedes era rimasta indietro. Si sarebbe occupata lei dei membri restanti della Compagnia di Kir e avrebbe soccorso gli Elfi.


‘<em>Spero che Kir sia ancora vivo.</em>’


Poi, Grid avrebbe preso i suoi soldi. Non aveva ascoltato le squallide assurdità di Kir dall’inizio fino alla fine per una considerazione generale. Era stato così paziente per guadagnare i massimi vantaggi. Grid voleva ottenere i soldi negoziando con un ‘Mercante’ che temeva per la propria vita, dando a Kir una speranza per il futuro. E se Grid non avesse ottenuto tanta ricchezza quanto voleva? Allora, avrebbe semplicemente ucciso Kir. Dal punto di vista di Kir, si sarebbe sentito costretto a provare disperazione.


‘<em>C’è ancora speranza. Mercedes potrebbe avergli salvato la vita. Um..?</em>’


Grid si sentì confuso e rimase in piedi sul posto.


Questo perché aveva visto Mercedes correre verso di lui da lontano.


“Vostra Maestà! State bene?”


“Cosa?”


Fu un incontro inaspettato! Grid rimase per un po’ confuso e poi schioccò le sue labbra per il rimpianto.


“Hai già ucciso Kir?”


“Uh…? No, mi sono preoccupata della vostra sicurezza e vi ho subito seguito.”


“Cosa?”


Grid accorciò la distanza da lei. Mercedes fu sorpresa dato che Grid aveva mostrato solo la sua parte gentile da quando l’aveva acquisita. Grid chiese,


“Sei così scarsa? Hai lasciato andare i nemici che dovevano essere trattenuti e i bersagli che dovevano essere protetti?”


“… Mi dispiace.”


Mercedes non ci credeva. Tuttavia, un Cavaliere non poteva dare scuse al suo Signore.


Grid volò di nuovo in alto mentre parlava a Mercedes, inchinata in silenzio,


“Beh? Ritorna subito in prima linea!”


“Sì!”


Grid non rimproverò più Mercedes. Vedendo la situazione dal punto di vista di un Cavaliere, che doveva considerare la salvezza del proprio Signore come massima priorità, capiva perché era scappata lasciando Kir e gli Elfi da soli. Il signore di Mercedes era stato attaccato dal nemico ed era scomparso davanti i suoi occhi. C’era modo di pensare a qualcos’altro? Era naturale per lei inseguire Grid, ignorando Kir e gli Elfi. Dopo tutto, il suo compito era quello di proteggere Grid, non gli Elfi.


Tuttavia, era stato spiacevole. E se Mercedes fosse stata una giocatrice? Avrebbe risposto in maniera flessibile alla situazione inviando un bisbiglio a Grid o controllo la barra della salute attraverso la finestra del party.


‘<em>È il limite di un PNG.</em>’


Grid si sentiva strano ogni volta che si ricordava che i giocatori e i PNG erano diversi gli uni dagli altri. In particolare, il suo cuore palpitava quando pensava ad Irene. Cercando di scacciare via i pensieri, l’urlo di Grid fu più forte del solito,


“Evocazione dei Cavalieri!”


‘<em>Non ho bisogno di evocare Piaro o Asmophel.</em>’


Sarebbe stato un peso evocare Asmophel, che stava viaggiando per tutto il continente alla ricerca dei Cavalieri Rossi. Nel frattempo, Piaro era di nuovo tornato alla città dei vampiri. Innanzitutto, Grid voleva i Cavalieri con mobilità alta per poter rintracciare Kir, che era già scappato!


“Huroi! Faker!”






[L’ordine di evocazione è stato inviato. La risposta è in attesa.]






[I bersagli hanno accettato l’evocazione.]






[I Cavalieri Huroi e Faker sono stati evocati.]






“Sono Huroi! Sono giunto in risposta alla chiamata di Vostra Maestà!”


“Cosa succede?”


Huroi e Faker apparvero immediatamente in risposta alla chiamata di Grid.


“Il Re Mercante Kir è da qualche parte nella foresta. Non deve essere andato troppo lontano. Trovatelo subito e portatelo da me.”


L’Oratore Huroi possedeva una viverna, perciò era in grado di controllare l’intera foresta dal cielo e dimostrare una manovrabilità eccezionale. Nel frattempo, Faker era un assassino che possedeva incredibili abilità di rintracciamento.


“Sì!”


“Ricevuto.”


Entrambi risposero decisi. Non avevano idea di cosa stesse succedendo, ma notarono l’urgenza della situazione e agirono immediatamente.


Un minuto dopo che se ne andarono.


“… Ah.”


“…”


Grid e Mercedes giunsero nel luogo in cui si trovavano gli Elfi. Il numero di Elfi che avevano espressioni impaurite si era ovviamente ridotto. Più di cento Elfi erano scomparsi nel breve lasso di tempo in cui loro erano stati via. Non si vedeva da nessuna parte Beniyaru. Grid ebbe una terribile sensazione. Fece diversi respiri profondi per sgombrare la sua mente dalla vista terribile e si avvicinò ad una giovane Elfa.


Poi, le liberò i polsi e le caviglie legati e chiese,


“Cos’è successo?”


“Sob.”


L’Elfa non riuscì a parlare e scosse solo la testa con espressione terrorizzata. Ovviamente aveva paura di Grid e degli esseri umani.


“Mi dispiace… Mi dispiace, Vostra Maestà.”


Mercedes si inchinò profondamente, credendo che i terribili eventi di quel giorno fossero accaduti a causa sua. Si sentiva triste perché la fiducia che Grid aveva costruito con gli Elfi era collassata a causa della sua incapacità di reagire in maniera flessibile.


Udì la voce di Grid,


“No. Non è colpa tua. Quello da incolpare è Kir.”


“Alla fine, ho attraversato un fiume e non si può tornare indietro.”


Grid provava una forte ostilità e disgusto verso Kir, che aveva cercato di rendere gli Elfi schiavi usando la scusa che fossero solo dei PNG. Tuttavia, sapeva che gran parte delle persone, non solo Kir, considerava i PNG come insignificanti intelligenze artificiali o pezzi di grafica. Bastava guardare i membri di Overgeared, non c’erano anche giocatori che non riconoscevano i PNG come persone?


Non c’era motivo di perdere tempo nell’insegnare a Kir nozioni di rispetto e di affetto. Era solo un bastardo da cui si potevano ottenere i soldi. Ovviamente, questo fino a qualche minuto prima. Ora, la situazione era cambiata. Grid respirò profondamente diverse volte per tentare di calmare la propria mente.


Per quanto si sforzasse, non riuscì a calmarsi. Aveva assistito a innumerevoli cose terribili e spregevoli, ma perché ogni volta non riusciva ad abituarsi? Lo sguardo di Grid era freddo e le sue mani tremavano mentre liberava alcuni degli Elfi spaventati e inviava un bisbiglio a Lauel.


- <em>Grid: La città del Re Mercante Kir. In quale regno si trova?</em>


<em>- Lauel: Regno di Gauss.</em>


<em>- Grid: Se invadessimo la città, conta come un’invasione al Regno di Gauss?</em>


<em>- Lauel: Certo. C’è una probabilità alta che un problema diplomatico possa condurre alla guerra.</em>


Lauel non chiese cosa fosse successo. Aveva inviato un bisbiglio a Huroi dopo l’evocazione e aveva avuto un’idea sull’attuale situazione di Grid.


- <em>Lauel: Il mio ruolo in questa vita è di realizzare la volontà di Vostra Maestà. Non preoccupatevi di nulla.</em>


<em>- Grid: …</em>


<em>- Lauel: Dall’arrivo di Mercedes, il potere del Regno di Overgeared ha chiaramente superato quello del Regno di Gauss. Se scoppiasse una guerra non potrebbero sconfiggerci. Ovviamente, c’è la possibilità che intervengano altri paesi.</em>


Non c’era nemmeno un piccolo paese che volesse che il Regno di Overgeared espandesse il proprio potere. Era probabile che si formasse un’alleanza tra piccoli paesi e che il Regno di Overgeared affrontasse una grossa crisi. Tuttavia, Lauel non aveva detto questo. Dopotutto, Grid era il giocatore più forte. Lauel non poteva limitarlo sotto le redini della ‘responsabilità’ quando stava spiegando le ali.


Lauel stava pensando dal punto di vista di Grid. Quanto si sarebbe sentito frustrato se fosse stato soppresso dalla Gilda e dal Regno che aveva creato lui con i suoi sforzi? Non si sarebbe sentito forte ma piuttosto avrebbe dubitato di se stesso. Questo era il momento di liberare i desideri di Grid.


- <em>Lauel: Vi prego di dare l’ordine. Evocherò un esercito per calpestare e bruciare la città di Kir.</em>


<em>- Grid: C’è bisogno di spostare l’esercito?</em>


<em>- Lauel: Uh?</em>


Lauel non sapeva di Divinità e del potere di Astaroth che Grid aveva ottenuto di recente. Sul viso di Grid apparve un sorriso cattivo.


- <em>Grid: Lascia perdere l’esercito. Andrò da solo.</em>


Tuttavia, aveva del lavoro da fare prima. Doveva inseguire Kir e salvare gli Elfi catturati.


“Mercedes.”


“Sì!”


“Libera gli Elfi qui e proteggili.”


“Ricevuto.”


Mercedes aveva ricevuto un ordine, perciò non poteva dirgli che non voleva che andasse da solo. Non era così stupida da fare lo stesso errore. Invece, Mercedes credeva nel potere del suo Signore perché era ciò che lui voleva.


Grid ricevette un nuovo bisbiglio.


- <em>Faker: Ho trovato un party che si muove con dozzine di Elfi rapiti. Però, Kir non c’è.</em>


<em>- Grid: C’era un altro party? Sì, sarebbe impossibile per Kir rapire o ferire da solo più di un centinaio di Elfi in un lasso di tempo così breve.</em>


Grid comprese che Kir probabilmente aveva evocato i suoi Cavalieri.


- <em>Grid: Va bene.</em>


La cosa andava bene. Avrebbe gestito tutti i Cavalieri di Kir. Sul viso di Grid si fece largo un sorriso oscuro. Fu abbastanza malvagio da sorprendere Mercedes.


- <em>Grid: Fammi sapere la loro posizione. Inoltre, rintraccia Kir.</em>


Il vantaggio più grande di Faker era che non parlava molto. Accettava il suo ruolo senza esprimere alcuna opinione. Tuttavia, questo non fu il caso.


- <em>Faker: Sono due chilometri a nord- ovest dal punto in cui sono stato evocato. Faccia attenzione. Ci sono tre persone e sono tutte PNG noti e di classe. In base alla situazione, smetterò di rintracciare Kir e mi unirò a voi.</em>


- <em>Grid: Unirti a me… Non ce ne sarà bisogno.</em>


<em> </em>


***






‘<em>Non sarà accecato ora?</em>’


Kir rise. Sentiva un grande piacere per la rabbia che Grid avrebbe provato alla vista della morte degli Elfi.


Ovviamente, questa sensazione durò solo un momento. Kir si ricordò che aveva perso quasi 50 miliardi di won in un giorno e dimenticò in fretta questa piccola gioia.


“Cane bastardo!”


Kir si lasciò scappare un’imprecazione. Dal suo punto di vista, Grid era la feccia della terra. Era naturale dato che Grid era la persona che gli aveva rovinato gli affari solo per poter aiutare dei PNG. Grid era un personaggio di disturbo, difficile da comprendere.


‘<em>È quasi al livello di uno psicopatico.</em>’


Kir ci pensò su e gli tornò alla mente il suo passato. Quante persone deboli aveva calpestato? Si era approfittato sia direttamente che indirettamente di molte persone per arrivare al primo posto nella classifica dei Mercanti. Tuttavia, aveva giustificato le sue gesta malvagie con la scusa di volersi vendicare di suo padre.


‘<em>… Alla fine, sono come lui.</em>’


Riprese il lume della ragione. Guardando la ferita Beniyaru, Kir comprese in ritardo una cosa. Mentre vedeva di nuovo il veleno nel cuore di lei, Kir avvertì Beniyaru,


“Non c’è speranza. Non puoi più tornare indietro. Accetta solo la realtà.”


Era un avvertimento anche per se stesso. Kir controllò il veleno nel proprio cuore. Poi, udì un forte rumore provenire dall’alto. Era un ruggito.


<em>‘Una viverna? Qui vivono delle viverne?’</em>


Kir guardò in alto e vide una viverna rossa in cielo, sopra la foresta. La viverna scese con uno slancio terrificante e atterrò. Bloccò la strada di Kir, che fu costretto a fermare il cavallo.


“Questo è…!”


Perché era improvvisamente apparsa una viverna a bloccargli la strada? Kir rimase impietrito come una statua quando alla fine notò che c’era una persona a dorso della viverna. L’identità della persona era Huroi. Questo scese dalla viverna e chiese a Kir,


“I tuoi genitori sono morti di recente?”


“Come lo sai?”


“…”


Kir e Huroi si infastidirono entrambi per questa cosa, ma il primo a riprendersi fu Huroi, che tossì e fece un’espressione seria, come se non avesse mai pronunciato le parole di prima.


“Oh! Sei davvero cattivo! Sei una persona terribile, che si è smarrita e hai scioccato e addolorato i tuoi meravigliosi e preziosi genitori!”


“Cosa?”


Perché d’improvviso questa persona parlava dei genitori morti di uno sconosciuto? Dalla prospettiva di Kir, Grid, Huroi e i membri di Overgeared erano tutti dei cattivi terribili.






Traduzione di Katia Yu La Rosa


Editing di Elena Calabrò
                                


                                



