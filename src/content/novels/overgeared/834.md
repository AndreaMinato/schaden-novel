---
title: Capitolo 834
pubDate: 2025-03-20T11:48:41.507Z
tags:
    - overgeared
---


- <em>Huroi: Vostra Maestà! Ho trovato quel dannato bastardo!</em>


<em>- Grid: Quel dannato bastardo? Intendi Kir?</em>


<em>- Huroi: Sì!</em>


<em>- Grid: Bene. Faker, raggiungi subito Huroi. Vi seguo dopo aver salvato gli Elfi.</em>


<em>- Faker: Ricevuto. Come ho detto, faccia attenzione.</em>


I giocatori come Grid, che non dipendevano molto dai compagni animali, erano rari. I compagni animali vantavano caratteristiche diverse a seconda della razza, dell’attributo, del sesso, del livello e così via. La maggior parte dei giocatori percepiva i limiti della propria forza individuale ed era costretta ad affidarsi ai compagni animali.


Di conseguenza, i livelli dei loro compagni animali ovviamente erano alti. Le fiamme sprigionate dalla viverna di livello 300, Il Signore dei Cieli che sovrasta le Praterie, furono sufficienti per minacciare Kir.






[Hai subìto 9700 danni!]






[Sei stato bruciato! Riceverai 1330 danni da bruciatura al secondo.]






“Kuaaack!”


Kir fu avvolto dalle fiamme e si contorse dal dolore.


La sua armatura leggendaria, i gioielli e gli oggetti subirono danni ingenti. Inoltre, la sua difesa e la sua resistenza erano più basse dopo che era stato colpito da Lingua Dispettosa di Huroi. Kir non riuscì a sfuggire, subendo ferite gravi nonostante avesse dichiarato orgogliosamente che lui era la persona più overgeared dopo Grid.


‘<em>Non ho possibilità!</em>’


Il giudizio di Kir fu rapido. Chi era Huroi? Non era un semplice Oratore. In quanto primo giocatore ad avere ottenuto una seconda classe, Huroi era anche uno Spadaccino. Quando combinava la forza di una viverna, era forte tanto quanto un giocatore alto in classifica. Era naturale per Kir considerare la ritirata essendo un Mercante con nessun poter di combattimento, tranne Soldi Volanti. Tuttavia, gli risultò difficile scappare.


“Sei un bastardo e i tuoi genitori dovrebbero vergognarsi di te!”


“Verme!”






[Sei stato provocato!]






Kir stava pensando a scappare solo per poi rimanere bloccato sul posto. L’abilità di derisione di Huroi era più forte della sua ragione e dei suoi istinti. Era impossibile per un PNG o per un giocatore opporsi al sistema. La Spada Lunga di Grid, che era del tutto diversa dalla spada lunga prodotta in massa, affondò profondamente nel fianco di Kir.


Tuttavia, Kir possedeva un’armatura di classificazione leggendaria e non venne danneggiato dall’attacco di Huroi. Non appena l’effetto di derisione terminò, Kir bevve una pozione e urlò bruscamente,


“Sono il Re Mercante Kir! Non posso essere ferito facilmente da gentaglia come te!”


Huroi poteva essere alto in classifica, ma non era tosto quanto il Re di Overgeared Grid! Kir aveva usato una gran quantità di monete d’oro per far volare via Grid, ma non sentiva la necessità di usare Soldi Volanti su Huroi. In realtà, pensava che farlo sarebbe stato uno spreco.


Le forti fiamme della viverna erano la sua unica fonte di preoccupazione. La viverna sembrava urlare,


‘<em>Se vuoi vivere, dammi i soldi!</em>’


‘<em>No! Non posso permettermi di perdere altro denaro!</em>’


Merda, quanto sarebbe stato bello se avesse potuto evocare i suoi Cavalieri in quel momento? Kir possedeva solo tre Cavalieri, ma li aveva già evocati tutti alcuni minuti prima. Il tempo di ricarica significava che gli sarebbe stato impossibile evocarli subito di nuovo. Dentro di lui aumentò il senso di pentimento su come aveva evocato i Cavalieri per massacrare gli Elfi, solo per prendersi una futile vendetta su Grid!


Il respiro della viverna aveva trasformato la foresta in un mare di fuoco e Kir a malapena la evitò stando sul suo cavallo. I cespugli e i rovi ostruivano la vista di Kir mentre il suo cavallo bianco si faceva largo tra alberi e rocce. Gli occhi di Huroi si spalancarono, notando finalmente un piccolo corno bianco sulla fronte del cavallo.


“Un unicorno?”


La grandezza del corno era abbastanza piccola da scambiare l’unicorno per un cavallo. Considerandone la grandezza, non era ancora un adulto. Tuttavia, anche un unicorno neonato possedeva un valore astronomico. Per quanto ne sapeva Huroi, solo pochi PNG, che erano dei reali, possedevano unicorni.


“I ricchi sono veramente diversi!”


Huroi tornò in groppa alla sua viverna e si apprestò ad inseguire Kir, con Faker che si unì a lui dopo poco.


Kir si sentì fortemente minacciato dato che c’erano persone che lo inseguivano sia a terra che in cielo.


‘<em>Perché… Perché devo soffrire in questo modo?</em>’


Gli occhi di Kir, che sbucavano tra i suoi capelli arruffati, erano colmi di rabbia e paura. Aveva un aspetto misero. La maestosità del Re Mercante, che vantava la più alta reputazione dopo Grid, Kraugel, Agnus, Ares e così via, era da tempo scomparsa.






***






“Questa è una missione davvero spiacevole.”


Banus, uno dei Cavalieri di Kir, si stava lamentando.


Vicino a lui c’erano venti Elfi legati insieme. La sua missione era quella di massacrare e rapire le donne che non riuscivano a resistere. Anche se erano razze diverse, la missione affidatagli da Kir turbò Banus. Ad essere onesti, era stato toccato l’orgoglio di Banus. Era disgustato da come una persona importante come lui dovesse eseguire lo stesso compito di un bandito di terzo grado.


‘<em>Ho scelto di lavorare per la persona sbagliata.</em>’


Kir, gli aveva promesso una ricchezza enorme e l’onore. Quale era il più grande onore per un Guerriero? Era vincere un combattimento contro persone forti e famose. Sì, questo era ciò che gli aveva promesso Kir. Secondo Kir, Banus avrebbe lottato contro innumerevoli giganti. Ogni giorno sarebbe stato fantastico. Tuttavia, questa era la realtà.


“Tsk.”


Banus camminava mentre agitava la frusta che stringeva in mano. Serviva per affrettare gli Elfi che stavano camminando lentamente, dato che non volevano lasciare la foresta.


“Ouch!”


Gli Elfi si lamentavano mentre la loro salute diminuiva considerevolmente. Era del tutto diverso rispetto da quando i membri della Compagnia di Kir avevano colpito gli Elfi. Questo era un assaggio indiretto della forza di Banus. Banus avvertì gli Elfi,


“Non fate gli sciocchi e io non vi toccherò. La cosa andrà bene sia per voi che per me.”


“Dove sono gli altri Cavalieri e gli Elfi?”


In quel momento, un uomo dai capelli scuri scese dal cielo e bloccò la strada a Banus.


Banus vide lo sguardo dell’uomo, tagliente come quello di un uccello, e chiese,


“Re di Overgeared?”


In quanto mercenario, Banus desiderava soldi e ricercava campi di battaglia in tutto il continente. Prima di servire Kir era stato assoldato dal Regno di Eternal. In quella guerra aveva combattuto contro la Gilda di Overgeared. Banus non poteva dimenticare l’esperienza esilarante di quella volta. Era Toban il nome del paladino dalla pelle scura? Banus provava ancora emozioni nel ricordare la lotta contro colui che aveva ritenuto essere il guerriero più forte nella Gilda di Overgeared. Non aveva dimenticato di essere caduto dopo un combattimento durato un’ora, ma Banus era sicuro. Se non avesse tenuto occupato il guerriero di Overgeared, il precedente Regno di Eternal sarebbe stato occupato dalla Gilda di Overgeared molto più velocemente.


“Kuk! Kukuku! Esatto! Quindi, il mio Signore stava scappando da te?”


Gli enormi muscoli di Banus iniziarono a gonfiarsi.


“Ti ho osservato da lontano durante la guerra. Hai spazzato via centinaia di soldati. Eheh, va bene… Sarà emozionante! Ti ringrazio! Grazie per esserti mostrato di fronte a me!”


Banus ruggì e corse verso Grid senza esitazione.


I suoi muscoli, allenati per non essere tagliati da una lancia e che avevano bloccato la spada del guerriero più forte, erano combinati con la difesa dell’armatura leggendaria che gli aveva dato Kir. Con questi, Banus sferrò un colpo vigoroso a Grid.


“Ugh?”


Tuttavia, Banus provò dolore per la prima volta dopo anni. Rimase frastornato, ma resistette con la sua forza fisica, spingendo il pugno più a fondo nel petto di Grid. Il suo pugno possente possedeva la forza di un orco e aveva arrecato un danno significativo anche a Toban, il più forte tra i Guerrieri di Overgeared. In combinazione con il suo tirapugni di classificazione leggendaria, Banus si scontrò con l’armatura di Grid.


“C- cosa?”


Banus credeva di stare sognando. Il suo pugno non era riuscito nemmeno a scalfire l’armatura? No, l’armatura non era il problema. Innanzitutto, questa era stata ideata per difendere dagli attacchi. Banus trovò difficile credere che Grid fosse riuscito a mantenere la postura e a non volare via per il peso dietro al pugno.


“Questa è la forza di una Leggenda? Sapevo che saresti stato più forte di Toban ma non avevo compreso che lo saresti stato fino a questo punto…”


Banus era impressionato ed emozionato allo stesso tempo.


“È da tanto che non sono costretto ad usare questo potere!”


Urlò Banus e il suo mana iniziò a fremere intorno a lui.


Mentre la ferita di Grid guariva, i muscoli già gonfi di Banus diventarono ancora più grossi. In particolare, il suo braccio destro ora era grande tanto quanto quello di un orco.


“Da questo momento, inizia la vera battaglia!”


Banus ruggì con una eccitazione estrema. Dal suo volto traspariva la fiducia mentre usava la sua tecnica finale, che aveva inferto danni seri al Nono Cavaliere Rosso. Esatto. Le persone che si credevano essere le più forti erano sempre piene di fiducia… Finchè non venivano colpite da Grid!


“Rotazione.”


“Ugh!”


Era stato colpito dal suo stesso pugno…? Questa fu un’esperienza nuova per Banus, che cadde tossendo sangue. Poi, la spada di Grid arrivò al collo di Banus.


“Dove sono andati gli altri due Cavalieri e gli Elfi?”


Chiese Grid senza aspettarsi una risposta. Ammirava onestamente l’elevata difesa di Banus e il suo potere d’attacco, che aveva penetrato la difesa di Grid. Tuttavia, un PNG noto altamente fedele avrebbe scelto di morire piuttosto che rispondere. In realtà, tutti i PNG che servivano Grid non vantavano un fedeltà elevata? Beh, tutti tranne Minor.


Inaspettatamente, Banus rispose in modo cordiale,


“Potrai incontrarli se vai dritto. Io ho rallentato la marcia solo perché mi disgusta stare con loro.”


“…”


Grid era confuso dato che si era aspettato che Banus non rispondesse così presto. Stava esitando quando Banus rivelò la propria gola.


“Beh? Uccidimi.”


“…”


“Um? Cosa stai aspettando? Non hai ucciso decine di centinaia di persone durante la Guerra di Eternal? Uccidimi. Per un Guerriero, essere sconfitto non è diverso dal morire. Non ha più senso vivere.”


“… Sì.”


Grid inizialmente voleva sbarazzarsi di tutti i Cavalieri di Kir. Aveva pianificato di prendersi tutto da Kir. Era divertente che stesse esitando adesso perché provava una certa affinità dopo aver visto le abilità e l’atteggiamento di Banus. Alla fine, Banus diede un consiglio a Grid che stava sollevando la spada,


“Il Guerriero più forte che mi ha sconfitto. Gli altri due Cavalieri che stai inseguendo sono dei tipi di mostri completamente diversi. Dovrai fare attenzione. Kuku.”


Banus diventò cenere, lasciandosi dietro i tirapugni. Erano di classificazione leggendaria. La loro prestazione era enormemente bassa in confronto agli oggetti che Grid creava, ma potevano essere fusi e usati come materiale. Grid afferrò i tirapugni e liberò gli Elfi. “Tornate indietro. Le vostre famiglie e i vostri amici vi stanno aspettando.”


“Ecco…”


Un Elfo spaventato iniziò a parlare. Il suo nome era Deruyaru. Era una ragazza bellissima che ricordava un coniglio per le sue guance tonde e gli occhi grandi.


“Sono una dei 12 Te. La famiglia Deru… Vorrei ringraziarti in nome del mio popolo.”


“Potrai farlo più tardi.”


Non aveva ancora salvato nessuno. Grid lasciò Deruyaru e gli Elfi dietro di sé mentre correva nella direzione che gli aveva indicato Banus.


“Noe, Randy. Potete diventare il Re dei Morti?”


Dando ascolto ai vari avvertimenti, Grid si preparò al peggio.






Traduzione di Katia Yu La Rosa


Editing di Elena Calabrò
                                


                                



