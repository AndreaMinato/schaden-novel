---
title: Capitolo 835
pubDate: 2025-03-20T11:48:41.507Z
tags:
    - overgeared
---


“Anf! Anf! Anf! Coff…!”


Non importava quanto Kir corresse, non riusciva a vedere una via di fuga. La foresta, che aveva creduto essere uno scrigno del tesoro, ora era un inferno. Quei bellissimi fiori, gli alberi, l’aria fresca e la dolce fragranza della frutta, sembravano una maledizione ingannevole. Kir si poneva mille domande mentre mandava giù una pozione e controllava il livello della sua stamina.


Come era successo? Perché aveva incontrato Grid? Perché Grid gli era diventato ostile? Schiavizzare gli Elfi era davvero un così grande problema? Perché doveva provare questo dolore? E se Grid avesse pianificato tutta quella situazione?


‘<em>Ho forse fatto il gioco di Grid?</em>’


Da quando Grid aveva iniziato a pensarci? Forse da quando Kir aveva cominciato ad investigare sulla Foresta dell’Albero del Mondo?


“Ugh…!”


L’enorme ombra a terra fece palpitare il cuore di Kir. Sentì una pressione smisurata quando la viverna di Huroi volò sopra la sua testa.


“Pero! Evitalo!”


Il cavallo bianco, anzi no, l’unicorno balzò di lato come un granchio quando udì l’ordine di Kir. Quei movimenti erano impossibili per un cavallo normale. Le fiamme emesse dalla viverna si mossero dritte in avanti e avrebbero bruciato il punto in cui si sarebbero dovuti spostare.


Kir seguì il la scia di fuoco verso sinistra e deglutì.


‘<em>Una viverna non possiede un mana infinito.</em>’


Alla viverna rimanevano uno o due respiri di fuoco. Nel frattempo, l’unicorno, che era classificato come una delle cavalcature di grado più elevato, poteva usare la sua abilità di evasione dozzine di volte. Il mana base dell’unicorno superava di gran lunga quello di un drago!


‘<em>Io vivrò!</em>’


Kir non aveva tempo di sentirsi infastidito dal passato o di preoccuparsi del futuro. Il presente era più importante. Non voleva morire e dover affrontare l’orribile esperienza di perdere un’enorme quantità di punti esperienza e oggetti.


‘<em>In un modo o nell’altro ce la devo fare! In qualche modo devo tornare in città!</em>’


Si sarebbe vendicato per le perdite e la vergogna di quella giornata! Kir fece quella promessa perché c’era una cosa in cui credeva, i suoi tre Cavalieri.


Il Re della Forma Banus, il Re Oscuro Dias e il Dio Divoratore Phou erano le persone più forti che Kir avesse reclutato mentre girovagava per il continente in quanto Mercante. I PNG noti erano più forti dei membri di Overgeared al momento, specialmente di Grid e di Kraugel. Kir lo aveva saputo dal momento in cui aveva visto Piaro giocare un ruolo schiacciante durante l’assalto a Belial.


Per questo, Kir era certo che se si fosse impegnato per un altro anno e si fosse concentrato sulla crescita dei suoi tre Cavalieri, sarebbero diventati più forti di Piaro!


‘<em>Le possibilità sono infinite!</em>


Come Kir veniva apprezzato in quanto Re Mercante, Banus, Dias e Phou erano già definiti Re dai PNG locali quando Kir li aveva incontrati per la prima volta. Erano così potenti che erano al di fuori della categoria di un giocatore e avevano l’illimitato potenziale dei PNG noti. Non c’era da stupirsi che Kir avesse delle grandi aspettative su di loro.


‘<em>Se riuscissi a mettermi in salvo, è molto probabile che la Gilda di Overgeared invaderà la mia città. Chiederò supporto al Regno di Gauss, mi difenderò con i miei tre Cavalieri e poi mi trasferirò nell’Impero…</em>’


Kir iniziò a sorridere mentre pianificava tutto questo. L’invasione della Gilda di Overgeared probabilmente gli avrebbe portato beneficio.


Innanzitutto, era possibile rendere totalmente ostili il Regno di Gauss e il Regno di Overgeared. Poi, sarebbe riuscito a cambiare l’opinione pubblica sul Regno di Overgeared in negativo per aver invaso un altro paese e avrebbe potuto creare anche un’alleanza con i Regni più insicuri. Trasferirsi nell’Impero senza temere il Regno di Overgeared sarebbe stato un bonus.


‘<em>Non mi piace che il Primo Cavaliere stia con Grid.</em>’


Tuttavia, non sarebbe dovuto essere un grosso problema considerando che l’ambizione dell’Imperatore era di unificare il Continente. Kir prese questa decisione mentre muoveva il proprio corpo in avanti. Questo perché l’unicorno che lo stava trasportando saltava a caso. Ben presto Kir ne comprese la ragione. Qualcosa stava minacciando le zampe dell’unicorno. Se l’unicorno avesse saltato un attimo più tardi, le sue zampe sarebbero state tagliate.


‘<em>Questo è ridicolo!</em>’


Pensare che Huroi fosse sceso dalla viverna abbastanza velocemente per riuscire ad adeguarsi alla velocità dell’unicorno e brandire la sua spada…! Anche se era un ranker, non era un oratore? Kir si guardò alle spalle. Poi, il suo sguardo tremante vide la fonte dell’attacco.


“Faker!”


Quel Grid aveva tirato fuori la sua carta più forte! Un brivido scese lungo la spina dorsale di Kir. Mentre cresceva per diventare il Re Mercante, il punto più forte di Kir era stata la sua rete di informazioni. Nella tabella di ‘classificazione dei giocatori’ che aveva creato usando la sua ampia intelligenza, il potere di Faker rientrava nella classe S. Era dietro solo a giocatori come Grid, Kraugel, Agnus e Haster. Era paragonabile ai migliori giocatori quando si considerava soltanto il potere di uccidere. Erano entrambi giocatori alti in classifica ma Faker possedeva una forza completamente diversa in confronto alla classe B di Huroi.


‘<em>Non può essere!</em>’


Kir sapeva che non sarebbe riuscito a resistere dopo che fosse diventato il bersaglio di Faker e urlò in fretta,


“Pero! Usa Scatto Sfavillante!”


L’unicorno venne avvolto da una pura luce bianca e scomparve. Ad essere precisi, l’unicorno aveva fatto un movimento estremamente rapido. Era un’abilità potente che consumava gran parte del suo mana.


Faker guardò oltre la foresta quando rimase da solo.


“Pensi di poter sfuggire?”


Poi anche Faker scomparve da dove si trovava.


Huroi guardò i due dall’alto della viverna mentre mormorava tra sé e sé,


“Un unicorno… Sarebbe adatto al Padrone.”


Dalla foresta si sollevò del fumo nero.






***






Nella Foresta dell’Albero del Mondo, Dias corrucciò il volto quando Phou disse con tono alienato,


“Fame…”


Gli Elfi trascinati dietro di loro avevano espressioni terrorizzate. Tremavano perché avevano già assistito all’orripilante scena che avveniva ogni volta che Phou diceva di essere affamato e vennero sopraffatti dall’angoscia. Dias rimproverò Phou,


“Non hai appena mangiato? Non sono il tuo cibo. Sono i beni del Padrone.”


“Fame…”


Phou perdeva la ragione quando aveva fame e si preoccupava solo del suo stomaco. Sarebbe stato inutile provare a farlo ragionare.


“Sigh, fai quello che vuoi.”


Dias sollevo le mani. Non aveva alcuna autorità o potere su Phou e si arrese velocemente.


“N-No…!”


Gli Elfi diventarono pallidi come cadaveri mentre Dias si ritirava. Le lacrime riempirono i loro occhi, ma Phou li fissava semplicemente con la saliva che gli colava dalla bocca.


“Haaap!”


Il destino dell’Elfa che Phou aveva afferrato fu terribile. In un attimo venne divorata e diventò cenere.


Gulp! Un uomo aveva appena divorato un’Elfa alta 170 centimetri, eppure non c’erano segni di appagamento sul suo volto mentre ruttava. Il suo pasto non era ancora finito.


Era un disastro orribile per gli Elfi, che erano rimasti solo trenta. Tuttavia, non piangevano né imploravano più. Erano diventati pazzi per aver assistito alla vista raccapricciante delle loro famiglie e dei loro amici mangiati numerose volte. Ora, non riuscivano a provare neppure paura.


“Fame…”


Una delle Elfe perse conoscenza quando l’enorme mano di Phou accarezzò il suo corpo. Poi, quando Phou aprì la sua bocca e tentò di inghiottirla quattro mani dorate volarono avanti, brandendo i loro martelli. I martelli colpirono il collo di Phou e i grossi bicipiti in rapida successione.


Inoltre, un gatto peloso mosse le sue zampe corte e paffute e poi balzò fuori, in direzione di Phou, come un fulmine.


“Scarica Elettrica~! Scarica, miao!”


“Cosa stai facendo?”


Grid apparve subito dopo. Il suo mantello svolazzava come se stesse danzando. Nel suo sguardo, c’era un intento omicida mentre fissava Phou.


“Assassinio!”


Urlò Grid mentre brandiva la Spada dell’Illuminazione. Era convinto che il suo nemico si sarebbe irrigidito dopo essere stato colpito dal Mjolnir quattro volte in successione, così come dal fulmine di Noe. In più, Grid pensava che Phou si sarebbe bloccato dal mangiare l’Elfa e che la sua carne scoperta sarebbe stata colpita da Assassinio.


<em>Gulp!</em>


Nonostante questo, a differenza da ciò che Grid si era aspettato, Phou resistette alla rigidità e alla scossa elettrica. Invece, inghiottì l’Elfa, che stava mostrando un’espressione di speranza, e poi bloccò Assassinio con il suo palmo.






[L’abilità è stata neutralizzata.]






“Cosa?”


Phou possedeva una difesa che neutralizzava un’abilità leggendaria? Tra l’altro, usando solo le sue mani nude? No, come aveva resistito alla rigidità e alla scossa elettrica? Grid stava facendo un’espressione incredula quando Phou gli diede una testata.


“Non so chi sei, ma mi dispiace.”


Dias scosse la testa. Non dubitava sul fatto che l’uomo dai capelli corvini sarebbe stato sconfitto da Phou. Tuttavia, Dias si sbagliava.


“…”


L’uomo dai capelli corvini stava bene. Una delle mani dorate era volata in alto e aveva bloccato l’attacco di Phou. La mano dorata tremò e si irrigidì, mentre Grid lo fissava, carico d’odio.


“Tu, cane maiale!”


Un cane e un maiale, cos’era? Dias si grattò la testa confuso.


“Arte della Spada di Pagma!”


‘<em>Pagma?</em>’


“Ondata!”


Grid disegnò una mezzaluna rossa con la sua spada. Contemporaneamente, emerse un’onda di energia che colpì Phou.






[Hai causato 28310 danni al bersaglio!]






[Diminuiscono tutte le velocità del bersaglio.]






[Il bersaglio ha resistito.]






‘<em>Resistenza alla lentezza?</em>’


La Salute di Phou era ancora alta. Non ci fu alcun cambiamento nella barra della sua Salute, nonostante avesse ricevuto quasi 30000 danni.


‘<em>La sua difesa è piuttosto normale e la sua velocità base è lenta…</em>’


Grid indossò la Benda all’Occhio del Macellaio e rimase sorpreso quando osservò Phou. Questo perché il palmo di Phou, che era tre volte più grande di quello di Grid, stava volando verso di lui. Sarebbe  stato un disastro se le Mani di Dio non avessero risposto subito dato che Phou fu più rapido di ciò che suggeriva la sua stazza. Tra l’altro, dopo aver mangiato due Elfi, gli occhi sereni di Phou erano diventati furiosi. Era rimasto frastornato e arrabbiato dalla difesa di ferro di Grid.


“Queste mani… Attacco di Phou… Basta…”


Phou afferrò con fermezza una Mano di Dio, posizionandola nella sua bocca e cercò di inghiottirla. Tuttavia, provò un rifiuto istintivo.


Dias condusse gli Elfi lontano.


“Dato che hai usato l’Arte della Spada di Pagma, sei il famoso Re di Overgeared? Ma sei l’avversario di Phou? Quel ragazzo è un mostro nato da un gigante e un re troll. Nemmeno un essere umano trascendentale è in grado di ferirlo.”


La ferita sull’addome di Phou, causata da Ondata, stava già guarendo. Il suo potere di recupero era simile a quello di un troll. Il viso di Phou avvampò e ruggì rabbiosamente,


“Phou! Mostro! Noooooo!”


Le dozzine di Elfi, Randy, gli Scheletri Overgeared che erano arrivati tardi sulla scena e anche Dias barcollarono per il ruggito. Il potere del ruggito del Gigante portò via la forza dalle loro gambe.


“Divinità. Combinazione dell’Oggetto.”


D’altro canto, Grid stava bene.






[La Staffa di Belial e la Spada Fulminante Nata dall’Illuminazione e dai Forti Desideri saranno combinati!]






La Spada dell’Illuminazione e la Staffa di Belial vennero inglobate dalla luce e si combinarono in un oggetto solo.


Grid ora brandiva una sorta di lancia. Grazie agli effetti prodotti dalla combinazione degli oggetti, le fiamme nere e il fulmine rosso erano classificati come magia. Il danno magico era incrementato del 20% e il danno critico era aumentato del 150%. Questo era sufficiente per minacciare l’elevata Salute di Phou.


Il livello della Salute di Phou diminuì considerevolmente mentre si struggeva di dolore. Ma Grid?






[Per l’effetto dello Scudo di Belial, è stato creato uno scudo con 5000 punti salute.]






[Per l’effetto dello Scudo di Belial, è stato creato uno scudo con 5000 punti salute.]






[Per l’effetto dello Scudo di Belial, è stato creato uno scudo…]


…


…


Molti scudi neri sovrapposti iniziarono a ruotare intorno a lui. Erano in contrasto alle crescenti ferite su Phou.


“Male! Maaaaaleeee!”


Gli occhi di Phou avevano un’espressione folle e i suoi pugni colpirono in successione gli scudi che circondavano Grid. Tuttavia, fu come un veleno per lui.






[Hai subìto 9700 danni!]






[Lo scudo ha assorbito i danni.]






[Hai subìto 10.300 danni!]






[Lo scudo ha assorbito i danni.]






[Il bersaglio che ti ha attaccato è in stato di Paura. Ha resistito a Lentezza.]






Grid evitò la perdita di salute grazie allo scudo mentre Phou aveva perso il suo slancio.


“H- Hik! Phou… Phou ha paura…!”


Esatto. Phou era una persona forte, paragonabile a Piaro durante il tempo dell’assalto a Belial. Riusciva a resistere a molte alterazioni di stato, ma non era una Leggenda né era immune a tutte le alterazioni. Phou era vulnerabile a Paura. Dall’altra parte, Grid era di molto più forte di quello che era stato durante l’assalto a Belial. Sì, al momento era molto più forte di come lo era Piaro a quel tempo!


“Ira del Fabbro, Oscuramento.”


Grid si girò in semicerchio e tirò fuori tutta la sua forza. Perforò lo stomaco gonfio di Phou con una lancia invincibile.


“Evocazione del Cavaliere! Jishuka, Regas, Chris, Pon e Jude!”


Perché si era disturbato a chiamarli in una situazione in cui stava vincendo? Lo aveva fatto per assicurarsi che il lavoro finisse in modo pulito. Non aveva più spazio per sentirsi rilassato. Grid tagliò ancora una volta Phou e ordinò ai cinque Cavalieri che avevano fatto la loro apparizione,


“Uccidete quel bastardo! Salvate gli Elfi!”


Il ‘bastardo’ a cui si stava riferendo era Dias. I cinque Cavalieri sembravano dei tipi tosti, perciò Dias si sentì costretto ad indietreggiare per paura. Grid aveva mostrato che era di gran lunga superiore a Kir in ogni modo!


Traduzione di Katia Yu La Rosa


Editing di Elena Calabrò
                                


                                



