---
title: Capitolo 837
pubDate: 2025-03-20T11:48:41.508Z
tags:
    - overgeared
---


“Non ti perdonerò…! Mai! Mai!”


Urlò Kir mentre diventava cenere, il suo sguardo era carico d'odio e di desiderio di vendetta.


Tuttavia, Grid non si scompose. Sapeva che essere l’oggetto di un profondo rancore poteva portare alla morte. Avrebbe rischiato delle pericolose rappresaglie. Del resto, aveva avuto così tanti scontri in passato e già aveva provato rabbia e odio verso il suo avversario che non poteva non saperlo...


<em>‘...Ora vorrà vendicarsi.’</em>


Più potere otteneva, più aveva da perdere.


“È un bene spingerlo a tanto?”


“Perché non dovrebbe?”


Grid non rimpiangeva la sua scelta. I suoi occhi non mostravano alcun tentennamento mentre fissava Jishuka, visibilmente preoccupata.


“Ho fatto qualcosa di sbagliato oggi?”


Il Re Mercante Kir era un potenziale avversario, ma Grid aveva combattuto per una giusta causa. Dato che ormai si erano scontrati, sarebbe stato meglio distruggere Kir fino in fondo. Mostrare pietà avrebbe portato a dover affrontare poi delle rischiose ritorsioni. A quel punto, c’erano svariati giocatori che formavano molteplici alleanze e poi si tradivano andando in guerra l’uno contro l’altro.


“È una questione di sopravvivenza. Non voglio lasciare margine di manovra agli altri.”


Sì, Grid non poteva permettersi di mostrare alcuna debolezza. Qualcun altro si sarebbe fatto avanti per minacciare le persone a lui più preziose.


"Li annienterò così profondamente che non potranno nemmeno provare a vendicarsi."


Tagliò corto Grid, con sguardo glaciale.


I membri di Overgeared che lo stavano osservando deglutirono. Tuttavia, Chris aveva un’espressione luminosa sul volto. Una volta era stato il Capo delle Sette Gilde e conosceva le virtù che doveva possedere un leader.


<em>‘Un leader deve essere spietato con i suoi nemici.’</em>


Satisfy era un mondo dove vigeva la regola del più forte. Una persona gentile con tutti sarebbe stata divorata. Per quello Chris aveva giudicato ideali le qualità di Grid. Nel frattempo, Grid stava controllando le informazioni sull’Unicorno.






[Unicorno]






[Una creatura divina leggendaria del Continente Est. Particolarmente aggressiva, non facile da domare. Per temperamento amano le donne e detestano gli uomini.


Nome: Non presente


Livello: 189


Affinità: -110/100


Salute: 40,000/40,000


Mana: 80,000/80,000


Difesa: 1,980


Può essere equipaggiato con bardature da guerra.


Status: Triste e petulante


-Abilità possedute-


[Benedizione dell’Unicorno (Passiva)]


Aumenta le risorse per il recupero di tutti i cavalieri del 20%. Se il cavaliere è una donna l’aumento sarà del 30%.


[Scatto]


Percorre una distanza di sessanta metri al secondo per un massimo di tre secondi. In quel periodo Unicorno e cavaliere entreranno in stato di super armatura e resisteranno ad ogni condizione. Inoltre resisteranno ad alterazioni dello stato fisico. Se il cavaliere è una donna, l’Unicorno può arrivare fino a 5 secondi.


Tempo per il recupero dell’abilità: 2 minuti


Consumo di mana: 4,900


[Salto]


L’Unicorno può saltare fino a dieci metri. Eviterà tutti gli attacchi e gli ostacoli dal momento del salto.


Tempo di ricarica: 5 minuti.


Consumo di mana: 7,800


[Respingimento]


L’Unicorno attaccherà un bersaglio con il suo grande e meraviglioso corno. Il bersaglio verrà respinto indietro e subirà un danno fisso di 10.000.


Tempo di ricarica: 30 secondi.


Consumo di mana: 1,500


[Odio Maschile]


L’Unicorno odierà tutti gli uomini, indipendentemente dalla specie. Gli umani non fanno eccezioni. Se il padrone dell’Unicorno è un maschio, l’affinità continuerà a ridursi di 1 punto per giorno. Per poterla aumentare, il padrone dovrà tenere l’Unicorno in costante contatto con donne.]


(-Il Padrone, il quale mi ha dato tante fidanzate, mi ha abbandonato. Se voleva abbandonarmi, allora che mi abbandonasse. Perché mi ha dato via? Oltre al mio dolore, ha ferito anche il mio orgoglio. Ed è ancora peggio visto che il mio nuovo padrone è un maschio.)






“...”


Discriminazione di genere? Grid fissò confuso l’Unicorno.


La combinazione dell’aspetto elegante dell’Unicorno, unito al liscio pelo bianco, al lungo collo ed al corno meraviglioso non era male. Inoltre, i grandi occhi dell’animale erano completamente puri. L’aspetto non combaciava affatto con la descrizione.


<em>‘Un bug?’</em>


Che i dettagli della finestra di status fossero sbagliati? Grid si allungò per accarezzare il muso dell’animale. All’improvviso, l’animale sbuffò e colpì Grid con il corno.






[Hai subito 10.000 danni!]






“Ugh...!”


Quel danno era così strano per Grid, dotato di una difesa incredibilmente alta. Il volto si corrugò per il dolore mentre arretrava fissando l’Unicorno. Gli occhi dell’animale si rallegrarono mentre si avvicinava a Jishuka, leccandole il petto ben tornito e il bel volto con la lingua.


Jishuka non sapeva la realtà che si nascondeva dietro all’Unicorno e sorrise radiosa.


“È come un bambino che segue le persone. È fortunato. È un bel pet.”


“...Non hai notato che mi ha appena colpito?”


“Probabilmente è il suo modo di dimostrare affetto. Quale pet attaccherebbe il suo stesso padrone?”


Lo status dell’Unicorno cambiò nell’esatto istante in cui seppellì il muso nel petto di Jishuka, ascoltando la loro conversazione.






[Status: Felice]


(-Non pensavo che il mio nuovo ed orrendo padrone avesse una tale bella fidanzata. È un guadagno inaspettato.)






[L’affinità con l’Unicorno è aumentata di 10.]


“...”


Era disgustoso. No seriamente, cos’era quel cambio di atteggiamento una volta incontrata una donna?


<em>‘Gli sviluppatori erano ubriachi quando hanno creato gli Unicorni?’</em>


Grid ci pensò un po’ e poi decise che nome dargli. Non voleva essere rude nella scelta soltanto perché non gli piaceva la sua personalità.


“Corno Overgeared.”






[Hai dato un nome all’Unicorno.]






[Hai formato un legame con l’Unicorno.]






[L’affinità con l’Unicorno è tornata ad un valore normale.]






[Affinità: 0/100]






Che fosse felice di aver ricevuto un nome? Grid osservò meglio l’Unicorno, ritrovandosi a pensare che si trattasse di una creatura incredibilmente pura. Eppure, agli occhi dei membri di Overgeared, l’animale era sembrato così triste quando aveva perso il suo padrone.






***






“Grazie per averci salvati.”


Le 12 Te, Elfe del 12esimo clan, si inchinarono davanti a Grid. Era la prima volta che gli altamente orgogliosi Elfi si piegavano davanti ad un umano. Grid però era più imbarazzato che orgoglioso.


“Non c’è motivo di ringraziarmi. Ve l’avevo detto, no? Ho soltanto voluto ripagare il favore che Sticks mi aveva fatto.”


“Questo...”


Deruyaru, la quale aveva un aspetto incredibilmente giovanile anche tra gli Elfi, afferrò le mani di Grid e si rialzò. Quindi domandò, cauta,


“Quale è la tua relazione con il Saggio Sticks? Conosci il suo status attuale?”


Cento anni prima, l’onorevole alto Elfo Sticks aveva lasciato la foresta prima della tragedia che aveva diviso l’Albero Mondo in metà. Maschi e femmine si erano separati in villaggi intorno all’Albero e li abitavano ormai da decenni.


Le 12 Te avevano preso seriamente quella situazione. La natalità tra gli Elfi era decaduta ancora di più, ed erano preoccupate per la sopravvivenza della loro stessa specie. Tuttavia, persino il Re che si era allontanato con i maschi aveva continuato ad ignorare le preoccupazioni delle 12 Te. Era deciso a non riconciliarsi con le Elfe, le quali allo stesso modo detestavano i maschi.


Se soltanto il Saggio Sticks fosse ricomparso avrebbe potuto risvegliare lo spirito del Re e depositare le basi per riunire la loro specie…


Alle 12 Te mancava molto Sticks, e, in particolare, sentivano ancora più bisogno della sua presenza dopo l’incidente. Se Sticks fosse stato lì non sarebbero cadute nella trappola degli umani. Purtroppo non sapevano dove trovarlo. Grid spiegò,


“Sticks è un mio caro amico. Al momento si trova nel regno di Overgeared per aiutarmi.”


“Sticks si trova in un regno umano...”


Le Elfe si agitarono. La reazione lasciò Grid più confuse,


“Come è possibile che non consociate lo status di Sticks? Non si è recato qui recentemente?”


Sticks si era recato dalla Foresta per creare un antidoto per Khan. Tuttavia, le Elfe non sembravano esserne a conoscenza ed erano confuse almeno quando Grid, infatti avevano un’espressione perplessa.


“Sticks è tornato nella Foresta in tempi recenti?”


“Sì.”


“Questo...”


Le 12 Te sussurrarono tra loro dopo la risposta di Grid.


“È andato al villaggio del Re?”


“Sì. Sembra di sì.”


“Sono sicura che il terribile Re gli ha rifilato ogni sorta di bugie. Sticks non sarà nemmeno a conoscenza della situazione della Foresta.”


C’era solo una conclusione. Le 12 Te si voltarono verso Grid con volti seri.


“Per favore, puoi chiedere a Sticks di visitare la Foresta? Digli di non incontrarsi con il re, ma con le 12 Te.”


“Eh? S-sì. Ok.”


Cos’altro nascondevano gli Elfi? Doveva esserci una situazione molto seria se avevano appena definito terribile il loro Re. Grid non voleva averci a che fare perché sembrava una faccenda seccante. Eppure non poteva andarsene immediatamente. Non poteva ignorare la chiamata dell’Albero del Mondo!


<em>'Mi ringrazierà per aver salvato gli Elfi?’</em>


Se così fosse stato, allora forse avrebbe ricevuto un regalo? Grid si caricò di aspettative mentre si muoveva verso il villaggio sotto la guida degli Elfi. Lungo il percorso non notò i sentimenti di vuoto e ira che riempivano lo sguardo silenzioso di Beniyaru, così diversa dalle altre 12 Te.


Tuttavia, notò chiaramente la finestra di notifica che gli apparve davanti.






[Colui che conduce i defunti è rinato come Leggenda!]






[Il mondo precipiterà nel panico!]






Era un messaggio globale che annunciava la nascita di una nuova Leggenda. Il messaggio era decisamente diverso dal solito. Con la menzione “rinato” e “colui che conduce i defunti” solo una persona gli venne in mente. Lo sbalordito Grid e i suoi compagni si fermarono di botto,


“Agnus...”






***






『 Lo scultore Polacco, diventato famoso al momento del suo debutto, aveva rivelato di aver imparato a scolpire grazie a Satisfy. Esperti in ogni campo declamavano che era possibile imparare nuove abilità tramite il gioco. Infatti, molte organizzazioni e molti paesi stavano cominciando a cercare di coltivare nuovi talenti tramite Satisfy. Il gruppo S.A. ... 』


Il grande castello era immerso nel silenzio. Solo le voci che provenivano dal televisore echeggiavano nell’oscurità. In quel momento, la capsula si aprì. Un magro e pallido uomo si sollevò con addosso soltanto una vestaglia sul corpo nudo. Si trattava di Agnus. Lo sguardo stanco si fissò su un grande ritratto posto al centro della stanza. La donna che ritraeva sorrideva felice. Non c’era traccia degli eventi sfortunati e dell’infelicità che le aveva preso la vita.


“Tra non molto ci incontreremo di nuovo.”


Era finalmente riuscito a salire dalla classe nascosta Contraente di Baal fino al rango leggendario. Il risultato era stato ottenuto in tre anni di intensi sforzi. Agnus aveva finalmente ottenuto l’abilità ‘Creazione’ che tanto aveva desiderato.


“Caroline, sarò io a crearti.”


Non importava quanto altro avrebbe dovuto sacrificare, o se fosse realtà o menzogna. Voleva riportare in vita la sua amata, morta a causa sua. Solo allora quella realtà impoverita sarebbe divenuta la sua bugia. Agnus poggiò la guancia sul ritratto e si addormentò.






Traduzione di Erika Ortello


Editing di Elena Calabrò
                                


                                



