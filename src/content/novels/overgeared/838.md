---
title: Capitolo 838
pubDate: 2025-03-20T11:48:41.508Z
tags:
    - overgeared
---


Era come osservare cani selvatici con la rabbia. Le terribili Puzzole Kapen, con le fauci schiumanti, erano dei mostri così minacciosi da risvegliare le primordiali paure umane.


Mentre affrontava le Puzzole correndo sulle colline, Royman, una dei Cavalieri di Overgeared urlò,


“Arcieri! Correte e circondate l’area! I lancieri e i soldati scudati con me a prendere tempo!”


“Waaaaahhhhh!”


Le Puzzole apparivano alla periferia di Reinhardt ogni primavera ed erano di livello 277. La forza e il tremendo fetore erano un inferno per i cavalieri e i soldati del Regno Eterno. A causa dell’alto numero di morti che si ripeteva ogni volta senza eccezioni, ogni primavera si alzavano sempre più pietre tombali, evento che aveva dato origine al modo di dire “non ci sono più pietre nelle primavere di Eternal.”


Tuttavia, ora Reinhardt faceva parte del Regno di Overgeared. I cavalieri ed i soldati di Overgeared affrontarono le Puzzole senza timore. I loro corpi erano temprati grazie a Piaro!


“Haaap!”


Royman si mosse ancora più rapidamente delle creature, saltando su rocce, alberi e altri oggetti mentre conficcò il lato affilato del suo scudo triangolare a terra.


Mentre le Puzzole si stavano avvicinando, il suolo collassò come se fosse stato scavato dall’interno.


“...!”


Le bestie dovevano essere sensibili agli imminenti disastri ambientali, perché quelle che si stavano lanciando per le colline si fermarono con sorpresa. Prese alla sprovvista, rimasero a fissare, paralizzate, l’improvvisa slavina e una salva di frecce si abbatté su di loro. Royman e i soldati avevano guadagnato tempo per far posizionare gli arcieri.


“Bene!”


Le frecce di Jaffa colpirono le Puzzole facendole diventare cenere una alla volta. Colonne di luce si continuavano ad apparire su Royman e gli altri, segno che stavano salendo di livello.






***






“Ecco il segnale del gruppo di Sua! Le Puzzole della Valle Buren sono state completamente eliminate!”


“Il segnale dal gruppo di Bland! Le Puzzole del Campo Fortina sono state tutte eliminate!”


“Anche il Gruppo di Royman ha inviato il segnale!”


“Ok. La Sezione sud è stata pulita.”


Nelle baracche esterne, Lauel non poteva nascondere il sorriso soddisfatto mente guidava l’esercito con la mappa davanti a lui. Si ricordava la prima dolorosa primavera che avevano vissuto subito dopo la creazione del Regno di Overgeared.


Molti villaggi sul confine di Reinhardt erano stati distrutti da branchi di Puzzole e molte persone avevano perso le loro vite o erano stati costretti a fuggire. Era stato quasi impossibile  scacciarle, considerando che avevano un alto tasso di natalità e che i membri del Regno non erano poi così potenti all’epoca. Senza il supporto di membri come Pon e Regas, il danno sarebbe stato irreversibile.


Tuttavia, con il passare degli anni, il Regno di Overgeared era cresciuto molto. I talenti che Grid aveva portato dal Continente Est, le persone addestrate da Piaro, e l’esercito di Asmophel li rendevano la potenza militare più forte di sempre. Dopo aver respinto le spaventose Puzzole in soli due giorni, Lauel sentiva che la loro potenza militare era cento volte più schiacciante di prima.


<em>‘È una ricompensa che fa ardere l’anima.’ </em>


Lauel pensava che gli sforzi ed i sacrifici del passato valessero la pena. Si sentiva orgoglioso del contributo che aveva dato al Regno, nonostante gli avesse causato la perdita dei capelli.


<em>‘Tuttavia...’ </em>


Non era del tutto soddisfatto. Il Regno di Overgeared non era ancora al suo massimo splendore. L’Impero Saharan non era la sola minaccia. C’era anche quella relativamente più recente del Regno di Valhalla. Inoltre c’era anche un’altra persona.


<em>‘Agnus...’</em>


Pochi minuti prima era apparso un messaggio globale circa la nascita di una nuova Leggenda. Uno dei loro più potenti nemici era rinato come tale, e ciò rendeva Lauel nervoso. La responsabilità di far crescere la forza del Regno di Overgeared gravava ancora di più sulle sue spalle.


<em>‘Le cose si sono fatte piuttosto complicate.’</em>


Non era poi così difficile tirare ad indovinare che la classe di Agnus, Contraente di Baal, fosse salita fino al livello leggendario. Inoltre, essendo una classe specifica di crescita, non subiva alcun reset una volta raggiunto il livello Leggenda.


Lauel non si aspettava affatto che Agnus arrivasse a quel punto così in fretta. Era tutto dovuto al suo sistema di gioco. Qualcuno aveva detto che “Tra i migliori giocatori in classifica nessuno muore così tante volte quanto Agnus”. Agnus non era spaventato dalla morte. Morire su Satisfy significava incontrare il declino nella crescita, motivo per cui Lauel si era aspettato che il livellamento di Agnus sarebbe durato a lungo nel tempo.


<em>‘Eppure è andata al contrario...’ </em>


Lauel provò un brivido mentre pensava a cosa potessero significare le frequenti morti di Agnus.


<em>‘Significa che ha continuamente sfidato i contenuti del gioco anche se non con poche o nessuna informazione.’</em>


Agnus aveva seguito un sistema di gioco ad alto rischio ma con alte ricompense, nato più dal calcolo che dalla follia. Era il motivo per cui Agnus era rimasto settimo nella classifica per così tanti anni nonostante morisse così spesso.


<em>‘Ha i suoi standard. Può reggere tutto questo danno fino a che non trova una scorciatoia… Ha i suoi criteri...’</em>


Quella era l’unica conclusione che si poteva trarre. Nonostante le loro esperienze, Agnus non era così folle come sembrava essere in apparenza. Era forse ancora più forte di quanto Lauel stesso avesse immaginato? Tremò e deglutì al solo pensiero.


-Grid: Lauel. Manda qualcuno da Ruby e Scolaretta Sexy.


Il sussurro arrivava da Grid.


-Grid: Abbiamo bisogno che salgano di livello in modo da poter affrontare Agnus. Inoltre, triplica le offerte alla chiesa di Rebecca. Non mi importa se andremo in deficit, compenserò con il mio denaro personale. Abbiamo bisogno di più preti per combattere un'armata di Non Morti. E poi abbiamo dei PNG che hanno completato l’addestramento in accademia, non potremmo usarli adesso?


-Lauel: Sì. Ricevuto.


Le ansie di Lauel svanirono mentre rispondeva agli ordini ed alle opinioni di Grid. Agnus era più forte di quello che si aspettava? Chi se ne importa. Del resto, anche il suo Signore stava crescendo molto più delle aspettative!






***






Un albero torreggiante si ergeva nel cielo. Un centinaio di metri più lontano si trovava un villaggio elfico creato con dei fitti rami.


“Cosa?”


“È tutto a posto?”


Jishuka, Faker, Huroi, Pon, Regas, e Chris. I membri più importanti di Overgeared erano decisamente sorpresi e confusi mentre visitavano il villaggio con Grid. La causa era stato l’ordine del loro Re di muoversi, allontanandosi dagli affari e concentrandosi sulla loro crescita personale.


“È realisticamente impossibile. Guarda Jishuka e Chris. Dalla fondazione del Regno, sono rimasti in carica a Bairan e Reidan. Le due città diventeranno inutili se non compiono il loro lavoro.”


“È così. Il Regno precipiterebbe nel caos.”


Diventare un Lord era il sogno di ogni giocatore. Avrebbero potuto costruire il proprio territorio, accumulare grande ricchezza e potere basandosi sulle tasse che entravano dal loro dominio. Tuttavia, avere un grande potere significava avere anche grandi responsabilità.


I carichi di lavoro di Jishuka e Chris erano notevoli. Dando per scontato che giocassero a Satisfy almeno 14 ore al giorno, un quarto di quel tempo veniva speso nella gestione del territorio. Ed era lo stesso per tutti gli altri Lord. Ciascuno di loro aveva il proprio ruolo ed erano costretto a compiere il proprio dovere. L’intero Regno di Overgeared sarebbe piombato nel caos se membri come Jishuka, Crhis e Pon non avessero adempiuto ai loro doveri.


Ciononostante, Grid non era intenzionato a cambiare i suoi ordini.


“Va tutto bene. Negli anni passati, il Regno è stato in grado di svilupparsi grazie a voi, che avete sacrificato il vostro tempo. Ora è giunto il momento di mettere alla prova i nostri sviluppi.”


“E come?”


“Ho messo dei PNG a compiere il vostro lavoro.”


“Cosa?”


Lauel stava arrancando sin dalla fondazione del Regno di Overgeared. L’Amministratore Rabbit era l’unico PNG che potesse aiutare Lauel con quel lavoro. Trovare un PNG con talento nell’amministrazione era come cercare un ago in un pagliaio.


“Rabbit ha selezionato i talenti, e Sticks li ha addestrati all’accademia.”


Avevano addestrato persone per il lavoro di amministrazione, esattamente come Piaro e Asmophel avevano addestrato altri nell’arte militare.


“In questo momento, i talenti non ci mancano. Molto del lavoro che adesso state svolgendo in fututo potrà essere riassegnato a loro. Avete già sofferto abbastanza nel frattempo. Sono grato per il lavoro che avete fatto, e mi congratulo con voi per essere in grado di sfuggirne.”


Agnus era una persona aggressiva. Aveva avuto a che fare sia con i membri di Overgeared sia con quelli di Valhalla prima di diventare una Leggenda, e adesso non potevano prevedere quanto fosse diventato forte. Era probabile che avrebbe continuato a crescere. Grid doveva essere pronto.


“Come ho detto prima, anche voi dovreste concentrarvi sula vostra crescita personale. Non dovreste riuscire a salire fino alla vostra quarta classe di avanzamento?”


Lim Cheolho lo aveva già indicato chiaramente in una conferenza stampa. Una classe normale avrebbe potuto diventare potente quanto una nascosta grazie all’avanzamento di classe. All’epoca, Grid si era sentito deprivato in quanto classe leggendaria, ma adesso capiva che si era sbagliato.


<em>‘Significa che non sarò in svantaggio se tutti gli altri sono potenti.’</em>


Perché?


‘<em>Perché adesso ho i compagni migliori dalla mia parte.’</em>


Poteva essere forte, ma c’erano sempre persone talentuose nella Gilda Overgeared che eccellevano in alcune aree piuttosto che in altre. Grid credeva in loro e voleva affidarsi alle loro forze.


<em>‘Anche io devo diventare più forte…’</em>


Nel tempo che sarebbe servito ad una classe normale per diventare leggendaria...


<em>‘Io arriverò al livello mito.’</em>


Non era uno scherzo, né si trattava di parole dettate dall’arroganza. Grid aveva assorbito il potere dei Grandi Demoni e prodotto svariati oggetti mitici. Perciò stava considerando le sue possibilità. Domandò alla dolce Elfa di nome Deruyaru,


"A proposito dei miei compagni, possono mettersi a cacciare le specie antiche mentre rimangono qui nella Foresta?”


A parte gli occhi di Deruyaru, quelli delle 12 Te si spalancarono.


“Hai idea di quanto siano forti le specie antiche?”


“È troppo pericoloso, a meno che i tuoi compagni non siano forti quanto te. Saranno fatti a pezzi.”


“Giusto. Sarà un bene per noi se caccerete quei mostri, ma… Stai dando loro un incarico troppo oneroso. Per favore, dimentica quanto hai chiesto.”


Le 12 Te rifiutarono la richiesta, nonostante fosse loro molto simpatico.


Tuttavia, Deruyaru prese la parola in quel brusio.


“Non dobbiamo preoccuparci per i compagni di Grid. Sono tutti molto forti. L’ho visto io stessa.”


“...”


Ma gli umani, in origine, non erano delle creature deboli? Che si fossero sbagliate? Grid sollevò le spalle davanti alle confuse 12 Te.


“Ci sono dozzine di giovani che sono forti almeno quanto loro. Li chiamerò tutti quanti in modo che possiate cacciare. Ci sbarazzeremo delle specie antiche.”


“S-Sì...”


Era troppo assurdo per essere uno scherzo. Le 12 Te erano scosse mentre annuivano. Quindi una calda voice si levò nell’aria.


<em>[Figlie della foresta. L’umano è amato dalla Divinità della Luce. A lui ed ai suoi compagni va la benedizione degli Elementali</em>.]


Era l’albero Mondo. Grid e i membri di Overgeared in quel momento stavano vivendo un nuovo evento.


[L’Albero Mondo vi ha dato una grande benedizione!]


[Il giocatore Grid e tutti gli altri giocatori appartenenti alle forze di Grid potranno stipulare un contratto con gli Elementali. Tuttavia, si limiteranno agli Elementali di basso livello. L’attributo non può essere scelto. Verrà dato casualmente.]


[Il beneficio si applicherà soltanto ai membri esistenti. I nuovi membri non riceveranno questo beneficio.]


Grid sentiva che l’anima stava per uscirgli dal corpo quando ascoltò le voci tremolanti di Jishuka e di tutti gli altri.


“... Io ti adoro Grid.”


“Anche io...”


“Anche io.”


“...”




Traduzione di Erika Ortello


Editing di Elena Calabrò
                                


                                



