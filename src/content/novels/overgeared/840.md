---
title: Capitolo 840
pubDate: 2025-03-20T11:48:41.508Z
tags:
    - overgeared
---


[L’Elementale di basso livello del vento sussurra che renderà più veloci le tue frecce.]


[L’Elementale di basso livello del vento sussurra che farà diventare più leggera la tua lancia.]


[L’Elementale di basso livello del vento sussurra che farà diventare più leggera la tua bocca.]


“Perché la mia bocca?”


“...??”


Jishuka, Pon, e Huroi avevano stilato un contratto con gli Elementali del vento.


[L’Elementale di basso livello della terra promette di rendere il tuo corpo più solido.]


Regas riuscì a contrattare con un Elementale di terra.


Erano un po’ delusi dopo aver visto Grid contrattare con un Elementale avanzato, ma nessuno osò esprimersi. Del resto, se non fosse stato per Grid, nessuno di loro avrebbe avuto nemmeno l’opportunità di fare un contratto. Era un onore contrattare persino con gli Elementali di basso livello.


<em>‘Bene.’</em>


Jishuka e Pon ottennero un aumento della velocità di attacco e dell'accuratezza, mentre Huroi ottenne una parlantina più veloce sempre grazie agli Elementali di Basso livello del vento. Regas era soddisfatto che quello di terra avesse aumentato la sua difesa e la sua resistenza. Era particolarmente felice perché la bassa difesa era sempre stata il suo punto debole.


Contemporaneamente, Faker e Chris furono più fortunati.






[Gli Elementali di basso livello del vento capiscono che sei più veloce di loro e si ritirano frustrati.]






[Gli Elementali di livello intermedio del vento sussurrano che con te potrebbero divertirsi.]






[Tutti gli Elementali di basso livello percepiscono in te le qualità di un tiranno e scappano.]






[L’Elementale di livello intermedio della terra promette di saper gestire la tua indole feroce.]






Dopo aver visto che qualcuno riusciva a contrattare con gli Elementali intermedi, Chris ipotizzò che per contrattare con Elementali di livello superiore era necessario avere una “classe di alto livello”. Infatti tra quelli che erano riusciti a contrattare con gli intermedi, Faker aveva ricevuto la seconda classe ‘Studente del Maestro delle Ombre’ dopo la morte di Khan mentre Chris aveva la seconda classe ‘Tiranno.’


“Deve essere così. Se no, perché Grid sarebbe riuscito a contrattare con uno spirito avanzato?”


“Mhmm... Lo sapremo per certo quando vedremo il risultato del contratto di Yura.”


La Cacciatrice di Demoni Yura sarebbe riuscita a contrattare con un Elementale avanzato come Grid? Lui e tutti gli altri membri di Overgeared erano carichi di aspettative.






***






Una fitta nebbia s’innalzava dal fiume velenoso. Era talmente pericolosa da causare lo status avvelenato a chiunque la respirasse. I vulcani nella zona erano attivi e la terra tremava a tal punto da far perdere l’equilibrio. La lava ribollente scioglieva la pelle con il solo calore, impedendo qualsiasi forma di vita.


Era il 32esimo Inferno. Era caduto in preda al caos dalla morte del suo regnante, Belial. Le creature erano fuori controllo e i residenti avevano da tempo lasciato le loro case. Tutto ciò che restava erano affamate creature demoniache che vagavano senza meta. In quel posto ora riecheggiavano numerosi colpi di pistola.


Bang! Bang Bang!


Ad ogni sparo una bestia demoniaca veniva abbattuta. Dozzine di colonne di cenere grigia continuavano a sollevarsi nella nebbia. I mostri vedendo i loro simili venire uccisi, perdevano il loro spirito combattivo e quando fuggivano con le code abbassate sembravano dei cuccioli impauriti.


Tuttavia, la bellissima donna non ne mancò nemmeno uno. Balzava tra i mostri in fuga conficcando la sua spada nelle loro fauci. La pelle candida della Cacciatrice di Demoni era  rossa del sangue dei suoi avversari.


“Sigh…Sigh…”


Qualsiasi comunicazione con gli umani era bloccata nell’Infermo ed era impossibile vivere da solo in quel paesaggio desolato senza uscire di senno.


Yura non aveva mai perso la sua compostezza, a parte quando aveva avuto a che fare con Grid. Tuttavia, la vita nell’Infermo era dura. Il suo corpo e la sua mente erano spossati. Ora non sapeva nemmeno dire se l’urlo che continuava a risuonare nella sua testa fosse vero o falso ed i suoi pensieri erano confusi.


Tuttavia Yura continuava ad avanzare. Camminava senza sosta in quello che, ormai da vari mesi, era un paesaggio monotono e immutabile, puntando la sua pistola alle bestie demoniache.


Bang!


Da tempo era qualificata per ergersi allo stesso livello di Grid. Yura voleva sentirsi orgogliosa ancora una volta. Desiderava con tutte le sue forze tornare ad essere la migliore e dimostrare che la Classe Cacciatrice di Demoni che aveva selezionato non fosse carente se paragonata a Maestro di Spada e Successore di Pagma. Non voleva vergognarsi davanti a Grid. Inoltre, non voleva essere un peso per lui dopo aver abbandonato la Chiesta di Yatan per il Regno di Overgeared.


“...?”


Yura si fermò e sbattè le palpebre. Aveva notato una variazione nel paesaggio che era rimasto uguale per mesi. Riuscì ad avvistare i lontananza un castello nero avvolto dalla nebbia.


<em>‘Il Castello di Belial?’</em>


Si domandò mentre la luce del castello si rifletteva nei suoi occhi.


Sperava di trovare qualcosa in grado di aiutarla nel castello ormai senza padrone. Forse si sarebbe imbattuta in dei mostri feroci, ma era sicura che ne avrebbe ricavato un tesoro in grado di farla crescere ancora di più. Erano delle aspettative ragionevoli viste le dimensioni del castello del Grande Demone.


L’enorme cancello polveroso si spalancò subito al tocco di Yura.


“...”


Yura socchiuse gli occhi mentre osservava lo scenario intorno al castello. Che le bestie si fossero mangiate a vicenda per la fame? L’esterno del castello era carico del fetore di corpi in decomposizione. Yura avanzò cautamente. Mentre la distanza che la separava dalle porte di ingresso si faceva sempre più ridotta, cominciò a percepire qualcosa. Non si era sbagliata.






[L’intuizione del Cacciatore di Demoni ha percepito una potente energia demoniaca.]






[Entrerai nella posizione Preparati a Morire. I proiettili di energia magica avranno un aumento del 10% nella velocità di creazione e la difesa aumenterà del 15%. La resistenza magica aumenterà del 20%.]






Il fatto che quell’abilità passiva non si era più attivata da quando aveva affrontato il 32esimo Grande Demone Belial le suggeriva che il dono dietro quella porta sarebbe stato più grande delle sue aspettative. Yura deglutì, cercando di controllare i propri pensieri.


<em>‘Sono ormai oltre il livello 300.’</em>


Quello era l’Inferno, un luogo che massimizzava le capacità del Cacciatore di Demoni. Yura non era più la stessa che aveva affrontato il raid del Demone Belial. Riconobbe i suoi miglioramenti superando così le sue paure e spinse la porta arrugginita con le sue piccole mani delicate. Quella emise un cigolio fastidioso mentre si apriva, ma fu ‘l’uomo’ seduto sul trono nella sala oscura che le fece scorrere un brivido lungo la schiena.


“Perché sei qui?”


Domandò Yura con voce tremante mentre si rivolgeva all’uomo sul trono. L’ultima volta che era stata così scossa era stato quando aveva affrontato Grid.


Perché? Perché Grid andava sempre oltre le sue aspettative. Esatto, proprio come in quel momento.


“Danza della Spada di Pagma.”


L’uomo si alzò e fece uno, poi due passi, prima di iniziare a danzare. Gli occhi splendenti, come quelli di predatore, erano fissi su di lei.


“Ondata Trascendentale della Cuspide Assassina Collegata.”


L’atroce aumento di energia si mosse in un lampo, andando a colpire Yura.


“...!!!”


L’enorme castello, simbolo della supremazia del 32esimo Grande Demone, collassò come un castello di sabbia.






***






Negli anni precedenti, i membri di Overgeared avevano sfruttato attivamente la reputazione e le abilità di Grid. Avevano chiamato a raccolta la gente usando il suo nome e Lauel aveva selezionato dei talenti da far unire al Regno di Overgeared.


Ora la Gilda contava di 620 persone. Era sbilanciata visto che più della metà di loro aveva delle classi orientate alla produzione. Tuttavia, era una cosa normale dato che l’esercito del Regno dava più valore alle classi di produzione che a quelle di combattimento.


“Tutti i Fabbri hanno stipulato contratti con Elementali del fuoco?”


“Sì. Anche Panmir.”


“Merda… perché io sono l’unico con un Elementale di luce? Il Successore di Pagma non è forse un Fabbro?”


Grid era molto più ossessionato dal Duca del Fuoco di quanto immaginasse. Non poteva farne a meno visto che si era messo sulle tracce di Pagma.


Lauel cercò di tirarlo su di morale.


“È di una classe più alta, no? Ho sentito che sono gli Elementali della famiglia reale. Non ti sembra persino meglio di un Elementale di fuoco? Stai tranquillo e sii soddisfatto.”


“Lo so. Solo che non è molto buono se il bersaglio non ha l’attributo oscurità.”


“L’acqua non è forse il nemico del fuoco? Quale risultato ti avrebbe mai dato il 100% di soddisfazione?”


“No, pensaci. Quanto sarebbe comodo se avessi avuto un Elementale del fuoco? Potrei stare più tranquillo mentre creo strumenti e sarebbe più facile cuocere del riso mentre si sta viaggiando.”


“... Comunque tu mangi solo carne essiccata.”


Grid continuava a restare imbronciato, perciò Lauel smise di cercare di confortarlo e guardò all’esterno. Centinaia di membri di Overgeared erano in piedi davanti all’Albero del Mondo. I loro contratti con gli Elementali erano andati a buon fine e festeggiavano acclamando il nome di Grid.


“Ad ogni modo, è veramente un successo. Ogni volta mi ritrovo ad ammirare le tue performance.”


“Hai siglato anche tu con un Elementale?”


“Certo. Ho seguito l’attrazione della mia anima e comunicato con un Elementale appena entrato nella Foresta.”


Mentre osservava il volto sorridente di Lauel, Grid domandò cauto,


“Hai fatto un contratto con uno spirito oscuro?”


“Esatto. Ho esitato per un momento tra fuoco e buono per via del Drago della Fiamma Nera sigillato nel mio braccio, ma alla fine ho optato per l’Elementale di oscurità.”


“Folle!”


A quel punto, il sistema di gioco si era fatto inquietante. Sembrava penetrare perfettamente nella personalità del bersaglio. Lauel chiese una conferma finale a Grid,


“Se i membri della Gilda compongono gruppo da otto, possono cacciare le specie antiche come gli Orsi-lupo. Sei sicuro che non ci sia nulla di sbagliato in questo ordine?”


“Sì.”


“Sai che con la forza dei membri di Overgeared potremmo provare di nuovo il raid di Belial?”


“Sì.”


“Gli Orsi-lupo sono così forti?”


“Sono forti. È per questo che lascio Mercedes e Jude. Si prenderanno la responsabilità per la sicurezza della Gilda mentre i membri sono fuori a cacciare e crescere insieme nella Foresta.”


“Vuoi veramente… Vuoi veramente andare da solo?”


Grid aveva dichiarato che avrebbe invaso e distrutto la città del Re Mercate Kir da solo. Lauel non poteva che esser preoccupato. Anche se Grid aveva già affrontato i migliori Cavalieri di Kir c’erano comunque migliaia di soldati nella città. Potevano esserci centinaia di giocatori. C’erano dozzine di player di alto livello che erano legati a Kir a causa degli equipaggiamenti che avevano ricevuto da lui. Era plausibile andare da solo a sconfiggerli? Anche se sapeva quale fosse la forza di Grid, Lauel pensava che fosse impossibile.


Grid fece spallucce.


“Non ti preoccupare. Sono diventato più forte.”


Le possibilità di fuga di Kir erano svanite nell’esatto momento in cui Agnus era diventato una Leggenda. Doveva ridurre il Re Mercante in ginocchio, così che non sarebbe più riuscito a recuperare le perdite. Era normale, considerando la personalità di Kir.


“Devo sbrigarmi. Kir potrebbe già essere entrato in contatto con Agnus.”


L’Impero Sahara, Immortal, la Chiesa di Yatan e i Grandi Demoni...


Grid non aveva alcuna intenzione di dimenticarsi nemmeno il più piccolo particolare nell’inevitabile guerra in arrivo. Grid, determinato, lasciò la Foresta dell’Albero del Mondo e si diresse verso la città del Re Mercante Kir.






Traduzione di Erika Ortello


Editing di Elena Calabrò
                                


                                



