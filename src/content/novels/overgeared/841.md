---
title: Capitolo 841
pubDate: 2025-03-20T11:48:41.509Z
tags:
    - overgeared
---


[Hai subìto un danno catastrofico!]


[Una Leggenda non muore facilmente. Puoi resistere a tutti gli attacchi per 5 secondi con un minimo di salute.]






“U- Ugh!”


Tra le macerie del castello, Yura si sentì frastornata. Perché Grid si trovava in un luogo simile? Perché l’aveva attacca? Inoltre, era stata quasi uccisa da un singolo attacco? Mai avrebbe immaginato di trovarsi quella situazione. Le risultava difficile fare dei ragionamenti chiari a causa della confusione che la sommergeva come uno tsunami. La sua forza di volontà si piegò. Non sapeva cosa stava facendo, in che situazione si trovava e cosa doveva fare.


‘<em>No.</em>’


Yura digrignò i denti e recuperò il controllo. Al momento, Grid non aveva motivo di recarsi nell’Inferno. L’avversario che l’aveva attaccata non poteva essere Grid.


Esatto.


‘<em>Questa persona non è Grid.</em>’


La sua confusione si dissipò. Yura si mosse tra le macerie del castello. Poi, si confrontò con la persona misteriosa che l’aveva quasi condotta alla morte con un singolo colpo.


“Grid…”


Gli occhi di Yura si spalancarono mentre confermava il nome della persona misteriosa. Era ‘Grid’ il nome che compariva sulla sua testa. Tuttavia, c’era qualcosa che lo rendeva chiaramente diverso da Grid. Aveva il simbolo di un PNG noto.


“Che significa questo?”


Perché esisteva una versione PNG di Grid  perché si trovava nell’Inferno? Nel mezzo della sua confusione crescente, Yura fece diverse ipotesi.


‘<em>È la magia nera di Yatan?</em>’


Stavano cercando di assassinarla per aver tradito la Chiesa?


‘<em>Forse esiste un essere demoniaco in grado di copiare l’aspetto della gente…</em>’


Ad ogni modo, era un nemico. Yura bevve una pozione e puntò la sua pistola alla testa di Grid.


“Domanda.”


L’essere demoniaco che aveva preso in prestito l’aspetto di Grid, parlò con una voce che assomigliava a quella di Grid,


“Sei un essere umano? Sei lo stesso tipo di creatura di Grid?”


“…!”


Quella domanda fu sufficiente per aumentare la confusione di Yura.


“Conosci Grid?”


Le domande del suo avversario continuarono.


“Sorpresa. È la prima volta che vedo un umano qui.”


“…”


“Domanda. Grid può venire qui?”


Conosceva Grid e ne era ossessionato? Yura ascoltò la domanda e chiese,


“Stai cercando una persona di nome Grid?”


“Risposta. Esatto.”


“Che relazione hai con lui?”


“Risposta. Nessuna relazione.”


“Allora perché lo stai cercando?”


“Risposta. Devo ucciderlo.”


“Perché?”


“Risposta. Sono nato con lo scopo di uccidere Grid.”


“Tu… Chi sei?”


“Subdolo. Grid?”


“…”


Yura sollevò la testa. Era intimorita nonostante il fatto che l’uomo di fronte a lei avesse lo stesso aspetto, voce e nome di Grid. Ma non aveva paura perché era un forte avversario. Si trattava di un timore atavico. L’uomo inclinò la testa e chiese,


“Domanda. Ha qualche significato questa conversazione?”


“…”


Yura indietreggiò. Non si trattava di un mostro non identificato dall’ego smisurato, ma una bomba che lei non era in grado di gestire. Perciò, si girò e scappò via.


“Danza della Spada di Pagma, Fiore.”


Apparvero dozzine di lame di energia che ricordavano un fiore.


“…!!”


La vista di Yura lampeggiò di rosso. Ancora una volta, il colpo sferrato le causò una grave ferita. Fortunatamente, la sua salute era ancora nelle decine di unità. Scappò dalle rovine senza guardarsi indietro. L’uomo nella sala non la inseguì. Piuttosto, ripose la sua spada arrugginita nel fodero e mormorò,


“Difficoltà. Bisogno di trovare una nuova casa…”


Chi era? Non ci aveva mai pensato. Sapeva solo che doveva uccidere Grid.






***






“Ce la farò in modo che quel criminale non possa più darmi fastidio! Sarà divertente, sarà molto divertente! Come fanno ad essere così incompetenti gli altri giocatori in classifica, tanto da seguire da quel folle?”


Penan era una piccola città all’estremo est del Regno di Gauss con una popolazione di 30.000 persone. Si trattava di una città che il Re Mercante Kir aveva comprato per l’enorme cifra di venti milioni di monete d’oro. Aveva pagato dieci milioni in contanti, ma non aveva pensato potesse essere uno spreco di soldi.


Se avesse sviluppato la città come pianificato, sarebbe riuscito a recuperare il suo investimento in sette anni di gioco, trasformandolo poi in un guadagno extra. Eppure, ora era solo uno spreco a causa di Grid. Il primo progetto su larga scala che avrebbe posto la prima pietra per i suoi profitti futuri era diventato un fallimento per via dell’intromissione di Grid. Quella mattina, aveva perso più soldi di quanti ne valesse quella città.


A Kir dava molto più fastidio la mancanza di lungimiranza di Grid che la sua malvagità.


“Stupido bastardo! Non sapeva che unendosi a me ne avrebbe ricavato un enorme profitto? Perché ha dovuto farmi stancare così tanto facendomi diventare un suo nemico?”


Succedeva sempre così. La scarsa intelligenza lo disgustava. In breve, Grid era come un tumore da estirpare. Al ricordo di Grid, Kir provò risentimento e irritazione quando ricevette buone notizie.


“Il Conte Taru ha promesso di dare supporto con le sue truppe.”


“Va bene. È naturale.”


Inizialmente, Penan era una delle innumerevoli città del Conte Taru. Kir gli aveva dato un’ingente quantità di soldi per poterla acquistare.


“Quanti soldi gli ho dato? Non può rifiutare la mia richiesta se possiede una coscienza.”


Kir si trovava in una condizione pericolosa perché aveva perso molte truppe e tre Cavalieri per colpa di Grid. La sua priorità era di arruolare più truppe possibili. Doveva espandere velocemente i suoi affari per recuperare i soldi persi, ma ciò richiedeva la forza. Non appena era risorto, aveva contattato Immortal per assicurarsi un po’ dei rinforzi militari.


“Non pensavo ci saremmo incontrati in questo modo.”


La porta si aprì e apparve un uomo dai capelli bianchi. L’uomo, che strinse la mano di Kir, era Veradin.


Il Re Mercante Kir sorrise in modo luminoso e lo accolse calorosamente.


“Ti ringrazio per aver accettato l’invito.”


“Sono io ad essere grato.”


I membri di Immortal non avevano più un posto dove stare a causa dell’ordine di uccisione emanato dal Regno di Overgeared. Era difficile trovare un luogo sicuro dove andare, dato che erano sempre inseguiti dai giocatori. Poi, avevano ricevuto un invito dal Re Mercante Kir. Era una proposta per restare nella città di Kir.


Veradin affrontò Kir e sorrise.


“Sei stato colpito da Grid?”


“… Cosa?”


Kir non aveva detto nulla su cosa avesse affrontato e sul perché avesse chiamato Immortal. Perciò perché aveva fatto il nome di Grid?


Veradin alzò le spalle al confuso Kir.


“Non sei famoso nel mettere i tuoi interessi prima di tutto? Se ti fossi trovato in una situazione normale, non ci avresti invitato inimicandoti Grid.”


Sì, Kir non avrebbe fatto nulla contro Grid a meno che non fosse stato un idiota. Ecco perché Veradin aveva supposto che Kir fosse stato già colpito da Grid. Kir sospirò profondamente.


“Beh… Non intendo nasconderlo. La tua supposizione è esatta. Sono stato colpito da quel dannato Grid e ho un debito da ripagare.”


Gli occhi di Veradin si illuminarono.


“Interessante. Perché non mi racconti di più?”


“È iniziato tutto con…”


Kir aveva bisogno della cooperazione di Immortal e fu costretto a renderli un alleato perfetto. Per questo, spiegò in dettaglio cosa gli fosse accaduto. Tuttavia, minimizzò i danni che aveva subito e nascose la sua relazione con la Chiesa di Yatan. Poi, la lunga spiegazione terminò.


“Sì. Hai affrontato molte problematiche. Hai anche subìto danni dal cattivo chiamato Grid. Va bene. Immortal resterà qui e ti aiuterà. Le vittime dovrebbero aiutarsi. Altrimenti, chi lo farà?”


Veradin diede a Kir una risposta soddisfacente.


“Renderemo questo luogo il nostro campo base e faremo del nostro meglio per seguire le tue istruzioni.”


“Bene. Anche io darò supporto a Immortal fornendo oggetti. A proposito… Che mi dici di Agnus?”


In realtà, era stato per Agnus che Kir aveva pensato subito a Immortal. Il messaggio mondiale che diceva che Agnus era diventato una Leggenda aveva dato speranza a Kir. Immaginava che sarebbe stato più facile vendicarsi di Grid se avesse avuto Agnus al suo fianco. Comunque, non riusciva a vederlo da nessuna parte. la risposta vaga di Veradin lo turbò,


“Agnus è famoso, eh? In questo momento, vaga liberamente per il Continente e si gode il momento.”


“E l’ordine di uccisione?”


“Qual è l’utilità di un ordine di uccisione contro di lui? Chi oserebbe ferire Agnus se non Grid stesso?”


“Ahah! Capisco.”


“Sì, non preoccuparti. Agnus giungerà dopo avremo risolto svariate faccende.”


Quella era una bugia. Veradin aveva perso la fiducia di Agnus a causa dell’invasione a Reinhardt, perciò l’atteggiamento di Agnus nei suoi confronti ora era molto diverso rispetto al passato. Non gli aveva lasciato alcun compito e aveva ignorato completamente Immortal. Tuttavia, Veradin non poteva ammetterlo. Era ovvio che Immortal non sarebbe stato nulla senza Agnus. Inoltre, credeva che Agnus sarebbe tornato di nuovo, un giorno.


“Parliamo dei piani futuri?”


“Prima di tutto, accumulerò più i soldi. Li rastrellerò da ogni tipo di zona commerciale, con qualunque mezzo e metodo. Poi, svilupperò talenti e armi.”


“Tutto questo per difenderti da Grid?”


“Non sarà sufficiente. Devo portare via tutto a Grid.”


“Ahah! È un modo di pensare eccezionale. Va bene. Uniamo le forze per sconfiggere Grid.”


“Sarà sufficiente sconfiggere Grid? Annienteremo tutto. Ahahah!”


Il suono delle risate dei due uomini riempì l’ufficio decorato con colori accesi.


I due pianificarono la vendetta su Grid ed erano convinti che sarebbe stata fattibile. Dopotutto, più forte il Regno di Overgeared diventava, più persone diventavano gelose di loro. Perciò, Kir e Veradin erano fiduciosi di poter calpestare il Regno di Overgeared.


Proprio di quello erano preoccupati Grid e Lauel. Non potevano concedere alcuno spazio a persone che erano già state dei nemici.


“K- Kir!”


“Veradin! Lui è qui!”


“…?”


Veradin e Kir chiusero la bocca e si irrigidirono allo stesso momento. Le loro facce impallidirono mentre i loro compagni si apprestavano a spiegare la situazione.


“Cosa?”






***






“Quella volta, mi sono distratto.”


“Vero.”


Boutian e Arisa, i due ranker più alti che appartenevano alle forze del Re Mercante Kir, mandarono il replay del combattimento nella foresta.


“È stata una vergogna quando ho tentato di usare la magia per spazzarlo lontano. Sarebbe stato sufficiente legargli i piedi.”


Se avesse bloccato i movimenti necessari per la Danza della Spada di Pagma, il potere di Grid si sarebbe indebolito molto di più. Avevano analizzato i punti deboli di Grid nei video della Competizione Nazionale, ma non erano stati capaci di sfruttarli a loro piacimento.


Boutian era pieno di frustrazione mentre Arisa confessò onestamente.


“Abbiamo fatto molti errori. Ho pensato troppo a Oscuramento e ho abbassato la guardia. Sarebbe stato più facile se avessi fatto del mio meglio fin dall’inizio…”


Poi Tarot, che sedeva in silenzio tra i due, rise.


“Avreste dovuto portarmi con voi. Avrei cacciato Grid facilmente. Non è così?”


Tarot era una persona con Oscuramento, come Grid. Aveva ottenuto un enorme potere durante la missione del Grande Demone e si era evoluto in un mezzo demone. Anche Boutian e Arisa provavano un profondo rammarico per il fatto che non avesse incontrato Grid.


“Ah, sarebbe stata l’occasione per cacciarlo e ottenere dei bonus.”


“Non potevamo farci nulla. Avevi una missione separata.”


“Quello è stato un errore fin dall’inizio. Se aveste aspettato fino al termine della mia missione, non avreste subito una tale umiliazione… Uh?”


Tarot stava biasimando la stupidità di Kir quando si lasciò scappare un suono di confusione. Si strofinò gli occhi un paio di volte prima di puntare il cancello.


“Quello non è Grid?”


“Cosa?”


Boutian e Arisa si accigliarono nello stesso momento. Pensavano che Tarot stesse scherzando in un momento serio. Tarot si leccò le labbra come se avesse un pasto prelibato di fronte a sé.


“Ah, quant’è pessima la vista di un umano? Sono trascorsi un paio di mesi da quando non sono più un umano e me ne ero dimenticato.”


“Cosa stai facendo?”


Boutian e Arisa si sentirono confusi quando Tarot usò improvvisamente Oscuramento. Sfortunatamente, Tarot non stava scherzando. Tirò fuori una spada rossa e balzò verso l’ingresso. Poi, volò una spada bianca di luce che perforò il suo sopracciglio.


“… Eh?”


Tarot rimase sbalordito mentre perdeva metà della sua salute con un colpo. Aveva perso lo slancio e cadde impotente. In seguito, un uomo gli passò accanto e Tarot fu colpito da centinaia di lame di energia, diventando cenere.


Boutian e Arisa urlarono di corsa,


“E- Emergenza!”


“Riunite subito l’intero esercito!”


“Spada del Massacro delle 100.000 Armate.”


“…!!”


I campanelli d’allarme risuonarono come se fosse apparsa una bestia selvaggia in città.






Traduzione di Katia Yu La Rosa


Editing di Elena Calabrò
                                


                                



