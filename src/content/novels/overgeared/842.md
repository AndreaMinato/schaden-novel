---
title: Capitolo 842
pubDate: 2025-03-20T11:48:41.509Z
tags:
    - overgeared
---


Satisfy offriva una libertà incredibile e aveva un mondo così vasto da sembrare senza confini. Sarebbero serviti anni per esplorare il Continente e provare il cibo unico di ciascuna regione. Tuttavia, gli umani seguivano il proprio .


Alcune persone si godevano Satisfy in un modo non diverso dagli altri giochi esistenti. Erano tipici ranker, ossessionati dal mantenere la loro posizione in classifica o nel raggiungere livelli più alti. Questo significava trascorrere gran parte del loro tempo connessi a Satisfy nei campi di caccia. Grazie ai loro sforzi, erano diventati dei ranker e potevano ottenere grandi onori e ricchezze.


Tuttavia, Grid era diverso.






[Nome: Grid


Livello: 362


Classe: Successore di Pagma


Titolo: Colui che è diventato Leggenda e 25 altri (Se vuoi vedere la lista, clicca per i dettagli)


Salute: 88.815


Mana: 14.268


Forza: 3160 (+360)


Stamina: 1987 (580)


Agilità: 2690 (+330)


Intelligenza: 1838 (+540)


Destrezza: 3547 (+880)


Tenacia: 1078 (+330)


Autocontrollo: 1078 (+330)


Indomabilità: 1333 (+440)


Dignità: 1986 (+330)


Intuito: 1826 (+330)


Coraggio: 1022 (+330)


Potere Politico: 21 (+330)


Potere Demoniaco: 15.498


Fortuna: 241


Divinità: 4


Punti Statistica Restanti: 267]






In realtà Grid non cacciava quanto gli altri ranker. Difatti, trascorreva gran parte del suo tempo nella fucina e soffriva a causa di vari incidenti. Perciò, per logica, non avrebbe dovuto avere un livello così alto. Eppure, il livello di Grid era ancora nella classifica a singola cifra. Come…?


Era collegato a diversi PNG ed era al centro dell’interesse mondiale. Nel mentre, aveva assaltato potenti boss o risolto Missioni Nascoste. Grid aveva guadagnato in un singolo assalto la stessa esperienza che altri avrebbero ottenuto trascorrendo cento giorni nella caccia. Questo era dovuto al fatto che aveva sviluppato delle relazioni con i PNG.


Tuttavia, le altre persone questo non lo sapevano.


“Spada del Massacro delle 100.000 Armate.”


Ci fu un’esplosione seguita da dozzine di lame di energia che riempirono l’aria. I soldati di Penan, che urlarono in risposta alle urla di Boutian e di Arisa, diventarono tutti cenere. Il numero era ben oltre i 200.


“Dannato figlio di…!”


Boutian sussultò quando vide i soldati, che erano stati addestrati usando i soldi del Re Mercante Kir e i loro sforzi, scomparire a causa della schiacciante potenza di fuoco. Si sentiva amareggiato per aver sottovalutato il potere di Grid, che ricopriva la posizione di Re ma occupava ancora la cima della classifica.


‘<em>Mi sarei dovuto aspettare che ci avrebbe seguiti qui! È un ragazzo diligente che mangia e gioca soltanto!</em>’


In realtà, Boutian giocava a Satisfy per una media di 12 ore al giorno. Trascorreva gran parte del tempo nei campi di caccia, tranne quando eseguiva gli ordini di Kir. Nonostante questo, non si era mai sognato di raggiungere le classifiche a cifra singola. La sua posizione più alta era nella top 100. Pensava che Grid probabilmente trascorreva tutto il suo tempo a mangiare e giocare a videogiochi.


‘<em>Se solo fossi di dieci anni più giovane…!</em>’


Era una frustrazione il fatto che il suo corpo si fosse indebolito non appena aveva raggiunto la soglia dei 40. Invidioso della giovinezza di Grid, Boutian urlò,


“Potenza Piena! Creazione di una barricata!”


Nonostante avesse visto che le 200 truppe erano state spazzate via con un solo colpo, Boutian non disperò. Aveva ancora speranza perché c’erano moltissimi vantaggi quando si difendeva una città.


C’era l’aiuto di diverse strutture. Un tipico esempio erano le barricate installate in diverse parti della città. I soldati si allinearono in fila in modo che l’attaccante avrebbe prima dovuto distruggerle mentre i soldati potevano attaccare liberamente.


Boutian sorrideva con soddisfazione.


“Re di Overgeared! Ti sei scavato da solo la fossa! Ti pentirai per sempre per la stupidità di oggi!”


Ovviamente era cosciente che Grid avrebbe distrutto le barricate con il suo elevato potere d’attacco, ma il colpo doveva essere pesante. Mentre Grid attaccava la barricata gli arcieri e i maghi sarebbero stato in grado di colpirlo dozzine di volte. In una circostanza perfetta, il vantaggio numerico era assoluto. Si trattava chiaramente del buon senso.


“Missile Magico.”


“Cosa?”


Le Mani di Dio lanciavano un missile bianco al secondo e le barricate installate in tutta la città furono frantumate.


“Fulmine, miao!”


Un gatto volò in direzione dei soldati e usò un incantesimo fulminante ad ampio raggio, facendo collassare i soldati. Le guardie crollarono in un lampo e questo spinse Boutian a coordinare gli arcieri in fretta.


“Veloci!”


“Rotazione.”


Randy duplicò l’aspetto di Grid e riflesse tutte le frecce.


“Kuock…!”


“Ugh…!”


Gli arcieri vennero trafitti dalle frecce e caddero!


“Che significa?”


Boutian e i maghi castarono delle magie ma era troppo tardi.


“Pensavi che sarei venuto da solo e che mi sarei fatto fregare da questo squallido trucchetto?”


Grid evitò la magia usando Movimento Senza Restrizioni e raggiunse subito il fianco di Boutian.






[Hai subìto un danno catastrofico!]






[Il tuo spirito non può resistere!]






“Coff!”


La barra di Salute di Boutian scese a meno della metà quando fu colpito dalla Spada dell’Illuminazione. Rimase stordito a causa dell’attacco di Grid e fu incapace di fare qualunque cosa. In quel momento, venne attaccato da Scheletri che  sorridevano in modo spaventoso.






[Hai sferrato 509 danni al bersaglio!]






[Hai subìto 480 danni!]






Boutian era stato pugnalato. Mentre i soldati accorrevano per proteggerlo, Boutian ruggì rabbiosamente,


“Tu! Mi guardi dall’alto in basso per non finirmi tu stesso?”


Il colpo finale stava per essere lasciato ai quei piccoli moscerini? Boutian era sconvolto e urlava rabbiosamente. Poi, l’insignificante potere d’attacco del pugnale dello scheletro, che aveva fallito nel penetrare la difesa di Boutian, causò un inaspettato colpo critico.






[Le tue costole sono state rotte!]






[Si tratta di un danno serio! Le abilità non possono essere usate! Il tuo spirito non può resistere. La velocità di movimento è ridotto! Il recupero della Salute è ridotto dell’80%!]






[Hai preso la medicina per le ossa rotte.]






[L’effetto della medicina non funziona.]






[Hai bisogno della medicina migliore per le ossa rotte.]






“Cosa?”


Un brivido scese lungo la schiena di Boutian. Grid attualmente stava massacrando i soldati mentre ignorava Boutian. Le mani dorate, il gatto, il doppelganger e gli scheletri… Nessuno di loro era normale. Grid aveva monopolizzato gli oggetti e i compagni animali più forti da solo, mentre gli altri giocatori sarebbero stati felici nell’averne solo uno. Per questo, c’era un problema maggiore.


“Ugh…!”


Il potere individuale di Grid era sufficiente per sopraffare ranker da due e tre cifre, inclusa Arisa. Boutian ne era convinto e guardò Arisa che veniva pugnalata dagli Scheletri.


‘<em>… È sufficiente per trascendere la categoria di un giocatore.</em>’


Grid andava al di là della categoria di ‘individuo’. Era un esercito, un gigante che non poteva cadere. Rimaneva solo una scelta. Boutian decise che le forze restanti non potevano fermare Grid e diede un ordine prima di morire,


“Merda! Esercito… a piena potenza! Ugh!”


Tuttavia, fu un Necromante di Immortal che lo uccise, non gli Scheletri di Overgeared.


“Non posso perdere questa grande occasione.”


I Necromanti sorridevano mentre rianimavano i corpi morti di tutta la zona. Fu diverso dalla volta in cui erano al Palazzo dell’Imperatrice, quando le sorelle Black e White erano presenti.


“È trascorso molto tempo, dannato bastardo.”


“Oggi è l’occasione per vendicarci.”


I giocatori che una volta avevano rappresentato Carnevale di Sangue…! Avevano abbandonato la Gilda molto tempo prima e si erano nascoste al mondo dopo essersi unite a Immortal.


Ci fu una feroce ondata di energia quando le sorelle Black e White evocarono i cloni. Mentre aumentavano i loro livelli cacciando per diversi mesi, si erano accese di rabbia per il desiderio di vendicarsi su Grid, Faker e anche su Lord, il figlio di Grid,. Dopo essersi preparate, erano convinte di essere diventate abbastanza forti da distruggere Grid. In particolare, Kir e Immortal stavano dando loro supporto, per questo erano sicure che sarebbe stato facile respingere Grid.


“Muoooooori!”


Finalmente era il momento della vendetta. Dopo aver  spazzato via gli Scheletri di Overgeared con un colpo, i cloni di Black e White si diressero verso Grid. Lo raggiunsero rapidamente, mentre questo stava affrontando i soldati. Tuttavia, questo non era diverso dal suicidio.


“Oscuramento.”


Quando Grid notò le sorelle Black e White, attivò subito un’abilità.


“Apertura della Runa dell’Oscurità, Potere del Grande Demone Indebolito Astaroth.”


“…!!”


“Campo di Energia Tempestosa Demoniaca.”


Sin dal mattino il cielo era stato nuvoloso. Grid aveva scelto di attaccare quel giorno proprio per il tempo. Il potere del Grande Demone creò immediatamente da quattro a undici colpi fulminanti al secondo, con un raggio di 200 metri da Grid. Le sorelle e i soldati colpiti dal fulmine subirono un danno fisso di 10.000 e vennero paralizzati, storditi, bruciati e così via.


“Ehh! Che oggetto assurdo è questo?”


Per fortuna, Black aveva evitato la paralisi e lo stordimento. Digrignò i denti e resistette al dolore. Un giocatore era in grado di evocare un tale campo di energia…? Non era possibile che quel potere fosse un’abilità. Non era un giocatore ma un boss. White era convinta che Grid avesse utilizzato un oggetto consumabile per superare la situazione critica.


“Verme di Overgeared!”


White a malapena mosse il suo pesante corpo sotto la pressione del vento, mentre evitava il fulmine e accorreva verso Grid. Era un colpo che conteneva tutto il suo potere. Tuttavia, era virtualmente impossibile per l’oscurato Grid essere colpito da Black e White dopo che il campo le aveva rallentate e aveva ridotto il loro tasso di precisione.


Grid evitò facilmente il colpo di White, che conteneva la sua rabbia e il suo risentimento, prima di menarle un fendente. Poi, continuò ad attaccarla fino a ucciderla.


“Sorella!”


Black era disperata mentre i suoi cloni si paralizzavano ad ogni volta che un fulmine li colpiva.






Traduzione di Katia Yu La Rosa


Editing di Elena Calabrò
                                


                                



