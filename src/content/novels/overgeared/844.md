---
title: Capitolo 844
pubDate: 2025-03-20T11:48:41.509Z
tags:
    - overgeared
---


I Non Morti non erano mai pet deboli. Avevano il limite della bassa intelligenza, ma potevano eseguire qualsiasi comando in modo incondizionato. Un altro vantaggio era la mancanza di emozioni e di senso comune. E che dire della loro agilità e durabilità, che erano particolarmente basse se paragonate a quella di altre specie? Era un problema risolvibile facendoli evolvere in Non Morti di classe più alta.


In effetti, la velocità dello Scheletro Guerriero era un pochino bassa. E la sua durabilità si era rafforzata considerevolmente. Gli Scheletri Guerrieri erano ottimi per il combattimento uno contro uno con giocatori dello stesso livello. Considerando il fatto che un Necromante alla seconda fase poteva evocare Scheletri Guerrieri, oltre che un buon numero di Scheletri, quella del Necromante era un’ottima classe da combattimento.


Eppure questo si riferiva soltanto alla caccia generale o al massimo al PK. Un Necromante diventava vulnerabile quando si parlava di raid ai boss. Era praticamente impossibile per un Non Morto sconfiggere un boss, un mostro dalla difesa e potere di attacco incredibilmente alti.


“...Dovremmo arrenderci?”


I Necromanti più potenti di Immortal persero il loro spirito battagliero dato che il nuovo Grid era lui stesso un boss. Erano convinti che non sarebbero mai riusciti a battere Grid con le loro capacità..


“È un mostro X!”


Il Necromante di livello 245, Kakron, tremò. Giocava duramente come nessun altro, eppure non riusciva a buttare già Grid, il quale stava affrontando migliaia di persone da solo. Kakron si sentì impotente mentre malediva inconsciamente il suo nemico. Ciononostante, nessuno era d’accordo con lui..


Il settimo classificato tra i Necromanti, Drew, si avvicinò a lui.


“Che cazzate stai dicendo? Hai forse il diritto di lamentarti? Sei di un livello più basso rispetto a tutti gli altri perciò anche il tuo equipaggiamento non è niente di che. Ciò significa che perderai molto meno di noi. Non ci hai messo forse meno tempo, meno denaro e meno sforzi?”


“...”


“Taci se hai un cervello. Non dire più di quanto necessario.”


La rabbia e le parole di Drew erano principalmente dirette contro sé stesso. Aveva osservato Grid, Kraugel e Agnus per un po’ di tempo. Sapeva quali giocatori su Satisfy sarebbero diventati i migliori.


Si trattava forse di avere pazienza e cacciare per giorni in un suolo luogo? Si trattava di avere abbastanza potere da comprare sempre gli oggetti migliori? O si trattava di avere abbastanza fortuna per risolvere le difficoltà finanziarie? No. Tutto ciò non sarebbe bastato. Era la capacità di generare e collegare in continuazione delle Missioni Nascoste. Tutti quelli in grado di sfruttare l’incredibile liberà offerta da Satisfy per passare da un evento all’altro erano i giocatori migliori.


Eppure Drew non ci era mai riuscito. Non sapeva mai i dettagli di come, dove quando o chi incontrare. Quali possibilità aveva di imbattersi in un evento o una Missione Nascosta? Non lo sapeva perché la sua strategia di gioco era limitata.


“... Questo dannato mostro.”


Non c’era odio nello sguardo di Drew mentre osservava Grid uccidere da solo Veradin e annientare l’armata dei Non Morti. C’era solo ammirazione.


“Quanto è intelligente?”


Grid era veramente un genio? Aveva veramente vissuto nuovi episodi e effettuato rapidi progressi mentre seguiva quest segrete? Era un talento che Drew avrebbe voluto rubargli.


“Ah...”


Drew non riusciva a venire fuori da quella frustrazione e stava sospirando quando gli arrivò il bisbiglio di Veradin.


-Veradin: Mi dispiace, sono stato ucciso senza poter fare niente. Ora sono al punto di resurrezione. Mi unirò di nuovo a te, perciò usa i soldati di Kir come scudo. Dobbiamo sconfiggere Grid oggi.


Drew rise dentro di sé, quindi sul volto comparve un sorriso amaro.


-Drew: Tu unirai di nuovo a noi? Tu?


-Veradin: Cosa intendi insinuare?


-Drew: Tu odi morire. Pensi che io non sappia che stai facendo una Missione per cui non devi morire?


-Veradin: Le tue parole non hanno senso. Quale giocatore si diverte a morire? Pensi che mi stia solo evitando si morire ancora? Di che tipo di Missione parli?


-Drew: La differenza da quando sei tornato dal continente è troppo grande.


-Veradin: ...Ne sei sicuro?


-Drew: Cretino! Ho già saputo della tua uscita segreta di emergenza! Pensi che siamo idioti?


-Veradin: ...


-Drew: Basandomi sulla tua reazione, direi che ci sei già arrivato?


Sotto al castello di Kir c’era un passaggio segreto che portava ad un canale. Veradin aveva programmato di andarsene dalla città attraverso il canale mentre Immortal prendeva tempo. Si irrigidì davanti all’entrata. Il secondo classificato, Bullet, era lì che lo aspettava..


Bullet, solitamente gentile, era infuriato.


“Ti ho seguito perché ho creduto nelle tua abilità e nei tuoi successi. Alla fine siamo solo oggetti che ora vuoi buttare via?”


“...E quindi? Volevi che facessi qualcosa di speciale per te? Io? Per una persona <em>qualunque </em>come te?”


Disse Veradin pieno d’orgoglio. Poi continuò ed infierì,


“Vi ho riuniti perché volevo che Agnus mi notasse. Volevo che mi trattasse come una persona utile che potesse restare al suo fianco per osservare la sua follia.”






[Residente del Regno di Hwan (1)]






[Missione Segreta


Hai ottenuto i requisiti minimi per sottoporti al test di Chiyou.


Primo, devi elevarti sopra al rango di persona normale.


Condizione di riuscita (1): Non morire finché non raggiungi il livello 400.


Ogni volta che otterrai 20 livelli senza morire con la Missione attiva otterrai un gran numero di punti statistica aggiuntivi.


Se muori perderai tutti i bonus aggiuntivi che hai acquisito. Le perdite non possono essere recuperate.


Se perdi, le condizioni per riuscire nella missione passeranno al numero (2).


Condizione di riuscita (2): Non dovrai morire più di 5 volte prima di raggiungere il livello 400 (morti avvenute 4/5).


Questa è l’ultima opportunità. Se non riuscirai a rispettare la Condizione (2), perderai la possibilità di partecipare alla sfida di Chiyou.]






Non c’era modo di tornare indietro per Veradin. Era stato quasi abbandonato da Agnus, che non era veramente pazzo, e Immortal lo stava trascinando ancora più in basso invece che aiutarlo. Veradin aveva ancora soltanto una possibilità perciò doveva difendersi da solo. Doveva andarsene velocemente da lì.


Tsk!


Schioccò la lingua mentre recuperava la lista con i membri. Veradin aveva tutte le intenzioni di espellere Bullet e Drew sfruttando la sua autorità. Aveva programmato di farli smettere di incitare gli altri membri e di punirli con l’espulsione. Tuttavia, a differenza di Veradin, Bullet e Drew stavano veramente agendo per il bene della Gilda e lo stavano facendo sinceramente.






[Sei stato rimosso dalla tua posizione di Capo della Gilda in base al voto degli altri membri!]






[Il Capo della Gilda Bullet ti ha espulso.]






“Tu—!”






Il sistema interpretò il fatto che un membro della Gilda fosse stato espulso come se  fosse stato commesso ‘un grave peccato che non poteva essere condonato’, quindi Veradin incorse in una penalità.






[Sei stato espulso dalla Gilda e sei diventato un fuggitivo!]






[Il tuo peccato deve essere punito. Se vieni arrestato da un membro della tua Gilda precedente, la durata della prigionia sarà aumentata. Se vieni ucciso, la penalità aumenterà del 20%. Questa penalità si applica solo una volta.]






“È come venire morso dal cane che io stesso ho addestrato.”


Immortal era la sua forza! Quei tizi non avevano fatto niente, nemmeno Agnus! La voce di Veradin tremò per la furia mentre alzava la testa, urlando


“Evocazione! Cavaliere della Morte!”


Veradin era in preda all’ansia. Doveva tenere a mente che i Necromanti traditori potevano arrendersi a Grid e raggiungerlo.


<em>‘Devo andarmene in fretta da qui’</em>


Veradin ordinò al Cavaliere della Morte di uccidere Bullet.


“Evocazione, Cavaliere della Morte"


In risposta, anche Bullet evocò un Cavaliere della Morte. L’inaspettata battaglia tra primo e secondo classificato dei Necromanti stava per cominciare.






***






“Dannazione! E adesso come lo sistemo?”


A differenza di quanto si sapeva, Grid era stato un mago prima di diventare successore di Pagma? Mentre Grid cominciò ad usare la magia per uccidere i soldati, Kir si sentì sconfortato. L’armata dei Non Morti, che si era appena rialzata, aveva cominciato a indietreggiare.


<em>‘Che sia un’operazione separata?’</em>


Veradin poteva anche essere morto invano, ma Immortal aveva molti altri Necromanti oltre a Veradin. Kir si affidava sinceramente alla Gilda. Pensava che se avessero cooperato con le sue truppe, avrebbero avuto un’opportunità per sconfiggere Grid, il quale ormai si stava stancando. Eppure era appena successa una cosa strana. Le armate di Non Morti si erano di poco allontanate da Grid prima di collassare a terra.


“Che sta succedendo?”


“...”


Urlò Kir verso Immortal ma non c’era stata risposta. Nessuno rispose alla chiamata di Kir. Poco alla volta, i membri di Immortal cominciarono a ritirarsi, cercando di non attirare le attenzioni di Grid. Kir urlò,


“Come osate venire qui solo per distruggere l’alleanza?”


I suoi occhi lampeggiavano di furia.


“La persona che ha stretto l’alleanza con te ha abbandonato la gilda” spiegò Drew, avvicinandosi a Kir.


“Quel cretino di Veradin ci ha abbandonati e si è mosso da solo. Non abbiamo più motivo di combattere.”


“...Non so cosa stia succedendo, ma non la state prendendo troppo tranquillamente? Avete già attaccato Grid. Pensi veramente che vi lascerà stare soltanto perché non combattete più? Alla fine anche voi dovrete combattere per sopravvivere. Smettila di dire scemenze e richiama subito i Non Morti. Ferma il mostro chiamato Grid con i tuoi soldati.”


Drew fece spallucce davanti a Kir, il quale stava cercando di trattenere tutti gli insulti che gli venivano in mente per la frustrazione.


“Certo, non credo che sarà così facile. Siamo già pronti.”


“...?”


“Moriremo quando Grid scatenerà la sua furia. Spero solo che lo faccia rapidamente.”


“Arriveresti a questo punto?”


Drew rispose alla domanda di Kir.


“Non è forse l’unica risposta? Non te ne sei ancora accorto? Grid è un nemico contro cui possiamo fare qualcosa al nostro livello?”


“...”


L’ultimo incantesimo esplose e Grid distrusse dozzine di soldati con una sola Palla di Fuoco, quindi mise via il bastone e riprese la spada. Il periodo di aumento dell’intelligenza dovuto a Ingestione dell’Anima era terminato e il suo mana completamente esaurito. Non poteva più comportarsi da mago. Nonostante tutto, ad Immortal ed a  Kir sembrava ancora che stesse giocando con loro.


“Non è stato soddisfatto dell’averci massacrati con la magia visto che si rimette con la spada...”


Kir ascoltò l’analisi di Drew e deglutì. Era sul punto di perdere la sua voglia di combattere quando Arisa arrivò di corsa al suo fianco.


“Grid è stanco, la sua stamina sarà bassa. Sono sicura che riusciremo a metterlo all’angolo adesso. Tarot è in arrivo?”


Il Mezzo Demone Tarot era la persona più costosa che avevano assunto con la compagnia di Kir. Era stato ucciso a sorpresa subito dopo la comparsa del loro nemico, ma Arisa non aveva dubbi che il suo spirito battagliero si sarebbe risollevato una volta resuscitato. Kir incontrò lo sguardo speranzoso di Arisa e scosse la testa con un sorriso amaro.


“Non risponde ai miei bisbigli.”


“...”


Arisa rimase in silenzio.


Il motivo per cui ancora non aveva perso la speranza era che credeva nel potere di Tarot. Perché adesso non rispondeva più? La speranza che ancora brillava nel suo cuore svanì. Grid si stava avvicinando. Ad ogni passo che faceva, dozzine di soldati diventavano cenere. Il potere di quella fiamma nera intermittente era affascinante. Era un’abilità eterna.


Non avevano idea di come avesse strutturato il suo albero delle abilità. Perciò, alla fine, Kir fu costretto ad arrendersi. Ordinò ad Arisa di fermare le truppe e si avvicinò a Grid,


“Questa è un’invasione a senso unico, un crudele massacro. Se oggi rivelassi cosa è successo, l’opinione che ha il pubblico di te peggiorerebbe. Ti accuserebbero di ogni cosa.”


Era una minaccia pensata per mettere fine a quella mattanza. Kir, spaventato, voleva negoziare ma, per sua sfortuna, la minaccia non ebbe effetto.


Grid sbuffò e indicò con il mento un luogo lontano.


“Pensi che sia qui per giocare? Un tizio ha usato Oscuramento e mi ha assalito. Poi mi hanno attaccato i soldati. Io mi stavo solo difendendo quando Immortal è uscita fuori. Tutto ciò è stato trasmesso in diretta.”


“...!”


Kir, sorpreso, si girò a guardare verso la direzione che gli era stata indicata. Il più famoso BJ del gioco, Bunny Bunny, gli stava facendo un gesto di saluto con la mano. Lo sguardo di Grid divenne glaciale.


“Sfidarmi ha un costo molto alto.”


“Ick...! Eeek!”


Kir voleva soltanto salvare il salvabile. Ora che aveva sentito le parole di Grid non poté che sbiancare in viso.






Traduzione di Erika Ortello


Editing di Elena Calabrò
                                


                                



