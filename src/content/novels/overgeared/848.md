---
title: Capitolo 848
pubDate: 2025-03-20T11:48:41.510Z
tags:
    - overgeared
---


Underwatch, Rainbow Seven e  Unlimited Battleground erano gli FPS più popolari degli ultimi 7 anni e 10 mesi. Quando fu rilasciato Unlimited Battlegroud era rimasto il primo gioco FPS in classifica per 3 anni. Aveva portato l’età dell’oro degli e-sport e il pubblico era entusiasta delle brillanti e precise abilità di controllo dei giocatori.


Tra di loro, il giocatore più rispettato e amato dal pubblico era Haster. Haster era una leggenda. Era considerato il miglior giocatore di Underwatch, Rainbow Seven e di Unlimited Battleground. La sua abilità di gioco era incredibile. Aveva sempre la pazienza di aspettare diversi minuti in un posto in attesa del nemico e la capacità di leggere il gioco degli altri giocatori usando il ‘suono’.


I media americani erano entusiasti del fatto che un giocatore professionista leggendario alla pari di  Lim X-hwan e FakX fosse nato negli Stati Uniti. I media stranieri non potevano negarlo. Tuttavia, il regno di Haster, che sembrava eterno, finì nel nulla.


Fu dovuto al rilascio di Satisfy. Una volta apparsi i giochi di realtà virtuale, le persone non erano più entusiaste dei giochi esistenti. La loro attenzione si era spostata. Tutti nel mondo si concentrarono esclusivamente su Satisfy e gli e-sport tradizionali persero molto pubblico.


In quel momento Haster annunciò il suo ritiro. Il suo ritiro equivaleva alla caduta dell'industria dei giochi esistente. Molte persone erano dispiaciute e l’associazione degli e-sport chiese ad Haster di rimanere e proteggere il sistema di gioco preesistente. Tuttavia Haster non cambiò idea.


In fin dei conti, aveva anche lui un nuovo futuro su Satisfy.






***


"Ho aspettato davvero tanto tempo."


I Cavalieri Rossi, il traditore, Asmophel...


Un sorriso apparve sul volto di Haster mentre collegava le parole. Quanto tempo era passato? Erano passati due anni nella vita reale.


Haster ricordava i giorni in cui aveva iniziato a giocare a Satisfy. Aveva un corpo debole che non riusciva a tenere il passo con il suo cervello. C'era un sistema degli oggetti che non poteva essere superato semplicemente aumentando le statistiche e allenando il corpo, così come la limitazione intrinseca del personaggio era legata al tipo di classe scelta. Rispetto agli FPS, in Satisfy c'erano troppi fattori esterni che rendevano difficile fare affidamento sulle sue innate capacità.


Di conseguenza, Haster ritenne che una classe nascosta sarebbe stata la scelta migliore per potersi allenare a fondo e utilizzare le sue abilità. Non voleva una classe forte. Anche una classe di basso livello poteva andare bene. Haster voleva una classe che potesse svolgere tutti i tipi di ruoli con vari stili di combattimento, una classe che fosse in grado di tenere testa alle sue abilità cognitive.


"Stavi aspettando?"


Asmophel era diffidente quando il discepolo del suo vecchio amico lo accolse. Sentì qualcosa di minaccioso. Quello era il discepolo di un amico che Asmophel aveva tradito e a cui aveva fatto vivere una vita infernale. Perché questo discepolo lo stava aspettando?


"È per cercare vendetta per il tuo insegnante?"


Se fosse stato l’Asmophel del passato, avrebbe accettato la vendetta. Anzi, avrebbe chiesto di essere ucciso. Tuttavia, non poteva farlo in quel momento. Asmophel serviva un re e da lui ricevette un comando. Non poteva morire finché il regno del suo re non fosse finito.


Haster chiese ad Asmophel che aveva un aspetto amareggiato.


"Il soprannome del Maestro non era forse Sapiente Saggio Rosso?"


“...?”


"Credi che il mio Maestro non abbia notato i segni premonitori del tuo tradimento?"


“...!”


Lo stupefatto Asmophel sussultò e si irrigidì come una statua di pietra, poi cominciò a tremare.


“Winfred conosce la verità... capisco...”


Lacrime di gioia e rimpianto riempirono gli occhi di Asmophel.


“...!!!”


Haster improvvisamente tirò fuori un Gakgung, un piccolo arco di corno, e scoccò una freccia contro Asmophel. Asmophel evitò l’attacco  mentre Haster estrasse una spada lunga e si avvicinò.


"Cosa stai facendo?"


Non aveva detto che Winfred sapeva la verità? Inoltre, la vendetta non era stata menzionata. Allora, perché quella persona lo stava attaccando? Gli occhi confusi di Asmophel tremarono come un fuoco davanti a una folata di vento. Nel frattempo, gli occhi di Haster erano calmi come un lago profondo.


“Non sto cercando di vendicarmi. Voglio solo controllare".


"Controllare cosa?"


"Se è il momento."


“Momento?”


“Il momento di far risorgere il nome del Re.”


...Haster. Era ora che il nome del re che un tempo affascinava i giocatori di tutto il mondo riapparisse sul palcoscenico chiamato Satisfy? Haster aveva bisogno di conferme. Non voleva perdere l’onore passato apparendo troppo presto, né poteva determinare la sua forza sfidando potenze esistenti come Kraugel o Grid.


Tuttavia, Haster voleva combattere.






[Discendente dei Cavalieri Rossi.]






[Difficoltà: Missione di Classe.


Livello: SS


Ti sono state fornite le abilità e le conoscenze del precedente Primo Cavaliere dei Cavalieri Rossi, il Saggio Rosso Winfred, ma è non è certo che tu sia qualificato per essere il suo discepolo.


Duella con i vecchi Cavalieri Rossi e dimostra il tuo valore.


Condizioni di completamento della missione: duella con un vecchio membro dei Cavalieri Rossi e vinci.


L’ubicazione dei vecchi Cavalieri Rossi possono essere scoperte tramite i suggerimenti lasciati da Winfred prima di morire.


Ricompensa: sblocca tutte le abilità di classe ‘Saggio Rosso’.]


<sup> </sup>


“Il nome del Re? Non so cosa intendi!"


Delle fiamme apparvero sull’estremità della spada di Asmophel mentre bloccava la spada che puntava al suo stomaco. Nonostante questo, Haster non si fece prendere dal panico ed utilizzò la Danza del Ghiaccio, che aveva imparato da Winfred, per creare una cortina di ghiaccio e bloccare il calore. Dalla cortina di ghiaccio salì del vapore che si condensò all'istante. La punta di una lancia volò attraverso il vapore verso l'addome di Asmophel. Asmophel evitò a malapena l'attacco, sia lui che Haster rimasero sbalorditi.


<em>‘Usa la magia, una lancia e una spada allo stesso tempo? Questa è la seconda venuta di Winfred...!'</em>


<em>'Ha evitato una combo a cui nemmeno Kraugel poteva rispondere?'</em>


Quando Haster recuperò la sua lancia, la spada di Asmophel gli passò davanti al viso. Haster rinunciò alla lancia e al suo contrattacco mentre si girava per ridurre al minimo il danno. L'attacco non era visibile ai suoi occhi, ma Haster lo sentì con le sue orecchie. Asmophel stava sfoggiando un'incredibile abilità con la spada.


Haster fece un passo indietro in fretta.


“...!”


Gli occhi di Asmophel tremarono.


"Questa non è la tecnica di Winfred...?"


"Questa è una tecnica che ho creato io".


“...”


L'espressione di Asmophel si rabbuiò. Non aveva alcuna possibilità di vincere contro l'uomo barbuto davanti a lui? No. Asmophel riconosceva le abilità del nemico, ma ciò non significava che non avesse alcuna possibilità. Asmophel era preoccupato per qualcos'altro.


<em>'Non si è fatto vedere nonostante tutto questo trambusto...'</em>


Non avvertì alcun segno di vita dalla piccola cabina dietro Haster. All'inizio, Asmophel aveva pensato che Winfred si stesse solo nascondendo, ma non lo pensava più. Asmophel represse a malapena le sue emozioni mentre interrogava attentamente Haster.


"Winfred è lontano?"


“No.”


“Allora...”


“Il Maestro è morto l'anno scorso. L’Impero ha ucciso i suoi amici e la sua famiglia e l’ha perseguitato... Gli ultimi anni avevano esaurito la sua mente e il suo corpo.”


“Allora...”


Era a causa di Asmophel. Aveva tradito tutti! Asmophel si sentì profondamente in colpa e chinò il capo. Ora era pieno di una nuova ansia. Winfred aveva vantato una mentalità più forte di quella di Asmophel e Piaro, eppure non aveva saputo sopportare la terribile realtà ed era morto prematuramente. Gli altri suoi compagni erano sani e salvi? Forse era già troppo tardi...


“Sob!”


Asmophel non riuscì a trattenere le lacrime. Haster lo affrontò a denti stretti e non poteva muoversi facilmente.


<em>'Questo è imbarazzante.'</em>


Era perché aveva vissuto con il suo insegnante negli ultimi anni...? Haster non era più in grado di percepire la differenza tra PNG e gli umani. Pertanto, le emozioni dolorose di Asmophel furono trasferite ad Haster.


<em>'Quanto è doloroso?'</em>


Haster aveva scelto l'avversario sbagliato. Dopotutto, Asmophel era l'ex capitano dei Cavalieri Rossi. Haster era felice di avere un avversario valoroso per testare le sue abilità, ma considerando la sua posizione, Asmophel non era l’avversario giusto.


<em>'Dovrei aspettare un po'.'</em>


Haster si scusò con il ricordo che aveva di Winfred e abbassò l'arma che aveva puntato contro Asmophel.


“....!!”


Poi, all'improvviso, il terreno tremò. In lontananza si levò un fumo nero nella direzione della capitale.


“Guerra?”


No, come poteva essere? Inoltre, perché stava succedendo tutto in quel momento tanto critico? Haster si accigliò quando sentì un fruscio nelle sue orecchie. I suoni provenivano da un piccolo villaggio ai piedi delle montagne.


“Ri... Sparmia...! Mi...!”


“No...!”


"Resisti...! Tu...! Morirai...!"


“Kyaaaak!”


La conversazione non era chiara, ma le terribili urla erano arrivate.


I volti degli abitanti del villaggio passarono nella mente di Haster uno per uno. Il taglialegna che portava spesso la legna in inverno, la signora del negozio di abbigliamento che si prendeva cura di lui e gli confezionava pesanti vestiti di pelle, i bambini che lo salutavano ogni volta che i loro sguardi si incontravano, la figlia timida dell'oste...


I PNG erano tutti pezzi di grafica. Tuttavia...


"Merda!"


Haster non poteva rimanere perché il calore che aveva sentito dalla gente del villaggio era reale. Alla fine, Haster lasciò Asmophel e scese ai piedi della montagna.


"Questo...!"


Un enorme castello era raffigurato sulla bandiera dell'esercito che saccheggiava il villaggio. Era la bandiera che simboleggiava il secondo regno costruito dai giocatori, Valhalla. All'improvviso, Haster non riuscì più a scendere dalla montagna.


C'era stato un periodo di due anni prima che incontrasse il suo maestro e un altro di due anni dopo averlo incontrato. Era chiaro il motivo per cui Haster aveva vissuto in silenzio per quattro anni. Voleva mostrare al mondo che il vecchio re, il signore di un sistema di gioco dimenticato, era risorto in un nuovo gioco.


Era una semplice questione d'onore, ma sarebbe stata anche una sorpresa per i tanti fan che lo avevano amato e che si preoccupavano per lui, e che forse lo stavano ancora aspettando. Avrebbe rivelato la sua esistenza per il bene di alcuni PNG? Agire avrebbe dissolto gli sforzi dei suoi ultimi quattro anni.


"Perché è Valhalla?"


Haster sarebbe stato notato dai giocatori che avrebbero potuto riconoscerlo. Mentre Haster esitava, Asmophel gli si avvicinò e gli porse un elmo logoro. Era un elmo militare con un'asta disegnata su di esso. Asmophel indossava un altro elmo su cui erano disegnate due rami. Perché Asmophel gli stava porgendo un elmetto militare?


"Ah!"


Haster sbatté le palpebre quando si rese conto che il nome e il volto di Asmophel erano oscurati dall'elmo. Questo è stato un atto di considerazione nei confronti Haster.


"Te ne sono grato."


Haster si inchinò profondamente prima di indossare l'elmetto militare. Poi apparve nel mondo dopo tanto tempo...


"Chi sei?"


"Sono un soldato."


"...A-Anche io."


Solo uno di loro era davvero un soldato.


Oasis, che aveva guidato i soldati del Valhalla nel saccheggio del villaggio, si accigliò a quella vista.






Traduzione di Alessandro Stuppini


Editing di Elena Calabrò
                                


                                



