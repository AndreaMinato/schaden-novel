---
title: Capitolo 849
pubDate: 2025-03-20T11:48:41.510Z
tags:
    - overgeared
---


La Valle dei Tre Occhi era il miglior terreno di caccia dopo la Foresta dell’Albero del Mondo, che Kraugel aveva consigliato a Grid. Kraugel ci era stato qualche mese per cacciare i Giganti dai tre occhi ed era finalmente riuscito ad ottenere il suo obiettivo.






[Il tuo livello è aumentato.]






[Congratulazioni! Hai raggiunto il livello 300 ed ottenuto il terzo risveglio delle statistiche.]






[Per ogni punto di Stamina, la tua Salute aumenterà di 25 e la tua Difesa di 0.9.]






[Per ogni punto di Forza, la tua Salute aumenterà di 7 e l’Attacco di 0.6.]






[Per ogni punto di Intelligenza...]






“Sigh.”


Sentiva la forza ribollire dentro di lui. Si sentiva completamente diverso da un istante prima. Era la seconda volta che arrivava a quell’obiettivo, perciò Kraugel chiuse gli occhi con tranquillità.


“...”


Il passato gli ritornò alla mente. Per poter ottenere una delle tre abilità di attacco passive, Comando Rapido Kraugel si era dedicato ad una Missione che coinvolgeva i Sette Santi Maligni e si era inoltrato nelle montagne dove si trovava il Saggio Rosso. Lì, di fronte a una capanna, aveva fatto un'incontro inaspettato. Si trattava di Haster, protagonista del passato.


Kraugel non aveva voluto ascoltare il consiglio di Haster, cioè che il Saggio Rosso fosse malato e debole, e aveva rifiutato di ritirarsi. Anzi, aveva insistito per incontrarlo, finendo con lo scontrarsi con Haster e con la sua spada. Il risultato era stato devastante. Kraugel era stato sconfitto quando ancora veniva definito come il cielo oltre il cielo. All’epoca era appena diventato un Maestro di Spada, e aveva superato da poco il livello 200. Eppure non era stato in grado di sconfiggere Haster.


Lo stile di battaglia del suo avversario era unico e creativo, in grado di usare qualsiasi sorta di arma ed era riuscito ad evocare una cortina di ghiaccio. La sua imprevedibilità e la sua velocità erano state superiori alla vista innata e alla super sensibilità di Kraugel per più volte. Del resto, la natura erratica di Kraugel non aveva funzionato con Haster, il quale si affidava al suono per leggere la direzione dell’attacco e rispondere immediatamente. Ciò permise a Kraugel di capire come mai Haster era stato chiamato il Re in passato.


<em>‘E adesso?’</em>


Kraugel voleva avere una conferma. Ora che aveva raggiunto il 300 e sbloccato il terzo risveglio, sarebbe stato in grado di combattere contro Haster?


“...”


Chiuse gli occhi e il vecchio casolare di montagna dove l’aveva incontrato riapparve nella sua mente. Haster gli bloccava la strada. Kraugel lo affrontò e ancora una volta venne sconfitto.


Haster aveva affrontato il migliore della nuova era per riprendersi la sua eredità, ma poteva rubare il titolo a Grid, che l'aveva già conquistato? Richiuse gli occhi di nuovo, e questa volta apparve Grid. La battaglia durò a lungo prima che riaprisse le palpebre.


<em>‘Non mi abituerò mai alla sconfitta.’</em>


Haster, Grid e probabilmente anche Agnus erano i tre che non sarebbe mai stato in grado di battere. Nonostante ciò, il suo cuore era carico di rinnovata motivazione, invece che di frustrazione.






***


“Legate tutti quelli che oppongono resistenza! Non minacciateli e non uccideteli! Ricordatevi che i vostri avversarsi sono civili e che non possono farci del male.”


L’unità di Oasi entrò nel piccolo villaggio ai piedi della collina. Si trattava di un villaggio, ma non era poi così differente da una normale paesino. Gli abitanti sembravano affamati a causa della stagione invernale. A dire il vero nel magazzino del villaggio c'era soltanto una piccola quantità di carne essiccata e pelle di animale bollita.


<em>‘Mi dispiace.’</em>


Con l’aiuto del regno di Overgeared, Valhalla aveva impedito un’invasione dall’Impero e aveva aumentato le sue forze militari per oltre un anno. Ciononostante, era inevitabile che, presto o tardi, avrebbero dovuto affrontare una nuova invasione dell'Impero, che avrebbe reso il Regno di Valhalla sempre più povero. Era impossibile che l’economia si mantenesse a quel livello a lungo.


<em>‘Dobbiamo conquistare altri paesi per sopravvivere.’</em>


Il regno di Ultina confinava con Valhalla ed era una potenziale minaccia. Se Ultina si fosse unita all’Impero per una invasione Valhalla si sarebbe trovato a combattere isolato. Lo scopo della loro conquista era assorbire l’economia di Ultina ed eliminare una potenziale minaccia.


Eppure, era veramente necessario saccheggiarli? Anche un villaggio piccolo come quello? Non avrebbero fomentato l’odio di quelle persone mentre progettavano di divorarsi l’intero Regno? I dubbi di Oasis trovarono risposta nell'abilità di Ares, Saccheggio.






[La squadra di Oasis ha saccheggiato con successo il cibo del villaggio di Ren!]






[L’effetto Generosità del Re della Guerra è stato attivato!]






[Il Re della Guerra Ares ha effettuato una proposta agli abitanti del villaggio cui è stato portato via il cibo! I residenti saranno in grado di recuperare più cibo di quello rubato! Gli abitanti del villaggio hanno sviluppato un profondo rispetto per Re Ares!]






[Il Morale della squadra di Oasis sale rapidamente! Tutte le statistiche avranno un aumento del 5% grazie al morale. Il consumo di Energia viene ridotto del 50%. È stato ottenuto l’effetto Coraggio. La squadra non si ritirerà nemmeno davanti ad un potente nemico.]






“Uwaaaaahhhhh!”


Oasis e i soldati urlarono eccitati. Il potere della Classe Nascosta Re della Guerra era ad un livello unico, era davvero speciale. Oasis aveva molta fiducia in Ares. Aveva visto ed imparato molto grazie a lui e riteneva che Ares lo avrebbe aiutato a diventare il Successore del Re Imbattuto.


<em>‘Anche io diventerò un protagonista come Ares e Grid...’</em>


In un anno... No, cinque anni... No, sarebbe andato bene anche dopo dieci anni. Oasis era fiducioso che quel momento di gloria un giorno sarebbe arrivato. La sua perseveranza e la sua determinazione andavano oltre l’ordinario.


“Voi chi siete?”


Oasis era diretto verso i soldati che trasportavano cibo quando era comparsi all’improvviso due uomini. Questi avevano i volti oscurati dagli elmi militari. All’inizio Oasis aveva pensato a giovani reclute locali, ma il loro abbigliamento era strano. Al di sotto del mantello indossavano entrambi armature lussuose e di ottima fattura. Alla domanda, i due risposero:


“Sono un soldato.”


“....? A-Anche io.”


“...”


Come potevano essere soldati? Uno vestiva con un’armatura di cuoio e l’altro sembrava un cacciatore di montagna.


Oasis si accigliò e ad un suo ceno i suoi soldati li circondarono.


“No. Sei un Cavaliere di passaggio che si è unito ad una recluta di villaggio e che arde di senso di giustizia. Non siete all'altezza delle truppe di Valhalla. Vi lascerò tenere le armi, a patto che ve ne andiate subito.”


In quel momento, Oasis rappresentava Valhalla. Era necessario che agisse in modo dignitoso, di modo che Valhalla non fosse messo in ridicolo.


“Fai la voce grossa mentre derubi un piccolo villaggio? Il tuo Valhalla non è altro che un gruppo di teppisti!”


Urlò uno dei due uomini dopo l’avvertimento di Oasis. Si trattava di quello con l’armatura in cuoio.


“Teppisti? Rimangiatelo!”


“Sembra che sia proprio vero a giudicare dalla tua reazione.”


“Tu...!”


Oasis diede il segnale. Pensare che il grande Valhalla fondato da Ares era appena stato paragonato ad un gruppo di teppisti? I soldati furiosi attaccarono simultaneamente i due uomini. Dopo l’incremento del loro morale, gli attacchi erano più pericolosi. I soldati addestrati sotto il dominio di Ares erano solidi come rocce, ed era difficile trovare apertura nelle loro difese. In oltre, anche le loro lance erano affilate.


“Oh.”


Asmophel era molto colpito. Non poteva certo immaginare che i “veri” soldati potessero essere addestrati fino a quel livello. Ciononostante, non andò nel panico. Del resto, Asmophel aveva cresciuto i soldati di Overgeared, ben equipaggiati, perciò vedeva i soldati di Valhalla come inferiori rispetto a quelli di Overgeared.


Asmophel evitò cinque lance che gli furono scagliate contro da diverse direzioni e ne afferrò una con a mani nude. Mentre colpiva con la lancia di cui si era impadronito, il soldato dall’altra parte fu sbalzato via, rompendo la formazione. Nello stesso momento, Haster bloccò gli attacchi con una cortina di ghiaccio che poi frantumò con dei proiettili magici. I soldati si ritrovarono con le armature perforate dai proiettili magici e collassarono con forti urla,


“Kuaaaack!”


Oasis fu sconvolto nel vedere che la formazione era stata spezzata in un batter d’occhio.


<em>‘E questi due da dove sbucano?’</em>


Forse i soldati erano particolarmente deboli e avevano finito per mettere in risalto le capacità dei due? Il fatto che fossero mascherati da soldati gli ricordava Grid. Una volta, Oasis sarebbe fuggito appena percepito quanto fossero forti. Ora, però, faceva parte di Valhalla, e non poteva abbandonare i soldati e ritirarsi. Inoltre aveva perso qualsiasi paura anche a causa dell'effetto di Coraggio.


“Tu!”


Oasis estrasse la spada, gettandosi verso Haster. Grazie alla sua abilità ‘Carica’, Oasis era molto rapido e sfruttò la carica con ferocia. Eppure non fu abbastanza per mettere in pericolo Haster, che incoccò il suo arco di corno e mandò il colpo a segno nella zampa del cavallo in arrivo.


“Cosa?”


La visuale di Oasis roteò. Quindi la spada di Haster andò a puntare Oasis mentre cadeva.


Il fodero del Re Imbattuto lo derise,


-Non sei una minaccia per nessuno. Non sei nemmeno qualificato a brandire il mio potere. Penso che la nostra relazione termini qui.


“Questo…”


Oasis digrignò i denti mentre girava il corpo. Voleva veramente effettuare una manovra evasiva mentre era in caduta? Era un controllo che normalmente non avrebbe mai potuto ottenere con la sua sola concentrazione  ed abilità.


“Io non voglio!”


Oasis evitò l’attacco di Haster con una mossa da togliere il fiato. Rotolò sul terreno, rialzandosi con un balzo.


“Io non voglio perdere mai più!”


Oasis voleva diventare il protagonista. Voleva far sapere a tutti che persino le persone comuni come lui potevano prendere parte su quel grande palco. L’espressione del suo volto non aveva nulla di ordinario mentre rialzò la spada. Per sua sfortuna, il suo nemico era troppo potente. No, quel talento naturale era veramente tremendo. Il livello delle abilità che si era costruito non era abbastanza. Il mondo non ti regalava mai la partita in modo così semplice. Non tutti erano in grado di diventare protagonisti.






[Sei stato ferito gravemente!]






“Cough!”


“Oasis!”


La finestra di notifica gli apparve tra le urla dei soldati. Il dolore arrivò soltanto dopo.


“...?”


Oasis tremava senza riuscire a capire cosa stava succedendo. Come mai aveva una lancia che gli trapassava l’addome? Quando era successo, e soprattutto chi era stato? Voltò lentamente la testa, osservando un uomo con l’elmo militare. Era Haster. Si era mosso dietro di lui e lo aveva pugnalato. Estrasse una spada e lo colpì di nuovo, senza nemmeno rimuovere la lancia, facendolo diventare cenere.






[Sei morto.]






[La morte è considerata equivalente ad una sconfitta.]






[Hai perso l’opportunità di diventare Successore del Re Imbattuto.]






[La voce del Re risuona vagamente.]






-Mi piace il tuo cuore.






[La Missione nascosta Successore del Re Imbattuto è cambiata in ‘Arte della Spada delle 100.000 Armate’, missione di acquisizione abilità .]






-Anche un perdente ha il suo orgoglio. Vogliamo riprovare?


Le condizioni per acquisire una classe leggendaria erano decisamente ingannevoli. Non era qualcosa che si poteva ottenere tramite il semplice puntare all’obbiettivo. Eppure il Gruppo S.A. non era così irragionevole da far sparire l’opportunità dopo un solo tentativo fallito. C’erano sempre nuove possibilità. Anzi, a dire il Vero, Oasis aveva appena ricevuto con la sua morte una possibilità molto più realistica.


Nello stesso momento, Haster si voltò verso Asmophel,


“Ti ringrazio per l’aiuto. Non stai forse cercando la vecchia generazione dei Cavalieri Rossi? Ti aiuterò.”


Dalla capitale lontana arrivavano ondate di urla. La guerra di conquista di Valhalla era in pieno svolgimento.


Nello stesso momento, nel regno di Overgeared...


“Voglio imparare a creare dei Jiangshi.”


“Perché vuoi imparare?”


“Voglio essere in grado di rimanere accanto al benefattore che mi ha dato una nuova opportunità. Io... Io voglio un amico. Sono stufo delle relazioni in cui ci si usa soltanto a vicenda.”


“Hai fatto bene a venire qui.”


Disse Grid, salutando il nuovo ospite.






Traduzione di Erika Ortello


Editing di Elena Calabrò
                                


                                



