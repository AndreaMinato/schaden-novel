---
title: Capitolo 850
pubDate: 2025-03-20T11:48:41.510Z
tags:
    - overgeared
---


Asmophel e Haster non si presero la briga di inseguire i soldati che stavano fuggendo. Gli abitanti del villaggio erano salvi ora ed era improbabile che i soldati sarebbero tornati per vendicarsi.


“Intendi aiutarmi? Puoi andartene da qui? Non stavi proteggendo la capanna per un motivo?”


Chiese Asmophel ad Haster, che si era tolto l’elmetto militare per restituirlo.


Ovviamente c’era un motivo. Alcune delle abilità che aveva appreso dal Maestro Winfred riguardavano l’aumento di livello attraverso la meditazione. Inoltre, Winfred aveva lasciato un testamento in cui annunciava che una persona importante avrebbe fatto visita al villaggio. Perciò,  Haster, in attesa, aveva protetto quell’umile dimora.


Ora era il momento di andare. Il livello dell’abilità di Haster era abbastanza alto e il testamento del suo Maestro sembrava riferirsi ad Asmophel.


“Ora vado.”


Haster avrebbe detto addio al luogo in cui erano conservati i ricordi del suo Maestro. Poi apparve di fronte a Haster una finestra di notifica che lo fece sorridere.






[L’affinità con Asmophel è aumentata di 10.]






Asmophel accolse con gioia Haster.


“È rassicurante stare con il discepolo di Winfred. Credo che in questo viaggio ci aiuteremo a vicenda.”


“Lo penso anche io.”


Quando rispose, si formò uno scudo di un arancione trasparente intorno a Haster.






[Tutte le risorse sono state ripristinate per effetto dell’abilità passiva ‘Storia Eroica’. Per un minuto, la tua Difesa aumenterà in proporzione all’ammontare delle risorse usate nei due minuti precedenti. Inoltre, verrà mantenuto per 10 secondi uno scudo che annulla ogni danno da abilità o da fonte magica.]


***






[Ricetta Jiangshi]






[Categoria: Libro delle Abilità (Unico)


Un vecchio libretto che contiene la ricetta per uno Jiangshi d’acciaio.


Condizioni per l’utilizzo: Daoista, Necromante.]






Le abilità erano per lo più suddivise in due categorie: quelle che potevano essere apprese attraverso abilità specifiche di classe quando si saliva di livello e quelle che si potevano ottenere da Missioni Nascoste o libri di abilità.


Ovviamente, il valore di quest’ultimi era più alto. A differenza di un’abilità di classe che si poteva acquisire aumentando di livello, quelle ricevute dalle Missioni e dai libri di abilità erano rare. In particolare, più era alta la classificazione dell’abilità, maggiore era il valore, la versatilità e la potenza dell’abilità stessa.


E un libro delle abilità di classificazione unica? Se fosse stato messo all’asta in quel momento, il prezzo avrebbe probabilmente raggiunto i miliardi di won. Più risorse accumulavano i rankers, maggiore sarebbe stata la richiesta degli oggetti. Nel frattempo, l’offerta non era cambiata il che significava che il valore di un oggetto in Satisfy era adesso molto più alto rispetto a qualche anno prima.


“Lo stai dando a me?”


Bullet, il Necromante secondo in classifica, era stato ignorato da Agnus ed aveva lasciato Immortal, che stava andando in rovina, dopo essere stato ingannato da Veradin. Ora era sconvolto. Non sapeva che il metodo di produzione dello Jiangshi di cui aveva parlato Grid fosse un’abilità. Ovviamente, aveva supposto si trattasse di un oggetto. Pensava che un mostro di tipo Jiangshi poteva essere evocato quando venivano utilizzati certi oggetti.


In realtà, non ci aveva pensato tanto a fondo. Bullet era venuto a cercare Grid per le aspettative che quest’ultimo aveva nel suo sguardo quando l’aveva guardato la prima volta e non per le sue incomprensibili parole sulla produzione dello Jiangshi.


“Perché io?”


Chiese di nuovo Bullet, con sguardo assente.


“Se vuoi che ti dia informazioni su Agnus in cambio di questo libro sprechi il tuo tempo. Non so nulla su di lui. Anche se fosse, non direi nulla. Non voglio mettermelo contro. Mi dispiace.”


Bullet si inchinò profondamente e si scusò.


Erano delle scuse per aver deluso Grid, che aveva delle aspettative su Bullet nonostante fosse nemici.


‘<em>Ancora una volta devo rinunciare ad un amico.’</em>


Bullet fece un’espressione amara mentre guardava a terra. Credeva che Grid fosse arrabbiato. Dopotutto, dal punto di vista di Grid, Bullet stava proteggendo Agnus, che era un nemico.


Tuttavia, la risposta di Grid fu inaspettata.


“Perché ti stai agitando? Chi ti ha chiesto una cosa del genere?”


“…?”


“Voglio che tu sia un mio compagno. Questo libro di abilità è semplicemente un modo per corromperti.”


Grid sapeva per certo di essere forte. Inoltre si fidava dei membri di Overgeared, che erano noti in tutte le discipline. Eppure, questo non voleva dire che non provasse ansia. La sua ossessione per Kir non era dovuta all’aver paura di un futuro nemico. Piuttosto, perché Grid aveva predetto che il Regno di Overgeared, che si stava sviluppando in modo unico, sarebbe presto rimasto isolato, perciò voleva più alleati. Poiché c’era un limite alla forza di un individuo, era naturalmente cresciuto il suo desiderio di reclutare persone di talento e Bullet era un buon candidato per realizzare i desideri di Grid.


Tra l’altro, per quanto ancora Grid avrebbe lasciato marcire il libro delle abilità di classificazione unica che aveva ricevuto nel Continente Est? Aveva bisogno di un buon Necromante nel Regno di Overgeared. Tuttavia, la maggior parte dei Necromanti classificati appartenevano a Immortal, per questo non era riuscito a trovare alcun talento. Bullet, secondo in classifica, era un tesoro in cui  Grid aveva avuto la fortuna di imbattersi.


“Ho già sentito la storia di Immortal e di Veradin. Agnus non si è mai fatto vedere quando Immortal è stata schiacciata.”


“…”


Grid aveva visto per caso Bullet accusare Veradin e sapeva che l’ideale che Bullet inseguiva si adattava bene al Regno di Overgeared. Ecco perché ne era certo.


“Unisciti alla Gilda di Overgeared. Abbiamo bisogno di te. Io ho bisogno di te.”


“…”


Lo sguardo di Grid non vacillò quando fissò Bullet. Era diverso da quelli che avevano cercato di affidarsi alla forza di Bullet e anche da chi aveva tentato di sfruttarlo. Grid era così sicuro che Bullet sentì che poteva riporre in lui la sua fiducia. Pensare che ci fosse una tale ferma convinzione nonostante fossero stati un tempo nemici… Il cuore di Bullet palpitò. Provò per Grid un tipo di rispetto diverso da quello che aveva provato per Agnus.


“Grazie. In futuro, il Regno di Overgeared… No, Grid, ripagherò la tua fiducia.”


Nonostante questo, c’era una cosa che Bullet voleva chiarire.


“Comprerò il libro delle abilità ad un prezzo ragionevole. Sarebbe un peso troppo grande se lo ricevessi così da te.”


Aveva visto più di una o due relazioni distrutte a causa dei soldi e voleva impedire in dall’inizio che accadesse anche a loro. Quella decisione si basava sulla precedente esperienza di Bullet. Tuttavia, Grid rifiutò la proposta.


“E se non volessi? Questo è un libro di abilità che ho ottenuto nel Continente Est .”


Si trattava di un oggetto che aveva ottenuto dopo aver sconfitto il capo della Prigione Lava, la più grande prigione del Regno di Cho. Il libro delle abilità era un oggetto raro che non si poteva ottenere una seconda volta.


“Pensi di poter dare un valore a questo oggetto?”


“…”


Allora cosa avrebbe dovuto fare Bullet? Confuso, rimase semplicemente in silenzio. Nel frattempo, Grid gli rivolse un sorriso maligno.


“Lo ripagherai con la tua vita. In futuro, non potrai mai lasciare il mio fianco.”


“E se prendessi il libro e scappassi via?”


“Non hai già visto il risultato dell’ordine di uccidere? Ti seguirei fino alla fine dell’Inferno.”


“Ahah…”


Si sarebbe dovuto tirare indietro ora? Bullet ci pensò seriamente, ma non riuscì a superare la tentazione. Il suo desiderio di un ‘legame prezioso’ gli fece provare una forte attrazione per l’offerta di Grid.






[Il Necromante ‘Bullet’ si è unito alla Gilda Uno di Overgeared!]






***


[Hai ottenuto la ‘Ricetta dello Jiangshi’.]






[Hai sbloccato l’abilità Produzione dello Jiangshi.]






[Hai sbloccato l’abilità Produzione della Bara.]






[Hai sbloccato l’abilità Controllo dello Jiangshi.]






[Produzione dello Jiangshi Lv. 1


Puoi trasformare un cadavere umano in uno Jiangshi. Non si può produrre da un cadavere di un’altra razza, mostro o animale.


Se il livello del cadavere è più alto del livello del creatore, lo Jiangshi non può essere generato.


Il livello di partenza di uno Jiangshi d’acciaio è 100 e il livello massimo è 100 livelli al di sotto di quello del creatore.


Più è alto il livello dell’abilità, maggiore sarà la varietà di Jiangshi che si possono creare.


Consumo di mana: 100% del consumo di mana.


Tempo di ricarica dell’abilità: Nessuno.]






[Produzione della Bara


È possibile produrre bare con lo scopo di conservare lo Jiangshi.


Per controllare lo Jiangshi è necessaria una bara.


Si consuma una bara per ciascun Jiangshi.


Consumo delle risorse: 1000 mana.


Consumo degli ingredienti: 12 chiodi, 3 alberi di betulla.


Tempo di Produzione della Bara: 1 ora e 30 minuti.]






[Controllo dello Jiangshi Lv. 1


Abilità Passiva.


Puoi avere un massimo di due Jiangshi.


Una volta tirato fuori dalla bara, lo Jiangshi può rimanere attivo fino a tre ore. Dopo, dovrà riposare per tre ore nella bara. Dopo la morte, lo Jiangshi necessita di riposare per 12 ore nella bara.]






‘<em>Non è incredibile?</em>’


Quando Bullet vide le informazioni sulle nuove abilità apprese e comprese il concetto di uno Jiangshi, non poté fare a meno di rimanere sorpreso.


‘<em>Crescerà  fino ad essere riconosciuto come una presenza unica come i Cavalieri della Morte.</em>’


C’era lo svantaggio nel fatto che il livello dello Jiangshi era limitato, ma questo probabilmente poteva essere superato con l’aumento del livello di Produzione dello Jiangshi. In altre parole, lo Jiangshi era classificato come un Non Morto di grado elevato.


“Questo è un Non Morto grandioso…”


“Te lo avevo detto. L’ho ottenuto dal Continente Est.”


Grid ricordò la forza del Cavallo Nero Jiangshi, che era stato la testa della Prigione Lava. Si trattava di un mostro non abbordabile da normali giocatori. Se Bullet avesse avuto numerosi Cavalli Neri Jiangshi…


“Bullet, ti prego di lavorare duramente in futuro. Ti darò tutto il supporto possibile di cui avrai bisogno.”


“Sarò sicuramente all’altezza delle tue aspettative…!”


Bullet venne sopraffatto dall’incitamento di Grid. era convinto che se avesse evocato un normale Non Morto, che consumava la statistica di Influenza, e lo Jiangshi, che non consumava tale statistica, avrebbe avuto un esercito di Non Morti che non sarebbe stato da meno di quello di Agnus. Bullet provò una sensazione che andava al di là dei suoi limiti.


Poi, dentro di lui crebbe un po’ di avidità.


“Devo ottenere una nuova collana.”


La sua attuale collana era fatta di ossa di corvo ed aveva una grossa ametista incastonata al centro che aumentava la statistica di Influenza di un Necromante. Più alta era la classificazione, maggiore era l’effetto.


“Una collana? Conosci un buon creatore di gioielli?”


Chiese Grid a Bullet, che intendeva investire un sacco di soldi sulla collana. I gioielli ottenuti dall’assalto a Belial erano bloccati nell’inventario di Grid. Lui non era riuscito ad usare il tesoro che conferiva vari effetti perché non era riuscito a trovare la persona giusta che potesse lavorarli.


Bullet annuì senza esitazione.


“Ho una relazione con Principessa.”


“Principessa?”


Perché era stata improvvisamente nominata una principessa? Bullet spiegò a Grid,


“Oh, è famosa tra i Necromanti. È un’abile Gioielliere che vive nelle profondità del dungeon della Montagna Gerad e crea solo collane. Il suo stile e il suo atteggiamento sono come quelli di una principessa, perciò la chiamiamo ‘Principessa’.”


“Presentamela.”


“Sarà difficile.”


Il giorno in cui Grid e Bullet unirono le forze, le comunità di Satisfy andarono in visibilio.


-Classificazione dei Necromanti-


1° posto – Veradin (Nessuna affiliazione).


2° posto- Bullet (Gilda di Overgeared).


- <em>Dopo Muto, ora Bullet?</em>


<em>- Il 2° Necromante in classifica si è unito alla Gilda di Overgeared… è una cosa grossa.</em>


<em>- Bullet non faceva parte di Immortal?</em>


<em>- Continuava a morire a causa dell’ordine di uccidere, perciò si è arreso e si è unito alla Gilda di Overgeared…</em>


<em>- Non ha fegato. Per il Immortal, è un vero e proprio traditore.</em>


<em>- Lo condanni per aver cercato un modo di sopravvivere? È una cosa da criticare?</em>


<em>- L’esercito di Overgeared + un esercito di Non Morti…</em>


<em>- Anche se si riunissero le vecchie Sette Gilde, non sarebbero in grado di contrastare la Gilda di Overgeared.</em>


<em>- Non è ovvio? Le Sette Gilde non sono state annientate dai contadini del Regno di Overgeared?</em>


<em>- Ah… --;; Era successa una cosa simile.</em>


<em>- Dove sono persone come Zibal e Seuron in questi tempi?</em>


<em>- Possono solo succhiare le dita dei membri di Overgeared.</em>


<em>- E Agnus?</em>


<em>- Agnus è troppo elusivo…</em>


<em> </em>


Le attuali potenze, quelle vecchie e le nuove erano destinate ad essere messe in discussione. Inoltre, era naturale per il pubblico essere interessato a Agnus dopo che questo era diventato una Leggenda.


“Kiki!”


Un uomo giunse di fronte alla Montagna Gerad, una gigante catena montuosa che conteneva sei dungeon artificiali. Eat Spicy Jokbal si fece prendere dal panico quando confermò che i dungeon erano stati distrutti uno dopo l’altro.


“Grid?”


No, non era stato lui. L’invasore stava distruggendo i dungeon più velocemente di quanto aveva fatto il vecchio Grid.


“È apparso un drago!”


Preoccupato, Eat Spicy Jokbal corse verso la Montagna Gerad.






Traduzione di Katia Yu La Rosa


Editing di Elena Calabrò


