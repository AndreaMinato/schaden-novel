---
title: Capitolo 856
pubDate: 2025-03-20T11:48:41.512Z
tags:
    - overgeared
---


[Un nuovo giorno è sorto. La lista delle missioni del Regno Overgeared è stata aggiornata.]


[Contribuire alla Sicurezza della Città]


[Difficoltà: Missione Giornaliera del Regno Overgeared


Visita il Dipartimento della Sicurezza. La nuova missione di oggi ti aspetta.


Ricompensa: Un Biglietto di Scambio per il Set di Grid.


Se possiedi 40 Biglietti di Scambio per il Set di Grid puoi ottenere uno dei oggetti prodotti in massa di Grid. Se ne possiedi 120 puoi ottenere uno dei oggetti prodotti in massa di Grid creato da un artigiano esperto.]


[Contribuire alla Sicurezza delle Risorse della Città]


[Difficoltà: Missione Giornaliera del Regno Overgeared


Raccogli 100 pelli ed ossa di almeno 100 mostri oppure raccogli 200 risorse (minerali, pietra, legna, erbe ecc.) e consegnale al Dipartimento Risorse.


Ricompensa: Un Biglietto di Scambio per il Set di Grid.]






[Contribuire allo sviluppo dell’agricoltura]






[Difficoltà: Missione Giornaliera del Regno Overgeared


Visita le campagne. Il lavoro dei campi ti aspetta.


Ricompensa: Una patata arcobaleno. L’affinità con i contadini del Regno Overgeared aumenterà di 1.]






[Chiamata dell’Amministratore Rabbit]






[Difficoltà: Missione Giornaliera del Regno Overgeared


L’Amministratore Rabbit ha bisogno del tuo aiuto.


Ricompensa: Oro


L’Amministratore Rabbit è famoso per pagare un salario misero. Ma ti sarà di grande aiuto se hai urgentemente bisogno si denaro. Tuttavia il salario varierà a seconda della tua performance.]






[Annuncio del membro Overgeared Nyangmong]






[Difficoltà: Missione Giornaliera del Regno Overgeared


Il membro Overgeared Nyangmong ha attivato una Missione Giornaliera.


Porta del cibo a 10 pecore e 10 cani randagi.


Ricompensa: Un Biglietto di Scambio per il Set di Grid.]






[Annuncio del Conte Pon]






[Difficoltà: Missione Speciale del Regno Overgeared


Il nobile Pon del Regno Overgeared ha annunciato una Missione speciale.


Il Conte Pon desidera un nuovo libro di abilità. Se ne possiedi uno di livello epico o superiore riguardante l’uso delle lance, per favore contatta il Conte Pon.


Ricompensa: ???]






[Annuncio del Duca Jishuka]






[Il Duca Jishuka vuole un grande numero di frecce di jaffa. Se ne possiedi alcune mettiti in contatto con il Duca Jishuka.


Ricompensa: Le frecce di jaffa saranno acquistate pagando una volta e mezzo rispetto il loro effettivo valore di mercato. Se si tratta di frecce di jaffa speciali verranno acquistate al triplo del loro valore di mercato.]






[Visita alla Statua di Pietra di Re Grid]






[Difficoltà: Missione Ripetuta nel Regno Overgeared


Una volta ogni tre anni recati nella Hall of Fame e venera la statua di pietra di Grid.


Ricompensa: Un oggetto prodotto in massa per ogni 20 visite consecutive.]






“Eheh! Ormai me ne mancano poche.”


Ryan era un nuovo giocatore che aveva cominciato a giocare a Satisfy dopo la terza Competizione Nazionale e ora aveva 32 Buoni per il Set. Come molti dei giocatori di quarta generazione Ryan aveva scelto Reinhardt come città di partenza. La capitale del Regno Overgeared attirava facilmente i nuovi giocatori perché le infrastrutture messe a loro disposizione erano molto ben sviluppate.


Infatti i giocatori erano molto soddisfatti. Potevano ottenere il Set di Grid soltanto facendo delle Missioni Giornaliere e in tal modo riuscivano ad ottenere gli oggetti molto più velocemente rispetto agli altri Regni e avevano una percentuale di crescita più rapida della media. Il sistema di Reinhardt era una grande attrattiva proprio perché era stato progettato dal punto di vista dei giocatori.


“Se finisco le Missioni di oggi e domani posso finalmente metter le mani su una delle armi di Grid!”


L’efficacia degli oggetti prodotti in massa di Grid era ormai riconosciuta ovunque e pure il fatto che erano di gran lunga migliori di altri artefatti epici  dello stesso livello. Non li si poteva comparare a degli oggetti unici di pari livello che usavano certi giocatori, ma quando si possedeva l’intero Set non erano inferiori a degli oggetti unici.


Negli anni precedenti la velocità di crescita dei nuovi giocatori era piuttosto rapida quando compravano con l’oro gli oggetti rari di basso livello. Ma ormai non era più così. Non c’era più una grande differenza tra i giocatori del Regno Overgeared che avevano il Set di Grid. Tuttavia Grid restava l’eroe della gente comune.


“Perché sei così contento?”


Il gruppo di Alcoman si avvicinò a Ryan, che stava ancora ridendo. Alcoman era un giocatore che aveva cominciato a giocare nello stesso periodo di Ryan.


Ryan rispose fiero, gonfiando il petto.


“Entro domani pomeriggio avrò 40 Biglietti di Scambio per il Set di Grid.”


“Wow!”


“Fantastico!”


Tutti i presenti erano stupefatti. Loro non erano riusciti a finire le Missioni e ad ottenere i 40 Biglietti, perciò Ryan ai loro occhi sembrava fantastico. Volevano congratularsi con lui ed allo stesso tempo erano gelosi.


“Allora Ryan, domani ti unirai a noi?”


“Se avrai un’arma di Grid potrai essere il nostro capitano!”


“Affronteremo la Grotta di Cigna!”


La Grotta di Cigna era un Dungeon che doveva esser ripulito da minimo 5 giocatori di livello 60-70. Ovviamente si poteva cacciare con un party più piccolo ma così i costi sarebbero stati di gran lunga superiori ai profitti.


Quello non era il Dungeon giusto per dei giocatori di livello 50 come Ryan e il gruppo di Alcoman. Tuttavia pensavano che sarebbero riusciti a ripulirlo dato che Ryan avrebbe avuto un’arma di Grid, in quanto la potenza delle sue armi era ormai riconosciuta da tutti.


“Comunque le Missioni di oggi sono un po’ deludenti.”


“Già. I libri di livello epico te li puoi solo sognare a meno che tu non sconfigga dei boss di alto livello e le frecce di jaffa sono le ricompense delle missioni solo per Fabbri.”


“È possibile secondo voi comprare all’asta le frecce di jaffa? Jishka le comprerà a una volta e mezzo il loro valore di mercato. ”


“Non ce ne sono più all’asta. Credo che proprio Jishuka le abbia comprate tutte ieri.”


“Dicono che sia piena di debiti. Ma dove prende tutti ‘sti soldi?”


“Con la sua velocità di caccia può riottenere facilmente il denaro speso per le frecce… ”


“Vorrei vederla cacciare prima o poi.”


“Anch’io…”


Quando sarebbero riusciti ad essere alla pari dei giocatori Overgeared di alto livello? Anche se erano ancora dei principianti pensavano forse di poter cacciare con i migliori membri di Overgeared? Ryan e il gruppo di Alcoman erano pieni di aspettative e di speranze mentre avanzavano. Oltrepassarono i numerosissimi carri della Compagnia di Muto e si diressero verso l’edificio del Dipartimento della Sicurezza.


“Sono venuto per la Missione del Dipartimento della Sicurezza. Sono Ryan.”


“Sei uno Spadaccino di livello 51. Ti darò una lista di Missioni adatte a te.”


L’addetto alla reception, sorridente, gli porse una lista con otto Missioni. Il livello di difficoltà era piuttosto alto perché richiedevano come livello minimo di essere già al livello 60.


“Mi sembrano tutte una faticaccia… Non ci sono Missioni più facili?”


A quella domanda il receptionist fece un’espressione imbarazzata.


“Non ci sono Missioni meno difficili. In questi giorni le due lune sono allineate quindi il livello dei mostri che compaiono è più alto del solito.”


“Ugh! Che dovrei fare?”


Ryan e gli altri erano delusi dalle Missioni Giornaliere. Era un vero spreco per loro perdere l’occasione di ottenere uno dei Biglietti di Scambio per il Set. Erano ancora in dubbio sul da farsi quando il receptionist si permise di far loro una proposta.


“Vorresti fare una Missione cooperativa?”


“Cooperativa?”


“Esatto. Si tratta di una Missione a tempo promossa dall’Impero per commemorare l’armistizio tra il Regno Overgeared ed il Regno Saharan. Puoi cooperare con altri giocatori dell’Impero per svolgere la Missione e la ricompensa é la stessa delle Missioni giornaliere di questo Regno.”


“Cooperare con l’Impero…”


Le espressioni di Ryan e dei suoi compagni erano piuttosto dubbiose.


Molti giocatori che avevano cominciato a giocare nell’Impero credevano che l’Impero fosse il centro del mondo. Infatti l’Impero non badava a spese quando si trattava di aiutare i nuovi giocatori e il tasso della velocità di crescita dei nuovi giocatori era più alto di quello dei nuovi giocatori nel Regno Overgeared (che non avevano ancora ottenuto il Set di Grid). Perciò sembrava strano dover cooperare con gente dell’Impero.


Ma il receptionist li rassicurò,


“Potete star tranquilli. È una Missione creata da Lauel per favorire relazioni e scambi tra i due paesi. Non c’è nulla da temere.”


“Non è per il fatto che sarebbe pericoloso…”


“Eh?”


“Nulla.”


Ryan ed Alcoman sospirarono e si scambiandosi uno sguardo giunsero ad una decisione.


“Okay, parteciperò alla Missione Cooperativa.”


Ryan e i suoi amici non potevano permettersi di perdere i Biglietti di Scambio. Dovevano terminare le Missioni Giornaliere perciò accettarono il consiglio.


Un’ora più tardi…


“Ciao. Siete voi quelli che hanno accettato la Missione Cooperativa?”


“Ah, sì.”


Nella Capitale di Reinhardt il party di Ryan aveva incontrato un sei giocatori imperiali.


Il gruppo di Ryan si presentò rispettosamente mentre gli altri rimasero in silenzio. Uno dei sei giocatori diede un’occhiata alle armi e gli equipaggiamenti di Ryan e i suoi compagni e disse, sarcastico,


“Ma allora è proprio vero che il Regno Overgeared ha il braccino corto quando si parla di aiutare i nuovi giocatori. Li stanno soltanto sfruttando.”


“Hai ragione. Un cinghiale selvatico potrebbe farli fuori in un colpo solo. Eheh.”


Ovviamente i giocatori dell’Impero erano a conoscenza del Set prodotto in massa di Grid. Ma non era gratis, ma la ricompensa ottenuta dopo aver ripetutamente portato a termine numerose Missioni Giornaliere per diversi mesi e per aver contribuito allo sviluppo del Regno.


Invece l’Impero Saharan aiutava i suoi nuovi giocatori dando loro dell’oro. Perciò i giocatori imperiali erano riusciti a comprarsi da subito degli ottimi equipaggiamenti e indossavano delle armature tirate a lucido. Non era lo stesso per gli Overgeared che ancora non potevano permettersi il Set di Grid.


“Non importa quanto sai buono il set di Grid. Non sono oggetti con alta resistenza.”


“Sono d’accordo. È meglio ricevere dei fondi, raggiungere rapidamente il livello 100 e poter accedere ai terreni di caccia di livello superiore.”


La velocità di crescita dei nuovi giocatori Overgeared accelerava una volta raggiunto il livello 90. Non appena equipaggiavano nei combattimenti almeno quattro oggetti prodotti in massa di Grid potevano far ricorso a un esplosivo potere e crescevano rapidamente fino al livello 180. In altre parole, i primi mesi per loro erano pieni di difficoltà.


Al contrario I nuovi giocatori che sceglievano l’Impero potevano raggiungere il livello 100 facilmente ma dopodiché la crescita individuale di ciascuno di loro variava in base alle ricchezze possedute ed alla capacità di gestirle. La grande attrattiva dell’Impero era che evitava ai nuovi giocatori di faticare molto nelle prime fasi del gioco. Il livello medio del gruppo di Ryan e quello imperiale era sulla cinquantina, quindi in quel momento erano i giocatori dell’Impero ad esser avvantaggiati!


“Haaap!”


Gli imperiali, con il loro equipaggiamento costoso, potevano facilmente cacciare dei Conigli Cornuti colpendoli solo tre volte per ucciderli mentre il gruppo di Ryan faceva fatica a stargli dietro e doveva attaccarli sei volte. Perciò gli imperiali ne non avevano problemi ad affrontarne due o tre contemporaneamente mentre gli altri stavano rischiando la pelle.


“Non sembra siano nemmeno Overgeared.”


I giocatori dell’Impero cominciarono a prendere in giro Ryan e i suoi compagni.


Quella superbia li faceva arrabbiare ma rimasero calmi e pazienti. Si diceva che anche il loro Re Grid all’inizio era stato sottovalutato, perciò loro credevano che con la giusta pazienza sarebbero diventati forti anche loro.






[Il party Cooperativo ha cacciato 231 Conigli Cornuti (231/500).]






Avevano raggiunto quasi la metà dell’obiettivo della loro Missione, il che significava che la loro umiliazione era quasi finita. Dovevano tener duro ancora un po’. Ma non appena il gruppo di Ryan pensò questo…






[È comparso il Miniboss, Il Coniglio dalle Quattro Corna!]






“Argh!”


Un’enorme Coniglio con quattro corna e gli occhi rossi apparve all’improvviso di fronte a loro, terrorizzando il gruppo.


“Sul serio? Brutta feccia Overgeared! Se foste stati più veloci avremmo già finito la Missione e saremmo già tornati indietro!”


“Hai ragione! È tutta colpa vostra se non abbiamo finito subito la Missione ed ora è comparso il Miniboss.”


Il Coniglio dalle Quattro Corna era di livello 120! Tutti i presenti credevano che si trattasse di un Boss che non avrebbero saputo affrontare.


“Cavoli. I novellini sono in pericolo.”


Apparve un altro gruppo di giocatori Cooperativi. Ma a differenza di quello di Ryan quello era composto da giocatori di livello superiore al 100. I giocatori del Regno Overgeared possedevano gli oggetti del Set di Grid mentre i giocatori dell’Impero sfoggiavano artefatti unici.


“È nostro!”


I nuovi giocatori imperiali colpirono per primi. Tre giocatori, che brandivano delle armi finemente cesellate, assaltarono il Coniglio dalle Quattro Corna. Tuttavia…


“Argh!”


Al Miniboss era rimasta soltanto tre quarti della sua Salute. Anche se forse possedevano delle armi uniche era comunque difficile abbattere quell’avversario per solo tre giocatori


“Dovreste aiutarci!”


Anche se avevano voluto monopolizzare il campo di battaglia i giocatori imperiali ora stavano accusando gli Overgeared. Ma i giocatori del Regno Overgeared scrollarono le spalle.






[Il Coniglio dalle Quatto Corna è morto!]






“W-Wow…”


“Pazzesco…”


Il Boss che pensavano di non poter affrontare era morto così velocemente?


I giocatori imperiali si resero conto che il Set di Grid era ancora più potente di quanto si dicesse in giro. Nel frattempo, Ryan e i suoi compagni trattennero il fiato.


“State bene?”


“Sì…Sì!”


I loro occhi brillavano guardando i giocatori più esperti combattere con il Set di Grid.


“Fratelli! Siete dei membri della Gilda Overgeared?”


“Eh? Non è possibile.”


“Se facciamo parte della Gilda Overgeared? Entrarvi è di sicuro il nostro obiettivo.”


“È un obiettivo che ha lo 0,001% di possibilità di accadere. Ahah!”


“…”


Il tempo passava e le generazioni cambiavano. Per la nuova generazione, il Regno Overgeared rappresentava un speranza, i suoi membri sembravano un sogno e il Re Overgeared era un lontano miraggio.


“Etciù!”


“Ma perché non ti giri quando devi starnutire?”


“Ah, mi spiace. Mi è scappato all’improvviso. Ti ho preso?”


“Mi hai infettata con i tuoi batteri. Ma piuttosto dimmi dove hai trovato quei preziosi gioielli? Hai rubato un forziere l’ultima volta che sei stato nell’Impero?”


“No, ho sconfitto un Grande Demone. E poi come potrei rubare qualcosa all’Impero? L’Imperatore e i suoi sottoposti sono formidabili.”


“Hai sconfitto un Grande Demone… L’Imperatore…”


Elizabeth aveva incontrato Grid per la prima volta mentre la Montagna Gerad collassava. Era stata inizialmente ostile verso Grid perché pensava fosse l’amante di Yura ma ora stava cambiando la sua opinione di lui.


“Lei non sceglierebbe un tipo qualunque… Mi dispiace. Non sapevo come stavano le cose ed ho frainteso.”


“…?”


“Sei speciale.”


Elizabeth era il migliore Gioielliere in classifica ed avendo perso il suo laboratorio stava ora bussando alla porta della Gilda Overgeared.


Traduzione di Elena Calabrò
                                


                                



