---
title: Capitolo 857
pubDate: 2025-03-20T11:48:41.513Z
tags:
    - overgeared
---


Inizialmente gli artefatti leggendari venivano soltanto trovati e non prodotti.  Tuttavia questa realtà era stata ormai stravolta l’anno precedente quando i giocatori avevano cominciato a produrre quegli oggetti leggendari che di solito potevano esser ottenuti soltanto sconfiggendo dei Boss. Era possibile perché il livello delle loro abilità di produzione era aumentato insieme al grado di difficoltà delle Missioni.


“Credo che tu mi conosca già ma mi presenterò ugualmente. Mi chiamo Elizabeth. Sono un Gioielliere di livello Artigiano. Posso produrre ogni tipo di accessorio e sono stata abbastanza fortunata da creare un anello e una collana di livello leggendario.”


Disse candidamente Elizabeth.


Riuscire a produrre un oggetto leggendario era come vincere alla lotteria. Non poteva controllare il livello degli oggetti prodotti perciò aveva detto di esser stata ‘fortunata’. Non si trattava di umiltà ma era un avvertimento perché se Grid le avesse commissionato un accessorio non avrebbe potuto garantire un oggetto di livello leggendario. Se Grid fosse stato un giocatore qualsiasi che non capiva nulla del sistema di produzione sarebbe stato deluso dalle voci che giravano sulla ‘Principessa dei Gioielli’.


“Io sono il Re Overgeared Grid.”


Grid era stato il giocatore che aveva prodotto più oggetti in assoluto e quindi aveva un’ottima conoscenza del sistema di produzione. Era a conoscenza delle voci che giravano su di lei e non ne era affatto deluso. Anzi i suoi occhi si erano da subito illuminati, pieni di aspettative.


Elizabeth arrossì non appena Grid si avvicinò per stringerle la mano. Una sensazione sconosciuta le attraversò il corpo quando le loro mani si toccarono. Le sue gambe si fecero deboli. Era la prima volta che si sentiva così. Ritirò subito la mano e con un’espressine confusa disse,


“G-grazie… per avermi salvato. Beh. Sei intervenuto per salvare Yura più che me. Ma alla fine hai aiutato anche me.”


In passato Elizabeth aveva disprezzato Grid. Era stata gelosa di tutti quei buoni risultati che lui aveva ottenuto grazie alla sua classe leggendaria di Fabbro e alla sua fortuna sfacciata. In più non le era mai piaciuto il suo modo di fare. Il suo stretto rapporto con Yura era un altro grande motivo del suo odio nei suoi confronti.


Ma era non era giusto trattare in modo maleducato una persona solo per via dei propri sentimenti. Dopotutto era vero che Grid l’aveva aiutata ed Elizabeth gliene era sinceramente grata. La sconvolgeva ancora soltanto ripensare che suo zio sarebbe morto se Grid non fosse arrivato.


Grid tagliò corto con le formalità e disse,


“Se ti fa davvero piacere fammi un favore. Puoi farmi saltare la coda per le commissioni?”


Per incontrare la Principessa si veniva inseriti in una lista d’attesa e ognuno doveva aspettare il suo turno. Inoltre, la Principessa non accettava una commissione se i materiali non la interessavano.


Queste erano le condizioni, semplici ma fastidiose. Pensare che di dover aspettare anche soltanto per poter proporle una commissione? E poi che materiali avrebbero potuto interessarle?


“Capisco. Accetterò la tua richiesta mettendoti in cima alla mia lista d’attesa ma…”


Elizabeth voleva esser il più chiara possibile e continuò,


“… Non potrò dare il mio meglio se il lavoro non mi ispira. Il risultato di un lavoro noioso spesso non è di ottima fattura. Spero che la tua richiesta possa suscitare il mio interesse.”


<em>‘Vorrei soltanto commissionarle un anello…’</em>


Già. Grid voleva solo degli anelli. Al momento ne aveva quattro. Il suo anello di matrimonio, l’Anello di Doran, l’Anello dell’Assurdità e l’anello di Elfin Stone. I primi due li indossava in base alle circostanze mentre gli altri non li toglieva mai, perciò aveva otto dita quasi sempre libere.


Poteva indossare soltanto un braccialetto per polso ed aveva già il Bracciale del Guardiano e il bracciale di Neberius. Inoltre indossava la Collana del Guardiano e gli Orecchini di Dark Bus e gli Orecchini di Quarzo Nero. Per questo motivo per grid otto anelli erano più che sufficienti.


Ma lei voleva fare qualcosa di interessante?


<em>‘Che tipo di accessorio inusuale dovrei chiedere? Un piercing? Una catena? Mi migliorerebbero le statistiche?’</em>


Tutti quei ragionamenti di Grid risultarono del tutto inutili non appena tirò fuori un sacchetto di gioielli.


“E-Eh?”


Gli occhi di Elizabeth si spalancarono dallo stupore non appena si rese conto che il quel sacchetto c’erano dei gioielli che non aveva mai visto in vita sua.






[Gioiello Nero di Belial (S)]






[Un gioiello bellissimo che può esser lavorato per produrre diversi accessori. Il valore di questa gemma può essere equiparato alla somma che servirebbe per comprare una città intera.


Nel processo di realizzazione di un accessorio è possibile ottenere un artefatto capace di aumentare la tua Intelligenza o la tua Resistenza all’Oscurità. Inoltre, l’accessorio potrebbe farti ottenere un’abilità passiva che varierà in base alle capacità del Gioielliere.


Tuttavia, sarà per te un’impresa ardua trovare qualcuno abbastanza all’altezza per lavorare un gioiello di questo calibro.]






[Gioiello Rosso di Belial (S)]






[ …


Nel processo di realizzazione di un accessorio è possibile ottenere un artefatto capace di aumentare l’Intelligenza o la Resistenza alle fiamme. Inoltre, l’accessorio potrebbe farti ottenere un’abilità passiva che varierà in base alle capacità del Gioielliere.


Tuttavia, sarà per te un’impresa ardua trovare qualcuno abbastanza all’altezza per lavorare un gioiello di questo calibro.]






<em>‘Ci sono gioielli che possono aggiungere statistiche e Resistenza? E pure un’abilità passiva?’</em>


Elizabeth aveva ormai ricevuto innumerevoli commissioni e tra quelli che le avevano commissionato degli accessori molti erano giocatori di alto livello. Alcuni di loro le avevano fornito gioielli ottenuti sconfiggendo dei Boss che avevano una ‘bassa probabilità’ di aumentare statistiche o la Resistenza.


I gioielli di Grid invece fornivano statistiche, resistenze e abilità passive. Elizabeth non aveva mai visto delle pietre del genere. Il loro valore era incalcolabile.


“F-Fantastico…”


Sentendo che Grid aveva sconfitto Belial, Elizabeth fu colta da sincera ammirazione.


Grid stava sospirando,


“Non so se la mia richiesta ti potrebbe interessare ma io vorrei dei semplici anelli…”


“Anelli?”


“Sì. Otto anelli.”


“Che ne dici di una collana? Dei bracciali? Hai bisogno di orecchini?”


“…?”


Grid era confuso perché pensava che lei sarebbe stata delusa dalla sua proposta, invece Elizabeth era così esaltata all’idea di lavorare su quei gioielli che gli si avvicinò molto al viso. I suoi grandi occhi neri scintillavano come le stelle nel cielo.


“Mi sei troppo vicina…”


“…”


Vedendo quella scena Yura e Eat Spicy Jokbal si sentirono a disagio.


Grid fece un passo indietro e le spiegò,


“Come puoi vedere indosso già una collana, i bracciali e gli orecchini.”


Gli effetti degli accessori che indossava erano ottimi. Il bracciale e la collana del Guardiano, che avevano una difesa e delle statistiche incredibili, erano oggetti unici che aggiungevano un’ulteriore 100 di Difesa se indossati contemporaneamente. Inoltre il Bracciale di Neberius aumentava la Forza di 30 e riduceva il tempo per lanciare le magie del 20%. Gli orecchini di Quarzo Nero aumentavano l’Intelligenza del 15% e con gli orecchini di Dark Bus Grid poteva usare l’abilità Oscuramento.


Grid copriva contemporaneamente il ruolo di dealer, tank e Mago perciò non poteva fare a meno di nessuno di quegli accessori.


Ma Elizabeth che osservò gli accessori di Grid con la sua abilità Sguardo dell’Artigiano la pensava diversamente.


“Puoi anche smettere di indossare il bracciale di giada e la collana. Hanno un buon effetto come set ma non sono dei semplici accessori unici?”


“Sì…”


Poche cose erano difficili da trovare quanto i set di accessori. Un set di gioielli aveva lo stesso valore di accessori di livello leggendario. Grid rispose come se non avesse capito a cosa lei si riferisse ed Elizabeth sii agitò, frustrata.


Grid continuò a non reagire di fronte alla sua frustrazione così Elizabeth gli urlò in faccia,


“Posso fare dei bracciali e delle collane di gran lunga migliori anche considerando il loro effetto come set! Non ho bisogno di esser fortunata! Mi basta usare le pietre che hai lì in mano!”


Ma c’era un problema.


“Però potrei avere dei problemi a lavorare quelle grosse pietre…”


Elizabeth non aveva mai lavorato su gioielli di livello così alto. Era necessario avere un livello superiore a quello di Artigiano per lavorarli. In altre parole…


“Puoi realizzare degli accessori migliori di quelli che ho al momento usando gioielli di livello B al posto di quelli di livello S?”


Il valore dei gioielli di Belial oltrepassava di gran lunghe le aspettative di Grid.


“Sì.”


Gli confermò Elizabeth tirando fuori le pietre di livello B.


“Saranno accessori di livello epico ma con effetti migliori del set che indossi ora.”


Grid le aveva consegnato più di 30 gioielli: rispettivamente 10 di livello C, di livello B e di livello S. Non considerando quelli di livello più alto ne rimanevano a sufficienza per creare una collana, un bracciale e otto anelli.


<em>‘È un’ottima occasione.’</em>


Elizabeth era più esaltata dello stesso Grid. Era così contenta di poter lavorare su dei gioielli ottenuti sconfiggendo un Grande Demone che involontariamente espresse ad alta voce i suoi pensieri.


“Che peccato. Avrei potuto provare diverse tecniche se avessi avuto più gioielli.”


“Mi hanno detto che chi vuole richiederti una commissione deve aspettare il proprio turno? Ma prendi anche più ordini dalla stessa persona?”


“Ovviamente! Se potessi lavorare su altri gioielli di questa purezza potrei lavorare per te per sempre!”


“Per sempre…”


“…”


Sentendo quelle urla di esaltazione e quelle parole sembrava quasi che Elizabeth ci stesse provando con Grid. Eat Spicy Jokbal e Yura si scambiarono degli sguardi preoccupati.


“Ci sono dozzine di persone nella mia Gilda che posseggono 10 o 20 gioielli di Belial…”


Aggiunse Grid.


“Eh?”


Elizabeth non voleva credere alle sue orecchie.


Lei credeva che i 30 gioielli in possesso i Grid fossero tutti quelli rilasciati da Belial. La sconvolse sentire che ce ne erano ancora centinaia in circolazione. Elizabeth cominciò a tremare.


Poi scosse la testa come se avesse preso una decisione importante.


“Mi recherò nel Regno Overgeared. Dato che sei il Re non potresti farmi aprire un negozio? O sarebbe meglio se io entrassi nella Gilda Overgeared?”


“…”


“Ah, ma forse non rispetto le condizioni di ammissione della Gilda?”


“C-Come può essere…?”


“No, perché rapisci sempre qualcuno ovunque tu vada? Che diavolo stai facendo? Hai una qualche abilità nel trafficare in esseri umani? Hai una terza classe come trafficante di umani leggendario? Eh?”


“…”


Grid fece una piacevole sorpresa a Lauel tornando insieme ad Elizabeth.






Traduzione di Elena Calabrò
                                


                                



