---
title: Capitolo 865
pubDate: 2025-03-20T11:48:41.514Z
tags:
    - overgeared
---


[Si è attivata la Missione Nascosta 'Invasione del Vaticano'.]






[Il destino del Continente potrebbe cambiare in base all’esito di questa Missione.


Il privilegio di esser presente all’attivazione della Missione Nascosta 'Invasione del Vaticano' aumenta tutte le tue statistiche di 2 punti. La tua velocità di movimento aumenta permanentemente dell’1%. Puoi vendere questa storia a caro prezzo ai bardi che girovagano per il Continente.]






[Missione Nascosta 'Sfuggi alla Morte' è in svolgimento.]






[Sfuggi alla Morte.]






[È tua responsabilità proteggere Irene e Lord. Allontanati con loro dal Vaticano che è diventato un campo di battaglia dopo esser stato attaccato dalla Chiesa di Yatan.


Condizioni di Completamento Missione: Scorta Irene e Lord fuori dalla sala del banchetto.


Ricompense: Irene non si dimenticherà mai dei tuoi servigi. La tua reputazione nel Regno di Overgeared aumenterà esponenzialmente. Il Regno di Overgeared è una nazione fondata e governata dal giocatore Grid per cui non è possibile prevedere la ricompensa.


Fallimento della Missione: perdita del rango di Cavaliere Overgeared. Espulsione dal Regno di Overgeared. Perdita di 5 livelli.]






[Sub Missione (1)


Uccidi 150 Maghi Oscuri (0/150)


Ricompensa della Sub Missione: Forza +10


Il livello medio dei giocatori attualmente nel Vaticano è 301. Quello dei Maghi Oscuri della Chiesa di Yatan è 275.]






[Sub Missione (2)


Sopravvivi con la Salute minore del 10%.


Ricompensa Sub Missione: Stamina +20]






[Sub Missione (3)


Mantieni la salute di Irene al 100%.


Ricompensa Sub Missione: ottieni il titolo ‘Difensore’.]






“Cough…”


Quell’emergenza aveva fatto attivare una missione Segreta. Anche se le ricompense erano notevoli Coke non era affatto contento e fece una smorfia.


<em>‘Come posso farcela?’</em>


Coke doveva fuggire con Irene e Lord. Non lo pensava soltanto per completare la Missione ma perché era il suo dovere di cavaliere.


<em>‘Di sicuro non posso affrontare i Servi di Yatan.’</em>


La Chiesa di Yatan aveva abbastanza membri da poter sfidare la Chiesa di Rebecca, la religione più diffusa in tutto il Continente. Era facile immaginare che il livello dei PNG con un nome fosse molto alto e Coke non poteva sconfiggerli.


<em>‘Quindi dovrò combattere contro Rose o Agnus…’</em>


Era una pessima idea. CoKe poteva pur esser il migliore tra i giocatori di nuova generazione ma non era comunque il primo della classifica della sua classe. I talenti di Rose e di Agnus nei rispettivi ambiti erano alla pari di quelli di Coke ma i loro livelli erano superiori al suo. Oltretutto tra di loro c’era una differenza che non poteva esser ridotta soltanto con gli oggetti.


Agnus e Rose avevano cominciato a giocare fin dall’inizio. Coke pensò che le Missioni e i Boss che avevano sconfitto fossero estremamente forti. Questo gli fece pensare che sia Rose che Agnus avessero un livello superiore al suo e che i suoi oggetti fossero inferiori ai loro.


<em>‘Non posso star qui a far niente.’</em>


Coke sfoderò la spada e aspettò gli ordini dei suoi superiori.


Come se fosse stato in un film, Coke sapeva che in una situazione del genere doveva ricoprire un ruolo di personaggio di supporto. Gli altri giocatori erano attori tropo famosi perché qualcuno lo scambiasse per un protagonista. Chi aveva un ruolo secondario doveva seguire le indicazioni degli attori principali.


Chucksley e Royman erano nel bel mezzo di una discussione.


“Le Figlie di Rebecca si occuperanno dei Servi di Yatan. Noi dobbiamo oltrepassare il Necromante che blocca l’entrata di destra.”


“Pensavo la stessa cosa.”


Chucksley e Royman stavano pensando di affrontare Agnus.


Anche Kkasim era d’accordo con loro. Uscì dalle ombre e disse a Chucksley,


“Stando ai rapporti dei miei soldati ombra un esercito di Non Morti è schierato al di fuori della sala del banchetto e per questo i Paladini e le aspiranti Figlie di Rebecca non possono entrare. L’uomo che controlla deve’esser quel Necromante.”


“Non dovrebbe esser in grado di difendersi se nel frattempo sta comandando un’armata così grande.”


Isabel, che stava provando a distruggere la barriera che bloccava il Papa Damian, corse verso Agnus.


“Ira della Dea!”


Aveva fatto lo stesso ragionamento di Chuchsley.


Molti dei presenti avevano pensato che Agnus fosse l’avversario più debole da affrontare, ma le cose non stavano proprio così.


“Ahahah!”


Agnus rise in faccia a una delle Figlie di Rebecca, che erano considerate invincibili.


Lui sollevò la spada per difendersi dalla Lancia di Lifael. Isabel e i presenti erano sconvolti. Era incredibile che un Necromante riuscisse a difendersi con una spada contro l’attacco di una Figlia di Rebecca.


Coke e gli altri giocatori giocarono:


“Non è un Necromante qualsiasi!”


“È il Contraente di Baal!”


“Il Contraente di Baal.”


Mormorò Isabel.


Non appena la spada di Agnus, che sembrava pure un po’ arrugginita, impattò contrò la Lancia di Lifael da quest’ultima cominciò a fuoriuscire del potere divino. Aveva un maledizione che poteva addirittura neutralizzare il potere divino?


Isabel ne fu convinta non appena sentì che il Necromante di fonte a lei era nientemeno che il Contraente di Baal.


“Sogno Infranto.”


Rose usò una delle sua abilità più potenti. Era una magia oscura che infliggeva 10.000 danni fissi a tutti gli obiettivi in vista e gli obiettivi senza magia oscura subivano dei malus di confusione, debolezza e silenzio.


“Argh! Aaaah!”


Si alzarono delle grida da ogni angolo della sala. Quelli con una resistenza piuttosto bassa caddero in ginocchio. D’altro canto, i membri delle famiglie reali, Irene e Lord inclusi, erano salvi perché erano stati schermati alla vista di Rose dai cavalieri.


“Va tutto bene. va tutto bene.”


Disse Irene, ma la sua voce e il suo corpo tremavano mentre abbracciava Lord. Era molto preoccupata ma cercava di mostrarsi positiva per suo figlio.


“Madre…”


Lord, che comprendeva i sentimenti contrastanti della madre, capì quale fosse il suo compito. Doveva proteggere sua madre. Coke, turbato, vide Lord alzarsi di scatto,


<em>‘Pensavo che fosse un ragazzo intelligente!’</em>


Coke aveva sentito molte voci che giravano su Lord. Non era forse un genio? Lord aveva studiato le tecniche da assassino da Kasim, quelle di coltivazione da Piaro.


Si diceva che fosse così intelligente che un giorno avrebbe superato suo padre. Ma aveva ancora sei anni. Anche se fosse riuscito ad usare le tecniche da assassino, quanto sarebbero state efficaci con le statistiche di un bambino di sei anni?


Coke era rimasto senza parole quando vide Lord correre verso Agnus e i Servi di Yatan. Pensava che il giovane principe si stesse lasciando influenzare dalle emozioni.


<em>‘È normale, infondo è ancora un bambino. Dovrò tenerlo meglio d’occhio.’</em>


Coke era teso come non mai mentre Kasim e Chucksley sbarrarono la strada di Lord. Nessuno dovette dire nulla. Kasim e Chucksley andarono ad aiutare Isabel, che era in difficoltà ad affrontare Agnus e Rose. Chucksley attaccò Rose e la allontanò da Isabel mentre Kasim emerse dall’ombra di Agnus e lo pugnalò alle spalle.


“Ahah!Aaah!”


Era difficile capire se Agnus stesse ridendo o soffrendo. Ma una cosa era chiara, l’attacco di Kasim gli aveva inflitto un danno notevole. Oltre a Grid c’erano pochi giocatori che potevano gestire facilmente degli attacchi di PNG con nome di livello superiore al 400.


Chucksley e Kasim riuscirono ad allontanare Rose ed Agnus dall’entrata e urlarono all’unisono,


“Royman!”


“Sì!”


Era arrivato il momento per i giovani cavalieri come Royman e Coke di entrare in azione. Si misero ai lati di Irene e Lord e corsero verso l’entrata vuota. Ma Rose e Agnus non erano molto interessati al loro piccolo gruppo. Il loro obiettivo primario era la Chiesa di Rebecca. Infatti, la loro missione era di annientare le Figlie di Rebecca, il Papa Damian ed i paladini. Eliminandoli, i due avrebbero ottenuto grandi ricompense.


Ma non era così per gli altri Servi di Yatan. Aliburn, il terzo Servo, urlò,


“Non deve sfuggire nessuno! Dobbiamo ucciderli tutti e  la superiorità della Chiesa di Yatan!”


Aliburn usò la magia oscura. Poteva consumare il mana e i poteri mentali degli altri come fossero suoi e così i membri della Chiesa di Rebecca si sentirono inermi davanti a lui.


“Ah! Aaaah…!”


I Sacerdoti e i Paladini di Rebecca impallidirono mentre perdevano il loro mana e la loro capacità di lanciare magie. I centinaia di Maghi Oscuri nella sala cominciarono a bersagliare i membri delle famiglie reali di ogni nazione, anche Irene e Lord.


“Invocazione Oscura…”


“Dove credete di andare?”


I Cavalieri di Overgered erano occupati ad attaccare qualsiasi Mago Oscuro che stesse mirando ad Irene e a Lord.






[Hai sconfitto un Mago Oscuro della Chiesa di Yatan.]






[Hai ottenuto 2.290.190 punti esperienza.]






Il livello medio dei maghi era simile a quello dei giocatori. Non erano molto forti perciò Coke li uccideva piuttosto facilmente. Il vero problema era il loro numero spropositato. I Cavalieri Overgeared ne uccidevano uno dopo l’altro ma altri Maghi Oscuri continuavano a farsi avanti. Le litanie degli incantesimi riecheggiavano in tutta la sala.


Ad un certo punto però Royman non riuscì a bloccare uno dei suoi avversari che lanciò un incantesimo sul gruppo di fuggitivi.


“Sua Maestà! Principe!”


Coke doveva difenderli a tutti i costi. Non riuscì a pensare ad altro se non a stringerli a sé. La sua barra della Salute si dimezzò in un istante subendo danni fisici e mentali.


“Cough!”


“S-Stai bene?”


Irene era preoccupata per Coke, che stava sputando sangue. Coke le sorrise cercando di mascherare il dolore,


“Sto bene sapendo che siete entrambi salvi.”


“Sir Coke…”


Il sangue gli colava dalla schiena lungo i fianchi. Coke temeva che Irene si sarebbe preoccupata troppo per lui perciò indietreggio senza mostrarle la schiena ferita. Poi fece fuori altri due Maghi Oscuri e liberò il passaggio.


“Forza, andiamo.”


“Sì…”


Irene non esitò. Sapeva che se avesse rallentato avrebbe messo in pericolo Coke e gli altri cavalieri.


“Grazie.”


Coke ignorò il dolore lancinante che provava e cominciò a correre verso Irene quando sentì delle voci familiari urlare,


“Principe Lord!”


“Principe dove siete?”


Erano le aspiranti Figlie di Rebecca. Lord provò a rispondere alle urla di coloro che si trovavano al di fuori della sala del banchetto ma era impossibile.


“Non riuscirai a metter fuori un piede da qui.”


La Quarta Serva di Yatan, Silvenas, volando come il vento tagliò la strada a Irene e Lord. Poi rise in modo sguaiato con una mano estrasse un’arma e con l’altra indicò l’entrata.


Silvenas lanciò una magia oscura verso l’entrata spazzando via le aspiranti Figlie di Rebecca. Attraverso il fumo sollevato dall’esplosione, Silvenas volse lo sguardo verso Irene e le disse,


“Ti ho osservato bene mentre ero nascosta. Sei bellissima e parli bene. Bah, comunque tutte le cose carine sono brutte, in realtà.”


“Sua Maestà!”


Coke sconfisse i Maghi Oscuri che aveva davanti e intervenne giusto in tempo. Ma la spada di Silvenas fu troppo veloce per Coke. Una lama di energia rossa trafisse l’armatura di Cole facendogli perdere molta Salute.






[Hai subito un danno ingente! La Resistenza dell’Armatura di Grid realizzata da un Artigiano è diminuita di 47.]






[Sei sopravvissuto con meno del 10% della tua Salute.


Come ricompensa della Sub Missione la tua Stamina è permanentemente aumentata di 20 punti.]






“Ar..Argh! Non ancora…!”


Non poteva morire e non poteva fallire la Missione. Coke cercò di sollevarsi rapidamente. Doveva riuscire a proteggere Irene e Lord finché il gruppo di Royman non avesse sconfitto i Maghi Oscuri e fosse giunto in suo aiuto. Ma non era una cosa facile. Il continuo sanguinamento lo stordì e così Coke cadde a terra.


Silvenas fissò Irene negli occhi e le disse,


“Dove vuoi che ti pianti questo pugnale, eh?”


Rose, Agnus e i Maghi Oscuri se la stavano cavando bene anche da soli perciò Silvenas si poteva permettere di perdere un po’ di tempo con Irene e Lord. Si sarebbe presa il suo tempo per godersi quella situazione divertente.


… Almeno era così finché il piccolo principe, che lei aveva  creduto un agnellino indifeso, disse con voce ferma,


“Tempesta di spade.”


“…?!”


Una tempesta di spade travolse Silvenas.






Traduzione di Elena Calabrò
                                


                                



