---
title: Capitolo 866
pubDate: 2025-03-20T11:48:41.515Z
tags:
    - overgeared
---


<i>‘Ma che cos’è?’</i>


Silvenas fu presa completamente alla sprovvista. Chi avrebbe immaginato che il giovane principe avrebbe sguainato la sua spada? No, non si era limitato ad impugnare la sua arma ma aveva eseguito una raffinata e potente tecnica di scherma che aveva interrotto il flusso di mana di tutta l’area!


“Argh…!”


Silvenas era stata intrappolata dell’energia di una tempesta di spade e non poteva fare nulla. Le sue abilità che le permettevano di fondersi con l’oscurità e muoversi nel vento erano strettamente dipendenti dalla circolazione del mana perciò la tempesta la rallentò impedendole di sfruttare tutte la sue forze.  


Sfortunatamente Lord era molto giovane e si stancò presto.


“Hiyaaaack!”


Tuttavia era riuscito a guadagnare abbastanza tempo per far si che i Cavalieri di Overgeared insieme a Royman e Coke riuscissero a disfarsi dei Maghi Oscuri che avevano addosso e a colpire Silvenas, che ora era intrappolata nella tempesta. In particolare, la maestria di Royman con la spada era così eccellente da impedirle qualsiasi reazione continuando a farla cadere o a congelarla.


“Ugh..!”


Silvenas era così frustrata da quella situazione che si vide costretta a usare il suo asso nella manica. Con una fragorosa esplosione di energia demoniaca Silvenas entrò come in uno stato di invincibilità e potè così resistere a tutti gli attacchi. 


Riguadagnò pure la sua agilità e fece un balzo in aria prima di attaccare. Una luce scarlatta illuminò la sala e puntò ai Cavalieri Overgeared uno dopo l’altro.


“State attenti!” 


Urlò Royman mentre bloccava una parte dell’energia. Il bersaglio successivo fu Coke. Lui era gravemente ferito per aver protetto da solo Irene e Lord mentre gli altri Cavalieri stavano affrontando i Maghi Oscuri. Royman era preoccupata per lui. In quelle condizioni Coke non sarebbe riuscito a difendersi dall’attacco di Silvenas e sarebbe morto sicuramente.


<i>‘È la fine.’</i>


La barra della Salute di Coke era al 5 %. Nonostante stesse bevendo delle pozioni non riusciva a recuperare la Salute abbastanza velocemente perché era continuamente bersagliato da magie oscure. 


Così Coke stava accettando umilmente la sua morte. Sapeva di non poter parare l’attacco di Silvenas, che nemmeno gli altri cavalieri, tranne Royman, riuscirono ad evitare.


La velocità di Silvenas era tale che Coke non riusciva a seguirla con lo sguardo. Con un sorriso amaro disse a Royman,


“Assicurati che la Regina e il Principe si salvino…”


“Sir Coke!”


Royman stava già usando l’abilità Saltafossi che aveva imparato da Piaro.


Sapeva che Coke aveva una benedizione che gli permetteva di rivivere ma non voleva comunque vedere un suo compagno morire davanti ai suoi occhi. Inoltre chi aveva quella benedizione subiva degli svantaggi notevoli quando moriva. Saltafossi le permetteva di coprire con un salto la metà della distanza di Blink. Royman saltò di nuovo cercando di ridurre la distanza tra lei e Coke.


Nonostante i suoi sforzi fu troppo tardi. Silvenas stava per colpirlo.






[Il Principe Lord del Regno di Overgeared vuole nominarti suo Cavaliere. Accetti?]






La finestra di  notifica apparve davanti agli occhi di Coke che ormai vedevano rosso. Coke non esitò a rispondere,


“Giuro fedeltà a Sua Altezza!”






[Sei diventato un Cavaliere del Principe Lord del Regno di Overgeared.]






[Lord ti ha evocato. Vuoi accettare l’evocazione?]






Avvenne tutto in un istante. Nell’attimo in cui la spada di Silvenas stava per infilzare la schiena di Coke, Coke accettò e venne teletrasportato al fianco del Principe. L’attacco di Silvenas andò a vuoto e lei  confusa latrò, 


“Non è possibile!”


Il Mezzo Demone ignorò Royman che era saltata davanti a lei come nuovo avversario per attaccare il giovane principe che aveva interferito nei suoi piani già troppo per i suoi gusti. La spada di Silvenas calò con violenza verso quel ragazzino che stava ancora sudando per aver usato quella tecnica di spada. Ma contemporaneamente…


“Squarta Cieli.”


Lord impugnò la spada di legno datagli da suo padre e usò il contrattacco per gli attacchi dall’alto. Era una delle tecniche preferite di Kraugel prima che diventasse un Maestro di Spada. La forza del maestro si stava manifestando nel discepolo. L’energia della spada squarciò il corpo di Silvenas e devastò la sala del banchetto.


“Cough!”


Per la prima volta Silvenas subì una grave ferita, facendole tossire sangue. Squarta Cieli rifletteva l’attacco subito all’avversario ed era completamente diverso da Tempesta di Spade, che infliggeva danni in proporzione al potere di attacco di chi la utilizzava. Lord riuscì ad infliggere una grave danno a Silvenas anche se era soltanto al livello 60.


“Argh! …Ugh..! Tu..! Questo ragazzino”!”


La Salute di Silvenas diminuì di un decimo e lei perse la pazienza. Il fatto che la feccia del Vaticano, le famiglie reali e centinaia di Maghi Oscuri la videro in difficoltà per colpa di un bambino la irritò profondamente. Silvenas non aveva mai provato una tale vergogna in vita sua. Alla fine…


“Muori! Potere omicida!”


Silvenas rivelò il suo vero aspetto di Mezzo Demone, che era considerata la specie più brutta dell’Inferno.


“Iiiiiih!!”


“C-Che sta succedendo?”


La sua pelle si stava staccando e torcendo come se fosse bruciata, mentre i suoi occhi, il naso e la bocca si stavano  deformando e cambiando forma. L’aspetto orrendo di Silvenas sconvolse tutti i presenti nella sala del banchetto, Persino i Servi di Yatan furono scioccati, stupiti o delusi nel vederla in quella forma. A quella visione, il Sesto Servo di Yatan, Cardiora, fece un sorriso maligno.


“Ora nessuno potrà sopravvivere.”


Non era un’esagerazione. Ora che aveva mostrato il suo vero aspetto Silvenas avrebbe ucciso chiunque attorno a lei, nemici, amici… Tutti quanti!


“Kieeeek! Kieeek!”


Le urla stridenti di Silvenas inflissero un grande dolore a tutti i presenti. Il grido di un Mezzo Demone danneggiava l’udito di chi lo ascoltava e interferiva con il passaggio del mana. Era molto pericoloso! Anche se non arrecava danni fisici, le persone normali come Irene non riuscivano a sopportarlo.


“Vostra Maestà!”


Chucksley se ne accorse subito e cercò di correre per andare a proteggerla.


“Dove credi di andare?”


Sfortunatamente Rose non gli permise di allontanarsi. Lo bloccò usando la magia accumulata nel Bastone di Belial che aveva ottenuto a seguito dell’evocazione del 32esimo Grande Demone Belial.


“È un casino!”


Urlò Chucksley mentre cadeva a terra. Si incolpava per non esser capace di far nulla mentre la Regina Irene era in pericolo. A dire il vero non c’era alcun motivo per sentirsi in colpa. Il semplice fatto che stava tenendo testa all’Ottava Serva di Yatan era un grande traguardo. Lo stesso valeva per Isabel e Kasim. Si stavano tutti impegnando al massimo, compiendo degli sforzi enormi.


“Ihihihih!”


Agnus aveva richiamato i Non morti che aveva evocato al di fuori della sala. Non potendo affrontare da solo Isabel e Kasim aveva richiamato pure dei Cavalieri della Morte e dei Demoni affinché lo difendessero. Per quanto fosse ostile all’umanità, Agnus aveva dei limiti  in quanto giocatore. 


E se Agnus fosse stato un PNG? Sarebbe stato una minaccia per chiunque nel Vaticano, non soltanto per Isabel e Kasim. In quanto giocatore, aveva tutte le restrizioni finché non avesse portato a termine un certo numero di Missioni di Classe. 


“Soldati Ombra!”


Kasim evocò i suoi Soldati Ombra e li diresse verso Agnus. Nel frattempo Isabel approfittò di quell’apertura per uccidere un Demone.


“Ihih! Ihihih! Di più! Di più ! Ihihuahahah!”


Agnus sembrava completamente fuori di sé. Per lui si trattava di un dolce sogno che gli faceva dimenticare la triste realtà.


“Sua Santità!”


“Principe Lord!”


“Principe Imperiale!”


Avendo richiamato i suoi Non morti, Agnus aveva così permesso ai Paladini, alle Aspiranti Figlie di Rebecca e ai soldati dei diversi regni di entrare nella sala. Cominciarono a togliere di mezzo i Maghi Oscuri della Chiesa di Yatan dando speranza a Damian e ai reali. 


Tuttavia la speranza durò poco.


“Sono delle nullità.”


Il Terzo Servo di Yatan, Aliburn, scese in campo. Azzerò le riserve di mana dei Sacerdoti e dei Paladini e si piazzò in prima linea. Il Mana che aveva rubato agli altri fu convertito in magia oscura che lanciò in ogni direzione. Dozzine di Preti e Paladini persero la vita in un istante mentre molte delle Aspiranti Figlie di Rebecca divennero cenere. 


“Lea! Anne!”


Lord si disperò per la perdita delle sue amiche. Voleva correre verso Aliburn ma non poteva. Era già esausto ma Silvenas stava minacciando sua madre. Il suo primo dovere era proteggere sua madre. 


 “Kiiiiaaaaah!”


Le urla di Silvenas divennero sempre più forti.


“Ah!”


Irene barcollò dal dolore. Lord la sorresse con il suo piccolo corpo mentre Coke le tappò le orecchie con le sue mani insanguinate, mentre le sue stesse orecchie stavano sanguinando.


"Non può andare avanti così!”


“Merda!”


Irene era la priorità di Kasim. Non si stava più occupando di Agnus perciò cominciò a bersagliare Silvenas. Ma così Agnus fu libero e poté riprendere fiato. Poi si accorse di Irene e di Lord.


“Uh?”


Erano la moglie e il figlio di Grid, che aveva visto in tv? Sì, erano i cari di Grid. Agnus si accigliò. C’era un certo ricordo che voleva dimenticare. Tuttavia, quell’incancellabile ricordo tornò a tormentare la sua mente. La vista della donna che amava in pericolo per colpa di uomini arrabbiati…


“Grid, che stronzo.”


Grid era un uomo potente a differenza di come era stato debole un tempo Agnus. Allora perché stava trascurando le persone a lui care? Avrebbe realizzato la loro importanza soltanto dopo averli persi? La rabbia di Agnus esplose. Sgranò gli occhi e giocò il suo asso nella manica, il Lich Mumud. 


Il suo potere magico colpì Silvenas, che stava volando sopra le teste di Irene e Lord.


“Agnus! Cosa stai facendo?”


Urlò confusa Rose.


“Ihih! Cosa? É normale ferire una donna indifesa?”


Agnus abbandonò la Missione ‘Invasione del Vaticano’ che si stava svolgendo.


“Stupido bastardo… Ti farò a pezzi.”


“Sei pazzo!”


Il soffitto della sala del banchetto cominciò a collassare a seguito delle continue esplosioni. Agnus scattò verso Irene e Lord.


Contemporaneamente, nella capitale del Regno Overgeared…


“Svelto!”


Disse Grid al Saggio Sticks. Avendo ricevuto un paio di minuti prima un sussurro da Coke, Grid voleva raggiungere il Vaticano al più presto possibile. Tuttavia, non era così semplice.


“Ci sono quasi…”


A causa delle lezioni accademiche, Sticks aveva consumato gran parte del suo mana e per riuscire ad usare Teletrasporto di Massa aveva dovuto usare Risucchio di Mana per 5 minuti mentre beveva della pozioni di mana. A Grid quei 5 minuti sembrarono 10 anni, anzi no, 100 anni.


Traduzione di Elena Calabrò
                                


                                



