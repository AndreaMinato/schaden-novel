---
title: Capitolo 867
pubDate: 2025-03-20T11:48:41.515Z
tags:
    - overgeared
---


‘Invasione del Vaticano’ era una Missione Nascosta con incredibili ricompense il cui esito avrebbe avuto importanti ripercussioni nel mondo di Satisfy. Ma ora Agnus, con un gesto folle che nessuno riusciva a comprendere, stava per rinunciare a tutto ciò.


“Tu sei pazzo!”


Gli urlò Rose.


Era troppo tardi per fermarlo. Il Lich Mumud attaccò Silvenas, invece Agnus approfittò di un varco per raggiungere Irene.


“Agnus…!”


A Coke si gelò il sangue quando vide quell’uomo che tutti consideravano un folle avvicinarsi alla Regina ed al Principe di Overgeared. Coke, che non sapeva che era stato Agnus ad interrompere l’urlo di Silvenas, strinse la spada con mani tremanti.


La vista di una persona debole decisa a difendere una persona cara fu come un dejàvu per Agnus.


Gli tornarono in mente i ricordi di quando in passato lui stesso, impotente, non era stato capace di  difendere la donna che amava. Agnus fu sopraffatto dal un’ondata di emozioni. Rimpianto. Rabbia. Risentimento. Tristezza.


Odiava l’uomo che era stato. Il suo viso si contrasse in una smorfia terribile. Ma era un’espressione per cui si provava empatia più che timore.


“Chi sei?”


Gli chiese il giovane principe. Si era reso conto della tristezza dell’uomo che stava difendendo lui e sua madre.


Agnus a stento trattenne la sua collera e rispose,


“Solo un pazzo.”


“…”


Era così ossessionato dal fatto che il passato non poteva esser modificato che ora stava creando altri motivi per cui provare di rimpianti in futuro. Non era quello il comportamento di un folle? Esatto. Agnus era pienamente consapevole che fosse sbagliato abbandonare la Missione Nascosta per dei vecchi ricordi. Sapeva che avrebbe rimpianto quella decisione.


Infatti il Terzo Servo di Yatan lo stava mettendo in guardia.


“Contraente di Baal…! Ti sei dimenticato della generosità che ti abbiamo mostrato donandoti la Pietra della Vita? Te ne pentirai!”


Aliburn, che aveva frainteso il motivo per cui Agnus volesse tradire la Chiesa di Yatan, era furioso.


“È sempre colpa del Contraente di Baal! Sei solo una seccatura!”


La Chiesa di Yatan serviva il Dio Yatan e i Grandi Demoni erano i figli di Yatan. In origine, il Primo Grande Demone Baal era profondamente venerato dai Servi di Yatan. Tuttavia, Baal aveva un carattere imprevedibile. Centinaia di anni prima, aveva stipulato un contratto con il Leggendario Pagma donandogli una forza incredibile, interferendo così con la discesa dei Grandi Demoni.


Era stato un semplice capriccio, ma Aliburn si vide costretto a dubitare delle intenzioni di Baal stesso quando il suo Contraente tradì la Chiesa di Yatan.


“Baal vuole tradire la Chiesa di Yatan!”


Aliburn sapeva che non c’erano limiti ai desideri di un Grande Demone perciò interpretò le azioni di Agnus come la volontà di Baal di soppiantare il Dio Yatan e diventare lui steso un Dio.


Agnus sghignazzò,


“Le intenzioni di quell’idiota non mi interessano.”


“Che? Quindi tu..?”


“Io sono io. Credi che io agisca per conto di altri? Ihih!”


Ad Agnus non importava se quella fosse una decisione sbagliata. Indicò Coke e Irene e disse,


“Voglio salvarli. È questo quello che desidero.”


Per Irene e Lord era Agnus era come un angelo sceso dal cielo per salvarli ma Coke era ancora in guardia. Aliburn, sconvolto, rimase per un attimo senza parole e poi lo minacciò,


“Un giorno non  riuscirai a proteggerli con le tue sole forze. Sarai sconfitto e loro moriranno.”


“…”


“E perderai la Pietra della Vita.”


Era l’ultima occasione per Agnus.


“Ora riprenditi e torna sui tuoi passi.”


Alibrun raggiunse Agnus.


Davanti al Contraente di Baal comparve di novo la finestra di notifica con la richiesta di accettare la Missione Nascosta ‘Invasione del Vaticano’. Le ricompense erano straordinarie come prima. Avrebbe potuto ottenere un gran quantità di potere demoniaco, Intelligenza, Influenza  e il 50% di Resistenza agli attacchi divini. Erano delle ricompense che potenziavano i punti di forza del Contraente di Baal e riducevano le sue debolezze.


Era una tentazione a cui soltanto un pazzo avrebbe rifiutato… e Agnus era un pazzo.


“Combatterò comunque! Ihih!”


I desideri di Agnus non erano come quelli della gente normale. Non voleva forza, potere e ricchezze ma soltanto riuscire a fare ammenda per il passato. Ed era proprio per i suoi rimpianti passati non poteva lasciar correre. Anche se sapeva che se ne sarebbe pentito.






[La Missione Nascosta ‘Invasione del Vaticano’ è stata rifiutata.]






[Il Terzo Servo di Yatan Aliburn è estremamente arrabbiato.]






[La relazione con la Chiesa di Yatan è cambiata da diffidente a ostile.]






[Si è generata la una Missione Nascosta di Classe ‘La volontà del passato’.]






[La volontà del passato’]






[Difficoltà: Missione di Classe


Sei diventato un nemico della Chiesa di Yatan, per cui sarai considerato come un nemico dal Dio Yatan e dai Grandi Demoni.


Hai intrapreso lo stesso percorso del precedente Contraente di Baal, Pagma.


Vai nella Hall of Fame!


Comprendi le volontà e il potere che Pagma ha lasciato e preparati a combattere contro i Grandi Demoni!


Condizioni di superamento della Missione: Porta a temine gli eventi che appariranno nella Hall of Fame.


Ricompense per il superamento della Missione: acquisirai parte del potere lascito da Pagma.


Fallimento Missione: Le ricompense non potranno più esser ottenute.]






Aveva creato un legame con Pagma? Quella svolta negli eventi interessava Agnus. Uno dei Cinque Miracoli ancora una volta contraddetto le predizioni di Morpheus.


“Ahahahah!”


Agnus scoppiò a ridere.


Aliburn stava accumulando molto potere magico e stava facendo tremare il terreno. Ma Agnus non aveva paura di affrontarlo.


“Evoca Cavaliere della Morte!”


Il Lich Mumud intrappolò le gambe di Silvenas mentre i Cavalieri della Morte si sollevò dal terreno.


“Potere di Furfu!”


Una luce bianca illuminò il cielo notturno. Il potere del Grande Demone Furfu trasformò la pioggia in ghiaccio e potenziò tutti i servi di Agnus, i suoi Demoni, i Cavalieri della Morte e il Lich Mumud stesso. Silvenas stava cercando di proteggersi dalla magia iridescente del Lich quando all’improvviso urlò,


“Aaaaargh!”


Il Lich Mumud, ora potenziato, rappresentava da solo una minaccia per la Quarta Serva di Yatan. Ora che Agnus li aveva traditi, gli occhi di Aliburn si iniettarono si sangue,


“Tu..!”


L’ego smisurato di Aliburn che si considerava il miglior Mago Oscuro del continente andò in mille pezzi.


“L’empia oscurità avvolgerà tutto, corrompendo cielo e terra!”


Il cielo, che era diventato bianco a causa del potere di Furfu, si oscurò nuovamente e la pioggia fitta tornò invisibile. Maledizioni di ogni tipo volavano in ogni direzione mentre i presenti tramavano di paura.


In quel momento, gli Anziani, che erano impegnati a distruggere la barriera che aveva intrappolato il Papa Damian, emanarono la Purificazione della Dea. Avendo un’elevatissima resistenza alla Magia Oscura non subivano l’effetto dell’abilità di Aliburn. La luce divina creata dai 13 Anziani ripulì all’istante cielo e terra.


“La situazione diventerà ancora più pericolosa se non intervengo.”


Il Secondo Principe del’Impero Sarah manifestò la sua aura scarlatta. La sua spada fu avvolta da un’energia rossa e distrusse una dozzina di Maghi Oscuri in un colpo solo.


“Che?”


La Sesta Serva di Yatan, Cardiora sgranò gli occhi mentre stava affrontando i cavalieri della scorta del Principe imperiale. Non si sarebbe mai immaginata che Dulandal avesse celato un tale potere. Cardiora non fu l’unica a sorprendersi. Kasim, che si stava lanciando verso Aliburn, e tutti gli altri presenti nella sala del banchetto rimasero stupefatti a quella vista.


<em>‘Che forza maledetta!</em>’


Ovviamente Kasim conosceva già la potenza della famiglie imperiale. Non si sarebbe mai potuto scordare di quell’energia rossa che aveva annientato il suo clan


Silvenas era alle prese con Agnus mentre Rose stava affrontando Chucksley ed Isabel. Aliburn stava combattendo contro gli Anziani e le Figlie di Rebecca e Cardiora era l’avversaria dei Dulandal e i Cavalieri Rossi. Nel frattempo i Maghi Oscuri stavano trattenendo i cavalieri degli altri regni e le Aspiranti Figlie di Rebecca.


Il tradimento di Agnus e il potere di Dulandal erano delle variabili inaspettate per la Chiesa di Yatan che si ritrovò all’improvviso in difficoltà.


‘C’è ancora speranza!’


I membri delle famiglie reali si riempirono di aspettative.


Erano convinti che se fossero riusciti a cooperare tutti insieme sarebbero riusciti a superare quella crisi e sopravvivere. Con quel pensiero in mente, condussero i cavalieri ad uccidere i Maghi Oscuri. Tuttavia, il Settimo Servo Hill capovolse nuovamente la situazione. Tutti si disperarono quando videro quel grasso uomo di mezz’età comparire da ovunque si stesse nascondendo dall’inizio del combattimento.


“Ahahah! Eheheh! Aliburn! Ci sono riuscito!”


Hill stava ridendo mentre impugnava una spada incastonata in una roccia. Il Papa Damian, gli Anziani e le Figlie di Rebecca rimasero sconvolti perché quella era la Spada Sacra donata al Primo Papa dalla Dea Rebecca. Ed ora la Spada era in mano alla Chiesa di Yatan.


Damian fu obbligato ad accettare una nuova Missione.






[Recupera la Spada Sacra]






[La Spada Sacra, che la Dea ha donato al Primo Papa, è caduta nelle mani della Chiesa di Yatan!


La Spada Sacra è il simbolo di Rebecca! La devi recuperare!


Condizioni di superamento della Missione: recupera la Spada Sacra.


Ricompense per il superamento della Missione: Benedizione della Dea Rebecca. Aumenterà grandemente l’affinità con gli Anziani e sarai rispettato da tutti i credenti.


Fallimento Missione: Molti credenti perderanno fiducia nel Papa e lasceranno la Chiesa. Non potrai servire la Chiesa come Papa. La Dea Rebecca sarà molto delusa dal tuo fallimento. Perdita di 5 livelli.]






No, cosa poteva fare se era ancora bloccato da quella barriera? Nel bel mezzo di quella crisi, Damian pregò per la salvezza. Tuttavia, la Dea Rebecca non rispose alla supplica.


“Ugh!”


Nonostante la terribile preoccupazione, lo sguardo di Damian era fiso su Isabel e Irene. Sperava che la donna che amava e le persone a lui care riuscissero a mettersi in salvo. Per quanto ancora avrebbero potuto resistere?


Non appena Aliburn si mise a maledire la Spada Sacra, i Sacerdoti, i Paladini, gli Anziani e le Figlie di Rebecca cominciarono a perdere i loro poteri divini.






Traduzione di Elena Calabrò
                                


                                



