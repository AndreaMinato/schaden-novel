---
title: Capitolo 868
pubDate: 2025-03-20T11:48:41.515Z
tags:
    - overgeared
---


Degli eroi virtuosi giunsero ed innalzarono statue e templi per la Dea. Essi seguirono il Santo, che divenne Papa e poi un eroe.  Questa era la leggendaria storia della nascita della Chiesa di Rebecca. La Spada Sacra fu il primo segno della volontà della Dea. Era il simbolo del Papa e l’orgoglio di tutta la Chiesa.


Al termine della Guerra Oscura, la Spada fu incastonata in una roccia e non poté più esser brandita. Tuttavia, la sua importanza rimaneva invariata ed il suo valore non poteva esser calcolato. Almeno era così agli occhi della Chiesa di Rebecca.


<em>‘Il nostro tesoro prezioso è finito nelle mani della Chiesa di Yatan!’</em>


Tutti i seguaci di Rebecca, dagli Anziani ai Sacerdoti, si agitarono. Non era permesso agli estranei toccare la loro preziosa reliquia ed ora era stata trafugata da uno sporco Servo di Yatan? Era una vista insopportabile.






[La Spada nella Roccia è caduta nelle mani della Chiesa di Yatan!]






[Il Morale delle Chiesa di Rebecca è calato drasticamente.]






[La Difesa e la Resistenza magica dei membri della Chiesa di Rebecca sono ridotte del 60%.]






[Il Papa ha il dovere di guidare i credenti. Il Morale del Papa non subisce variazioni.]






[La Spada nella Roccia è stata contaminata dall’essenza di Yatan! Il potere divino indebolito della Spada Sacra diminuisce lievemente!]






[I Membri della Chiesa di Rebecca saranno confusi per 10 secondi e non potranno compiere alcuna azione.]






[Il Papa ha il dovere di guidare i credenti. Il Papa non subisce lo status di confusione.]






Damian era riuscito a resistere alla confusione grazie al sistema di gioco ma il suo stato mentale era tutt’altro che normale.


“Ma che succede..?”


Damian fu preso dal panico quando si verificò la peggiore delle situazioni che si fosse mai immaginato. Era intrappolato in una barriera oscura e la sua confusione era al massimo perché non sapeva cosa fare.


Damian era completamente immobilizzato. Era tagliato fuori dal mondo esterno e non poteva agire in alcun modo. La Chiesa di Rebecca era in crisi e lui non poteva farci nulla.


<em>‘Pensa, Damian! Pensa!’</em>


Damian, essendo un vero nerd, aveva visto centinaia di film e di anime ed aveva letto altrettante storie e trame interessanti. Perciò ora stava osservando il mondo di Satisfy dal punto di vista di un lettore.


<em>‘Non ha senso che la Chiesa di Rebecca venga annientata. In un’epoca in cui della gente malvagia sta cercando di riportare in vita i Grandi Demoni l’equilibrio del mondo sarebbe sconvolto se la Chiesa di Rebecca venisse distrutta.’</em>


Il mondo sarebbe caduto nel caos, senza più sogni o speranze. Il giorno del rilascio di Satisfy, il Presidente Lim Cheolho aveva espresso il desiderio di creare un mondo in cui i giocatori potessero raggiungere i propri sogni e provare un senso di appagamento che non poteva esser raggiunto nella realtà. Come poteva quindi aver pianificato quella distopia?


<em>‘Non è possibile. </em><em>È un controsenso che la Chiesa di Rebecca scompaia.’</em>


Il corpo di Damian tremò dalla convinzione. In quel momento si rese conto di che grave responsabilità gli fosse stata affidata.


<em>‘Il destino del mondo è nelle mani di un solo uomo!’</em>


La distruzione della Chiesa di Rebecca significava la fine del mondo e lui era l’unico che poteva impedirla. Ovviamente Damian sentì il peso di quella responsabilità. Se fosse stato un uomo qualsiasi, la sua mente sarebbe andata in tilt. Ma Damian non era un uomo qualsiasi. Il suo animo era stato allenato sin dall’infanzia a causa delle persone che lo criticavano perché era un nerd.


Prima di tutto, se avesse avuto una mente comune non avrebbe urlato durante le riunioni ufficiali “Isabel, io ti amo!”. Non avrebbe nemmeno continuato a lodare Grid nonostante le critiche degli altri.


<em>‘</em><em>È così eccitante!’</em>


Damian riuscì a trasformare la tensione in entusiasmo e tutta l’ansia nel suo sguardo svanì.


Esatto. Anche Damian era un protagonista. Lui era come Grid.


<em>‘Pensaci di nuovo.’</em>


Non appena realizzò che si trattava di una crisi che poteva esser superata, si obbligò a trovare una soluzione. Ci rifletté per un po’ prima di giungere ad un’ipotesi,


<em>‘E se il Papa fosse stato un PNG durante questo evento?’</em>


Era altamente possibile che un Papa PNG avrebbe saputo risolvere l’attuale crisi con facilità essendone stato a conoscenza in anticipo grazie ad un messaggio divino della Dea. Ciò accadeva perché i PNG avevano la caratteristica di sapersi adattare alle storie già programmate. I giocatori erano diversi. Non erano a conoscenza delle storie già programmare e potevano andare in crisi come Damian in quel momento. I giocatori avevano uno svantaggio se comparati con i PNG.






A Damian venne un’idea.


<em>‘I giocatori hanno più svantaggi dei PNG, ma hanno anche molti punti di forza. Devo pensare come Damian giocatore non come Damian Papa.’</em>


Gli intervalli tra le esplosioni si stavano riducendo e le urla dei seguaci di Rebecca riecheggiavano nella sala del banchetto distrutta. Damian digrignò i denti e cercò di ignorarle. Non poteva perdere altro tempo e si concentrò.


“Ihihihih! Ahahahaha”


Rimbombò la risata folle di Agnus. Due Demoni erano già morti mentre gli altri erano feriti. Agnus aveva perso due dei suoi Cavalieri della Morte e gli rimaneva soltanto il Lich Mumud.


Anche la Quarta Serva di Yatan Silvenas non era più in gran forma. Stava respirando a fatica ed era ricoperta di sangue. Un potentissimo PNG con nome stava faticando ad affrontare un solo giocatore. Rose, che stava sopraffacendo Chucksley, fu sconvolta da quella vista.


‘Ma Silvenas non è al livello 420?’


Eppure un giocatore di livello 300 le stava infliggendo gravi danni con una mano sola? Un normale giocatore di livello 300 non sarebbe stato capace di ridurre Silvenas in quelle condizioni. Il potere di una classe leggendaria era maggiore di quanto ci si potesse aspettare. Rose fu colta da una forte gelosia mentre puntava il suo bastone verso Chucksley, che giaceva a terra. In passato aveva difeso il Regno Eternal oggi proteggeva il Regno Overgeared.


Rose tremò dalla rabbia al pensiero che un PNG con il nome dorato fosse riuscito a metterle i bastoni tra le ruote per 10 minuti.


“Per colpa tua non ho potuto annientare i seguaci come volevo! Che un pezzente come te abbia interferito…!”


Rose aveva ricevuto la Missione secondaria di cacciare i seguaci di Rebecca. Si trattava di un’importante Missione che aumentava la sua Intelligenza ogni volta che cacciava un certo numero di Sacerdoti e Paladini della Chiesa di Rebecca. Così si era aspettava di ottenere molti potenziamenti grazie a quella Missione, ma tutti i suoi piani andarono in fumo a causa di un solo PNG. Gli altri Servi di Yatan e i Maghi Oscuri avevano annientato un gran numero di fedeli e non ne rimanevano più molti.


“Muori! Spine Tentatrici!”


Dei rampicanti viola crebbero dalle fessure del terreno. Nel momento in cui le spine affilate come spade cercarono di avvolgere il corpo di Chucksley…


“…!?”


Un pugnale volò verso il rampicante che si stava avvolgendo alla caviglia di Chucksley e lo tagliò. Sorpresa, Rose si voltò nella direzione da cui era provenuto il pugnale mentre Chucksley divenne paonazzo.


“Vostra Altezza…”


“Che?”


Rose non credeva alle sue orecchie. Sapeva che Chucksley era al servizio del figlio di Grid e che ora Lord aveva cinque o sei anni.


<em>‘Quel bambino ha lanciato il pugnale che ha reciso il rampicante?’</em>


No, era troppo assurdo…


Rose negò la realtà e ancora una volta puntò il suo bastone verso Chucksley. Contemporaneamente, un nuovo pugnale sfrecciò nell’aria e colpì Rose al collo.






[Hai subito 1300 danni.]






[La tua capacità di lanciare magie è stata annullata.]






“Pazzesco…!”


Era un pugnale sottile ed affilato. Rose lo estrasse dal collo e si voltò ancora una volta verso Lord, che la stava fissando con uno sguardo molto simile a quello del padre.


“TU!”


C’era un mostro davanti a lei a cui non doveva esser permesso di diventare adulto! Rose lo capì subito e lanciò un incantesimo. Questa volta il suo obiettivo era Lord. Allora il giovane principe estrasse un altro pugnale. Le capacità di lancio che aveva sviluppato con Kasim ancor prima di saper camminare erano state finalmente svelate al mondo.


“Argh! Cough!


Rose fu colpita una seconda volta al collo e la sua capacità di lanciare magie fu nuovamente azzerata. I pugnali lanciati dal piccolo principe non le infliggevano un danno mortale grazie alla sua armatura leggendaria, ma erano comunque un ostacolo fastidioso. Rose s’infuriò,


“Tu! Si vede che sei figlio di tuo padre!”


Rose incolpava Grid e i membri Overgeared per la sua morte durante il raid del Grande Demone Belial. Per questo motivo non era affatto ben disposta verso Grid e non le interessava minimamente che Lord fosse solo un bambino. Tirò fuori uno scudo per bloccare i pugnali di Lord e cominciò a recitare un incantesimo.


“NO!”


Gli sguardi di Coke e Royman si diressero verso Lord. Coke cercò di lanciarsi per proteggere Lord con il suo corpo.


Flop!


Tuttavia Coke cadde al suolo perché la sua stamina era al minimo. Però vide Agnus, che stava combattendo contro Silvenas, scattare verso Lord.


Gli occhi dorati di Agnus brillarono fieramente mentre volgeva lo sguardo dietro di sé verso Rose che stava lanciando una magia contro Lord e Irene.


“Quella donna!”


La vista del comportamento  disonorevole di Rose fece agitare Agnus. Nel momento in cui lo sguardo di Agnus si posò su Rose, Silvenas fu libera di muoversi così raggiunse la schiena di Agnus e gli trafisse il cuore.


“Aaaah!”


Gli occhi di Irene tremarono vedendo suo figlio ed il suo salvatore in grave difficoltà allo stesso momento. C’era solo una cosa che poteva fare ora.


“Mi dispiace. Mi dispiace.”


Contemporaneamente, Agnus e Coke, che stavano arrancando, si scusarono per i loro sforzi vani. Irene corse più in fretta che poté e afferrò suo figlio. Il suo corpo avrebbe fatto da scudo e Lord sarebbe sopravvissuto. Chiuse gli occhi e aspettò di morire.


“Vostra Maestà!”


Spaventato Chucksley si sollevò. Superando ancora una volta i suoi limiti lanciò la sua spada per proteggere la sua regina e il giovane principe. Tuttavia Rose riuscì a lanciare l’incantesimo prima che la spada di Chucksley la trafiggesse. Un enorme lampo magico si stava dirigendo verso Irene e Lord, ma Agnus non poteva proteggerli. Non poteva raggiungerli perché Silvenas si era aggrappata a lui.


“IhihIh! IhIh! Ahahahahahah!”


<em>‘Di nuovo?’</em>


Era diventato più forte di prima ma comunque non era riuscito a salvare quella donna? Gli occhi di Agnus si riempirono di vergogna quando sentì una voce,


“Grazie per aver guadagnato tempo, Agnus-chan.”


Quella voce aveva un qualcosa di santo. Era la voce di una persona che si era tolta la vita ed era ricomparsa nel punto di ritorno del Vaticano. Quella era la voce di Damian, che si era liberato dalla barriera oscura in un modo a cui solo un giocatore avrebbe pensato.


Arrivò al fianco di Irene e Lord e si voltò a guardare Agnus e Silvenas. Comparve un cerchio magico dorato che distrusse la magia oscura, causando un’onda d’urto che gli fece ondeggiare le vesti. Quando Irene e Lord aprirono gli occhi videro l’armatura divina di Damian sotto le sue vesti bianche. Dopo essersi assicurato che sua madre stesse bene Lord sorride alla seconda  persona di cui si fidava di più dopo suo padre.


“Maestro Damian!”


“Mi spiace di esser in ritardo. Sarò io a proteggere Lord-chan e la Regina Irene d’ora in poi.”


La maestosità del Papa affascinò tutti i presenti. Emanava un luce purissima, la benedizione dalla Dea. Lui era quell’uomo che era stato capace di competere nell’arte della spada con il Maestro della Spada Kraugel. L’uomo che aveva aiutato il Re Overgeared a diventare Overgeared. L’uomo che aveva imparato a coltivare da Piaro.


Uno de giocatori più forti di Satisfy.






Traduzione di Elena Calabrò
                                


                                



