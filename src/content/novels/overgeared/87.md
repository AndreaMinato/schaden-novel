---
title: Volume 1 - Capitolo 87
pubDate: 2025-03-10T08:59:29.210Z
tags:
    - overgeared
---


Il Sesto Servo del Dio Yatan, Malacus, era il sacerdote che sovrintendeva a tutti i rituali nella Chiesa di Yatan.


In realtà, la maggior parte dei rituali che organizzava erano indirizzati ai gruppi ostili alla Chiesa di Yatan. Oppure li utilizzava per maledire una determinata zona, allo scopo di farne ammalare gli abitanti.


Era famoso per il sacrificio di 87 vergini, volto a trasformare il re del Principato di Bungerst in un idiota, così come per aver sacrificato 607 vergini per poter diffondere un'epidemia nel territorio del Conte Raven.


“Date inizio alla caccia? Uhuhuh! Uhahahahah! E voi vorreste sistemare me? Non c'è nessuno al mondo che non abbia paura della Chiesa di Yatan, che perpetua la supremazia del Dio Yatan ed eserciti la sua influenza su tutto il continente. E io sono quello che ha fatto fiorire questa religione! È ridicolo che voi possiate ritenervi degli avversari all'altezza!”


Malacus non aveva tutti i torti.


La Chiesa di Yatan era una delle forze più potenti di Satisfy e un oggetto di terrore. Malacus aveva svolto un ruolo determinante nella crescita della Chiesa di Yatan. I suoi risultati erano stati rilevanti abbastanza da avere effetto sulla situazione dell'intero continente. Come potevano trattare una persona di tale rilievo come una semplice preda in un villaggio di montagna? Non sarebbe stato facile ucciderlo.


“Lo capirete molto presto. Soprattutto tu, ragazza. Tu sarai sacrificata al Dio Yatan.”


Malacus si rendeva conto che Jishuka e gli altri membri della sua gilda erano forti. A dire la verità, aveva sussultato appena, quando se li era visti apparire davanti tutti in una volta. Ma lui non era forse uno degli Otto Servi? Aveva trasceso il regno umano. Malacus non aveva dubbi che ne sarebbe uscito illeso, a meno che quei tipi non avessero deciso di attaccare tutti insieme come un gruppo.


Tuttavia, i pensieri di Jishuka erano alquanto diversi.


“Non so nulla di questo Malacus, ma la nostra Gilda Tzedakah è la più forte. Riusciamo ad uscire vincitori in ogni circostanza. Non puoi minacciarci.”


Jishuka sorrise, rivelando i suoi denti bianchi. Aveva provocato Malacus. “Morirai qui, quindi accetta umilmente la tua morte. Per noi, non sei nient'altro che una preda.”


Malacus non riusciva più trattenersi e il suo volto si contorse.


“Credete davvero di potermi nuocere?”


“Naturalmente.”


“Sciocchi!”


Malacus gridò e allungò la mano. Poi un raggio di magia nera ne uscì fuori, in una linea dritta. Mirava esattamente al cuore di Jishuka. Ma la ragazza non fece nulla per difendersi. Toban, che era ritto alla sua sinistra, si mosse al suo posto.


“Scudo della Pazienza!”


Il primo paladino in classifica e capo del personale della Gilda Tzedakah. Usò un largo scudo e un'abilità di difesa per bloccare quel raggio di oscurità.


<em>Kwang!</em>


Si sentì un suono profondo, mentre la polvere si alzava dappertutto. Lo scudo non assorbì l'impatto, e Toban tossì sangue.


“Kuoh... La tenuta dello scudo è diminuita di 20 all'istante. Non è un’abilità unica di quel bastardo. È un tipo di magia nera che chiunque, nella Chiesa di Yatan, potrebbe usare. Quanto è potente la sua magia?”


Jishuka si accigliò e diede un calcio a Toban.


“Non prenderla alla leggera. Sei inguardabile.”


Malacus esclamò.


“Morite di fronte alla mia potenza! Questa sarà l'ultima volta in cui potrete dimostrare la vostra insignificanza!”


Poi una finestra di notifica apparve davanti a tutti i membri della Gilda Tzedakah.






[Il Sesto Servo del Dio Yatan, Malacus, ha scatenato il suo potere magico.]






[Il suo imponente potere oscuro vi ha trasmesso paura, debolezza e un effetto paralizzante.]






[Malacus ha scagliato un attacco magico a sorpresa.]






<em>Kwa kwa kwa kwang!</em>


Dalle mani di Malacus, dozzine di raggi si proiettarono in direzioni diverse.


“Ehi ehi, non è troppo?”


“È pazzesco.”


Jishuka e i membri della Gilda Tzedakah tentarono di proteggersi dal bombardamento. Ma furono sopraffatti dal potere magico di Malacus e non poterono resistere a causa degli stati alterati.






[Hai subito 8.900 punti di danno.]






[Hai subito 16.503 punti di danno.]






[Hai subito 11.027 punti di danno.]






“Fa male!”


“Questo è sleale!”


Ad eccezione di quelle classi con un'elevata magia difensiva o un'elevata resistenza oscura, i membri della gilda persero almeno il 30% della loro salute con quel bombardamento. Nel caso di Jishuka, un'arciera che di norma evitava gli attacchi del nemico, si ritrovò davanti una serie di messaggi di avvertimento.






[Hai perso il 53% della tua salute con un colpo solo.]






[Non puoi recuperare il tuo stato mentale.]






Un colpo che faceva perdere a un utente il 40% della sua salute in una volta sola, lo lasciava stordito per tre secondi. In altre parole, Jishuka era ora completamente indifesa.


“Difendete il capo!”


Toban assunse il controllo e i membri di Tzedakah cominciarono a circondare Jishuka. Malacus ammirò il gesto come se fosse qualcosa di adorabile.


“Capite ora? Sono io il cacciatore, non voi.”


A Jishuka non importava. Diede un ordine alla gilda. “Invece di me, Grid... Proteggete il discepolo di Khan!”


Il creatore delle Frecce Speciali di Jaffa, che stava cercando! Si supponeva che Grid fosse l'allievo di Khan che conosceva le informazioni riguardo al creatore. No, c'era la possibilità che fosse proprio lui il creatore.


“Statemi a sentire tutti, ricordatevi questo. Dobbiamo sconfiggere Malacus, ma la nostra priorità è proteggere Grid. Non dovete lasciarlo morire.”


Bisognava obbedire al capo della gilda ad ogni costo! I membri si guardarono attorno simultaneamente. Poi trovarono Grid che si nascondeva dietro un albero.


“Eh? Quel tipo?”


Grid non era un fabbro? Un normale fabbro sarebbe dovuto morire, o al più avrebbe dovuto subire gravi danni dal bombardamento di Malacus. E invece stava bene?


“Che sta succedendo?”


Jishuka era più sorpresa di chiunque altro quando si accorse di Grid.


'Ora che lo guardo, indossa un'armatura e porta una spada?'


Era forse una finta? Ma Grid aveva detto che era stato lui a realizzare la Freccia Speciale di Jaffa. Era sbalordita. Ma fu solo per un momento. Jishuka si riprese dallo stato di stordimento e bevve una pozione di salute. Poi attirò l'attenzione di Malacus, che stava fissando Grid.


“Malacus, non sei un po' debole? Non sei riuscito a uccidere nessuno di noi con quel colpo. Non ti sembra un segno di quanto tu sia incapace?”


Perché Grid non era stato sopraffatto da lui?


'Che trucco ha usato?'


Malacus si sentì colpito nell'orgoglio quando vide che Grid era uscito sano e salvo dal suo bombardamento, ma poi si voltò nuovamente verso Jishuka. Era molto arrabbiato.


“Ehi ragazzina, non riesci nemmeno ad avvicinarti a me. Stai tremando di paura. Ti si addice quello stato.”


“Ho sentito dire che i rituali condotti da te vanno oltre il buonsenso. Nessuna persona o organizzazione che non veneri Yatan è al sicuro dai tuoi rituali. Se eseguissi un numero infinito di sacrifici potresti arrivare a conquistare il mondo coi tuoi riti. Sì, le tue capacità come sacerdote sono immense, devo ammetterlo. Ma tu...”


Le labbra di Jishuka si incurvarono in un'espressione di disprezzo. Lo stava ridicolizzando. Malacus si fece rosso in volto mentre Jishuka lo squadrava dall'altro in basso con occhi arroganti.


“Che cos'avresti di così speciale? Credi che non sappiamo che le tue abilità di combattimento sono le più deboli tra gli Otto Servi?”


L'informazione è potere. La Gilda Tzedakah puntava al massimo, quindi la loro abilità di raccolta delle informazioni era naturalmente di alto livello. La Chiesa di Yatan era, al momento, una delle più grandi forze sul continente, per cui la Gilda Tzedakah ne aveva scovato più informazioni possibili.


Il Sesto Servo, Malacus. Per dedicarsi al gioco chiamato “caccia al sacrificio” appariva in un luogo casuale ogni tre mesi. Livello 310. La sua classe era mago oscuro. Le sue specialità erano la magia nera, i depotenziamenti e varie abilità di difesa. Inoltre, possedeva grandi abilità di recupero, rese possibili dalla sua enorme quantità di potere magico. Dato che era un membro di alto livello della Chiesa di Yatan, dovevano stare ben attenti ai suoi attacchi di magia oscura. Tuttavia, le abilità di attacco che era in grado di usare erano molto limitate.


'Il suo livello è molto basso, paragonato a quello degli altri Otto Servi.'


Malacus era un sacerdote. Il suo livello era basso in confronto a quello degli altri servi perché raramente si ritrovava in un combattimento diretto. Era solo di livello 310, per cui la Gilda Tzedakah, il cui livello medio era ben al di sopra del 200, giudicò di potersi occupare di lui.


“Hai terminato la tua ultima caccia al sacrificio solo un mese fa... Non so perché ti sia allontanato dalla tua tabella di marcia originale e sia apparso nel Regno di Eternal ma, ne sono grata. Saremo noi a sacrificare te e così aumenteremo la nostra reputazione.”


Jishuka sollevò una mano, ignorando Malacus mentre ordinava agli altri membri della gilda.


“Per quanto ancora lascerete in libertà la vostra preda? Muovetevi e date inizio alla caccia.”


Accadde nello stesso istante.


<em>Teong!</em>


Un uomo muscoloso, di mezza età, aspettò che l'infinita conversazione tra Jishuka e Malacus terminasse e si fece avanti. Era il Distruttore di Tank, Vantner.


“Ehi tu! Consegnami Regas! E poi morirai! Assaggia la morte! Uhahahah!”


Vantner brandì le sue due asce. Erano grandi abbastanza da poter essere sollevate ognuna in una mano e agitate con facilità.


<em>Kwang! Kwang! Kwaang!</em>


Si produceva un'onda d'urto ogni volta che i colpi di Vantner si scagliavano contro lo scudo di magia nera. La forza del vento faceva svolazzare il mantello di Malacus in ogni direzione, ma quello era tutto. Le asce di Vantner non riuscivano a penetrare lo scudo di Malacus, men che meno a sfiorarne la persona.


“Non si è fatto niente?”


Vantner indietreggiò, confuso, respirando profondamente e cercò di riflettere con calma.


'Lo scudo di quel tipo... Il mio potere d'attacco non riesce a fare breccia? Ok, allora dev'essere un gioco di velocità!'


Malacus proteggeva il suo corpo dislocando lo scudo sulla parte che stava per essere colpita. Se Vantner avesse attaccato con una velocità a cui Malacus non avrebbe potuto reagire, sarebbe stato in grado di spostare il suo scudo in tempo?


“Aaaaah!”


Vantner aveva un'idea semplice e cominciò ad agitare le braccia con tutta la sua forza.


<em>Chaaeng! Jjejejeok!</em>


Le due asce si muovevano senza posa, e l'impatto era violento quanto un fulmine. Tuttavia, Malacus non mostrava ferite.


'Pant pant... La mia velocità di attacco non riesce a superare la sua velocità. Come può il fisico di un semplice sacerdote essere così impressionante?'


Vantner respirava a fatica. Malacus rimaneva lì fermo e aspettava che tutte le sue forze si esaurissero.


“Hmph, tutto ciò è inguardabile.”  Malacus rise in faccia a Vantner, poi si voltò verso Jishuka. “Il mio potere d'attacco è senza dubbio debole in confronto agli altri servi. Ma solo nel confronto con loro. Paragonato a tutti voi, sono tremendamente forte...”


Malacus non riuscì a finire il discorso. Una lancia era volata al di sopra della spalla di Vantner.


<em>Kaaang!</em>


“Uh?”


Malacus gemette quando la lancia apparve dal nulla. Era stata come una saetta. Se fosse stato anche solo un po' meno attento, non sarebbe riuscito a dispiegare il suo scudo in tempo.


'Questo è veloce e forte, al contrario dell'uomo con le asce...'


La potenza della lancia, che era stata puntata esattamente al suo cuore, era immensa, tanto che Malacus fu costretto a indietreggiare di qualche passo, nonostante l'avesse bloccata con lo scudo! Poi il proprietario della lancia si mostrò dinanzi a lui.


“Ah... Hai reagito al perfetto attacco a sorpresa? Quanto sono forti allora gli altri servi?”


Vantner osservò il possessore della lancia, che aveva espresso nervosamente la sua ammirazione.














Traduzione di Martina Procida


Editing di Libusemumei
                                


                                



