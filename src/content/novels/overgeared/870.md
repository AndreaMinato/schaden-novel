---
title: Capitolo 870
pubDate: 2025-03-20T11:48:41.515Z
tags:
    - overgeared
---


Il Mago Oscuro Dolce non era affatto contento della Missione che gli avevano affidato. Perché doveva difendere l’entrata mentre tutti gli altri stavano razziando il Vaticano?


<i>‘Non sono un principiante qualsiasi!’</i>


Dolce era diventato il Secondo Mago Oscuro in classifica grazie al suo talento e ai suoi sforzi. Era orgoglioso di esser il secondo tra centinaia di altri giocatori. Infatti per i Maghi Oscuri era più difficile riuscire a livellare rispetto ai Guerrieri e per questo era un grande traguardo aver raggiunto il suo terzo avanzamento.


Ma nonostante questo doveva stare di guardia all’entrata? Perché doveva bloccare il passaggio? Si sarebbero presentati dei nemici?


<i>‘Dannazione! Per quanto ancora dovrò sprecare il mio talento?’</i>


Star lì senza far niente era estremamente noioso. Più il tempo passava più le lamentele di Dolce aumentavano. Invidiava Rose che per aver assaltato il Vaticano avrebbe ricevuto delle ricompense inimmaginabili.


<i>‘Se soltanto avessi l’opportunità di mostrare il mio valore…’</i>


Sarebbe potuto diventare un Servo di Yatan e magari avrebbe pure potuto diventare più forte di Rose! Dolce ne era convinto. La sua convinzione era scaturita da un’analisi oggettiva e non dalla sua arroganza. 


Raggiungere il precedente Primo Mago Oscuro in classifica, Yura, sembrava un obiettivo inarrivabile mentre Rose non era poi così forte. Dolce non pensava di esser inferiore a Rose. Lui non aveva ancora avuto la sua opportunità perché era sfortunato.


<i>‘Una sola possibilità. Se mi dessero una possibilità potrei prendere il posto di Rose… Eh?’</i>


Mentre Dolce si lamentava della sua sfortuna e portava avanti la sua Missione senza troppa motivazione, si accorse che qualcosa era cambiato.


Qualcuno aveva attraversato la barriera posizionata ai piedi della montagna su cui si ergeva il Vaticano ma non aveva ricevuto alcuna notifica della distruzione della barriera. Ciò significava che si trattava di qualcuno con un allineamento malvagio, per cui con molta probabilità sarebbe stato dalla parte della Chiesa di Yatan.


<i>‘Sarà qualcuno che ha ricevuto una Missione insulsa come la mia?’</i>


Dolce si alzò sgraziatamente dal masso su cui era seduto, chiedendosi chi si stesse unendo a lui per quel compito ingrato. 


“Hey.”


Una veste nera? Non riusciva a distinguere l’aspetto del suo collega da lontano e con quel buio. Dolce si accigliò e si avvicinò. Poi i raggi della luna filtrarono dalle nuvole illuminando il nuovo arrivato, che indossava una corona. Delle meravigliose pietre preziose rosse e nere sulla corona assorbivano la luce della luna.






[Sei stato confuso dal bersaglio! Non puoi intraprendere alcuna azione, la tua Difesa e la tua Resistenza Magica sono ridotte del 40%.]






“…!?”


La variabile più grande in un combattimento era lo status. Le conseguenze di subire dei malus allo status potevano esser gravi e la vittoria poteva esser raggiunta soltanto riuscendo a superarli velocemente. Il Secondo Mago Oscuro Dolce era a conoscenza di questo fatto e come altri giocatori aveva aumentato al massimo la resistenza a vari malus. Perciò, non si sarebbe mai aspettato di diventare ‘confuso’ soltanto per aver guardato una persona. 


Era forse come Medusa che pietrificava le persone soltanto guardandole? Dolce era così terrorizzato che gli venne la pelle d’oca. Gli sembrava di non riuscire più a respirare ma c’era una buona notizia…






[Rimane solo 1 secondo dello stato di confusione.]






Il livello di confusione non era altissimo, infatti grazie alla sua elevata Resistenza Dolce rimase in quello stato solo per un secondo. Dolce si sentiva al sicuro perché la persona era a 15 metri da lui e credeva di poter uscire dalla confusione e usare la Magia prima che lo raggiungesse.


<i>‘Non appena capisco chi è…’ </i>


Un secondo… Gli sembrò che quel secondo durasse più del dovuto. Dolce si preparò e cercò di vedere la faccia del bersaglio che si stava facendo sempre più vicino. Aveva una mascella squadrata, un naso aquilino e sguardo duro. Quegli occhi neri stavano guardando il Secondo Mago Oscuro come se fosse stato un insetto.


<i>‘Ma che?’</i>


Dolce si ricordò di una persona con quei tratti e si stupì per due motivi. Il primo era che l’username di quella persona coincideva con il nome che gli era venuto in mente. L’altro motivo…


Il bersaglio, che era a 15 metri, si mosse ed arrivò di fronte a Dolce in un secondo.


“Sparisci.”


Era avvolto da un’aura demoniaca più scura della notte. Il Redi  Overgeared Grid sfruttò il potere Oscuramento e Movimenti Rapidi mentre menò un  fendente con la sua spada.


Dolce e gli altri cinque Maghi Oscuri che erano con lui furono colpiti dalle lame di energia oscura. La loro Missione era di farsi trovare pronti in caso di un’intrusione nemica. A differenza di come la pensava Dolce, non era affatto un compito inutile. Dolce fu colto dall’ansia e dalla paura mentre veniva colpito dalle fiamme di Grid e la sua Salute calava vertiginosamente.


<i>‘Sapranno resistere?'</i>


I Maghi Oscuri ed i Servi di Yatan che lottavano nel Vaticano sarebbero stati capaci di affrontare quest’avversario? I Servi di Yatan erano forti ma nel Vaticano c’erano le Figlie di Rebecca. Dolce credeva che i Servi di Yatan non sarebbero riusciti ad affrontare questo imprevisto nemico.


“F-Fermo!”


Proprio prima di morire, Dolce usò il razzo di segnalazione che non aveva pensato che gli sarebbe mai servito. Non era riuscito a usare la magia contro l’invasore ma era stato importante esser riuscito a  sopravvivere per mandare il segnale di pericolo. Cosa sarebbe successo se avesse scagliato un incantesimo di magia Oscura? Sarebbe stato inutile al momento che non avrebbe comunque fermato Grid. Inviare il segnale era stata la scelta più giusta.


Dolce sorrise, soddisfatto della sua saggia decisione e divenne cenere. Subito comparvero altri nemici a sostituirlo.


“Sono delle nullità.”


I Maghi Oscuri e i Cavalieri Neri, sparpagliati per le colline, corsero quando videro il segnale. Proprio come Dolce, come prima cosa attaccarono l’intruso con la magia. La loro strategia di solito consisteva nel lanciare simultaneamente diverse Maledizioni per neutralizzare il bersaglio. Poi i Cavalieri Neri l’avrebbero terminato con le spade. Era una combinazione semplice ma efficace.


“Non ha funzionato?”


La Magia Oscura non aveva avuto alcun effetto? I Maghi Oscuri erano rimasti sconvolti di fronte a quell'uomo che resisteva a qualsiasi tipo di magia oscura e  si affrettarono ad urlare,


“Non ancora! Aspettate!”


Sfortunatamente fu troppo tardi. I Cavalieri Neri si erano già messi in movimento. Si ricordarono degli attacchi combinati che avevano praticato un’infinità di volte e si scagliarono verso il bersaglio non appena furono scagliate le Maledizioni. Sei spade affilate, avvolte da un’energia di spada corrotta, calarono verso  Grid. 


I Cavalieri Neri ovviamente pensarono che i loro colpi sarebbero andati a segno.


“…!” 


Invece l’uomo si mosse così velocemente che fu difficile seguire i suoi movimenti con lo sguardo ed evitò tutti i loro attacchi. Poi tracciò un cerchio con la sua spada e falciò tutti i Cavalieri Neri attorno a lui. 


“Cough..!”


A differenza della Chiesa di Rebecca era difficile per la Chiesa di Yatan arruolare dei Cavalieri. La Magia difensiva aveva degli incantesimi protettivi che aumentavano le abilità fisiche degli incantatori di basso livello mentre la magia Oscura le riduceva. In confronto ai Paladini, i Cavalieri Neri avevano una bassa difesa e un elevato potere d’attacco ma era inutile se i loro attacchi non raggiungevano il bersaglio.


Un fendente dopo l’altro…


I Cavalieri Neri morivano ogni volta che Grid menava un fendente con la Spada dell’Illuminazione. Vedendo i loro compagni venire spazzati via i Maghi Oscuri rimasero paralizzati dal terrore, immobili come statue di pietra.


“Ondata.”


Grid usò una tecnica con la spada non appena Oscuramento e Movimenti Rapidi terminarono. Emanò delle onde di energia nera travolgendo e distruggendo i Maghi Oscuri, gli alberi e le rocce. Grid ripulì tutta l’area e finalmente riuscì a vedere il Vaticano. 


“Irene! Lord!”


<i>‘Spero siano al sicuro.’</i>


Grid evocò Corno Overgeared e insieme scattarono in avanti. 






*** 


L’armatura d’argento e l’ampio scudo di Damian, anche se cominciavano a cedere, avevano resistito ai pugni di Hill. I suoi colpi erano decisamente forti e veloci. Il Papa Damian era pressoché imbattibile se si consideravano le sue magie difensive, di potenziamento e di cura. Però non era ancora morto anche se Hill lo stava ormai attaccando da qualche minuto con 12 pugni al secondo. 


“Non molli bastardo, eh?”


Hill digrignò i denti.


Damian aveva ancora a disposizione delle abilità da usare, ma dentro di sé non ne era molto convinto. Era frustrato. 


<i>‘Si tratta di un’abilità?’</i>


Era difficile pensare che i pugni che stava sferrando Hill fossero un attacco base. Ogni volta che ne tirava uno entrava in uno stato super-corazzato. Hill tirava 12 pugni al secondo e poi c’era un secondo di pausa. 


<i>‘Per quanto ci pensi, sembra proprio un’abilità.’</i>


Damian sollevò lo scudo non appena ricominciarono i pugni. Mentre indietreggiava di un paio di passi per assorbire l’onda d’urto attraverso lo scudo, si convinse del tutto che l’attacco di Hill fosse un’abilità.


<i>‘Non appena si attiva, si innesca lo status super-corazzato. L’abilità gli permette di sferrare 12 pugni e poi c’è un tempo di ricarica di un secondo!’</i>


Sembrava un’abilità disonesta. Secondo Damian Hill doveva avere il potere d’attacco più elevato tra i Servi di Yatan.


<i>‘Ha soltanto uno schema d’attacco ed è pure piuttosto semplice ma… ’</i>


Damian non poteva gestire quel tipo di assalto. Per lui non era facile difendersi da 12 pugni al secondo o contrattaccare sfruttando un solo secondo di ricarica. Sfortunatamente per Papa Damian non aveva un’abilità che infliggesse un elevato numero di danni in un colpo solo. Aveva un basso potere di attacco a fronte di un gran numero di abilità ad ampio raggio. Perciò era impossibile per Damian abbattere Hill durante il secondo di ricarica. 


<i>‘Questa situazione non mi piace. Non posso continuare così.’</i>


Damian non poteva rimanere bloccato in quello stallo per sempre. Se non poteva sconfiggere Hill, si sarebbe messo ad aiutare i suoi alleati o uccidere i Maghi Oscuri. Tuttavia, chi avrebbe affrontato Hill se non lui? Le Figlie di Rebecca e i cavalieri Rossi stavano combattendo contro gli altri Servi di Yatan.


<i>‘Se non riesco a sconfiggere Hill i miei compagni verranno massacrati…’</i>


Quindi avrebbe dovuto continuare ad affrontare Hill? Anche se non riusciva a contrattaccare Hill, Damian avrebbe dovuto continuare a difendersi mentre i suoi alleati respingevano i nemici?


<i>‘No! Non posso contare sull’aiuto di nessuno!’</i>


Damian non poteva ignorare il fatto che gli uomini di Overgeared che proteggevano la Regina Irene ed il Principe Lord fossero esausti. A differenza dei Cavalieri Rossi, le truppe Overgeared avevano affrontato il nemico fin dall’inizio e stavano raggiungendo il limite. Erano in grande pericolo mentre Damian stava cercando di vedersela con Hill, il che significava che Irene e Lord potevano morire. Damian doveva scegliere. Doveva affrontare Hill da solo ma non doveva per forza metterci molto.


<i>‘Ci proverò.’</i>


Damian si ricordò della tecnica di combattimento che Grid aveva usato durante la Competizione Nazionale. Per ogni pugno ricevuto doveva contrattaccare con più potenza. Esatto, Damian aveva deciso di combattere al posto di limitarsi a difendersi dai 12 pugni di Hill.


<i>‘Il mio potere di attacco è inferiore ma devo tentare.’</i>


Sarebbe stato colpito da Hill ma l'avrebbe colpito a sua volta. Damian mise subito in atto quella nuova strategia, smettendo di bloccare i pugni con degli incantesimi o con il suo scudo. 


“Puahahah! Stupido imbecille!”


Hill scoppiò a ridere quando capì le intenzioni di Damian. Damian poteva soltanto menare 2 o 3 fendenti con la sua spada al secondo. 


“Due o tre colpi in confronto ai miei 12 pugni? Ma cosa pensavi di fare? Puahahahah!”


Damian stava usando una cura? Era inutile in quanto Hill aveva ancora un asso nella manica!


Hill aveva un potenziamento per il suo potere d’attacco. I suoi pugni divennero rossi e cominciò a infliggere il doppio del danno a Damian. Le abilità di cura di Damian non riuscivano a stare al passo. 


“Argh!”


“Maestro Damian!”


“Sua Santità!”


I membri della Chiesa di Rebecca e delle famiglie reali impallidirono quando videro il Papa Damian in difficoltà. Specialmente Lord si sentì frustrato,


“Io.. Io vorrei essere un adulto!”


In quel modo avrebbe potuto salvare sua madre da quella situazione e avrebbe potuto aiutare Damian. Quando sarebbe divenuto un adulto? Lord strinse i suoi piccoli pugni mentre calde lacrime gli segnavano il viso.


“Arte della Spada di Pagma.”


All’improvviso comparve un uomo attraverso il soffitto crollato della sala del banchetto.


Il suo avversario, Hill, lo schernì,


“Chi è questo bastardo? Vuoi assaggiare anche tu i miei pugni?”


Hill entrò in uno stato super-corazzato e sferrò uno, due, tre…dodici pugni verso il viso, il petto ed i fianchi di quell’uomo. Accadde tutto in un secondo. 


In quel secondo l’uomo…


“Collegamento.” 


Colpì Hill 30 volte in un secondo e con molta più potenza!






Traduzione di Elena Calabrò
                                


                                



