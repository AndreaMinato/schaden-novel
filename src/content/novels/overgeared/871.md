---
title: Capitolo 871
pubDate: 2025-03-20T11:48:41.515Z
tags:
    - overgeared
---


Nei momenti in cui stava aspettando che Sticks recuperasse il mana, in cui non poteva teletrasportarsi direttamente nel Vaticano, in cui aveva visto la barriera e in cui i nemici l’avevano accerchiato… Grid era internamente convinto che non ci fosse bisogno di preoccuparsi.


Era convinto che Irene e Lord fossero al sicuro. Dopotutto Damian e Isabel erano nel Vaticano. Grid sapeva che avrebbero protetto sua moglie e suo figlio e quel pensiero calmava il suo cuore. Già, la sola presenza di Damian e Isabel era di grande aiuto. Se non fosse stato per loro Grid non avrebbe potuto essere così calmo. Probabilmente avrebbe impiegato più tempo a raggiungere il Vaticano a causa di una capacità di giudizio troppo offuscata dall’ansia e dalla preoccupazione.


“Per fortuna sono arrivato in tempo.”


Grid atterrò dopo aver attaccato il Settimo Servo di Yatan, Hill, poi vide Irene e Lord. Anche se erano entrambi mentalmente e fisicamente esausti, erano illesi. Non avevano alcuna ferita.


“Che fortuna. Che grande fortuna…”


Sollevato, Grid fece un gran sorriso. I primi a veder Grid lo scambiarono per un angelo.


“Sua Maestà!”


“Padre!”


Gli occhi di Irene e di Lord si riempirono di lacrime mentre salutarono Grid. Il marito e il padre che era apparso in quel momento di crisi sembrava il più forte degli eroi. Non si sbagliavano. Davanti a loro c’era davvero l’eroe degli eroi.






[Hai incontrato un grande personaggio di quest’epoca!]






[Hai incontrato un grande personaggio di quest’epoca!]






[Hai incontrato un grande… ]






L’aura rosso-violacea attorno a Grid si fece più intensa. La presenza delle Figlie di Rebecca, i Servi di Yatan, il Secondo Principe Imperiale Dulandal e gli altri cavalieri stimolò lo spirito combattivo del Re Eroe.


Grid guardò i giovani cavalieri attorno a lui, erano così malconci che era quasi impossibile trovare una parte del loro corpo che non fosse ferita. Tuttavia erano ancora in formazione attorno a Irene e Lord, anche se le loro spade tremavano. Grid notò come avessero ricevuto ferite di qualsiasi tipo e come fossero stati bersaglio di molteplici maledizioni durante la feroce battaglia per proteggere i loro signori.


“Vi ringrazio. Vi ringrazio dal profondo del cuore.”


Disse a Kasim, Chucksley ed agli altri giovani cavalieri. Irene e Lord erano salvi perché loro avevano lottato con tutte le loro forze. Grid li ringraziò prima di guardare Hill che si stava rialzando. Dopo esser stato colpito dall’Arte della Spada di Pagma, Collegamento, la barra della Salute di Hill scese a 90% del totale. D’altro canto Grid aveva preso 9600 danni e la sua Salute era inferiore al 90%.


Damian controllò le loro barre della Salute e urlò,


“Grid, anche tu avrai qualche difficoltà ad affrontarlo!”


Mentre affrontava Hill, Damian calcolò che il suo avversario potesse avere una Salute sui 50 milioni. Inoltre il suo potere d’attacco era almeno 1,6 volte maggiore di quello di Damian mentre la sua difesa era leggermente inferiore a quella di Damian. Il potere d’attacco e la difesa di Grid saranno pur state il doppio di quelle di Damian ma non avrebbe fatto molta differenza per Hill. Praticamente Grid era in svantaggio rispetto a Hill.


“È un avversario che può usare la sua abilità senza restrizioni! Dovresti evitare lo scontro diretto!”


L’abilità dei 12 pugni al secondo di Hill poteva esser usata continuamente mentre l’Arte della Spada di Pagma aveva un tempo di recupero più lungo. Perciò Damian ritenne che nessun giocatore potesse vincere un uno scontro uno a uno contro Hill, nemmeno Grid. Grid ascoltò attentamente le parole di Damian.


“È forte. Ha una difesa e un potere di attacco molto alti.”


Grid subiva 800 danni ogni volta che un pugno di Hill lo colpiva. Se tutti e 12 i pugni l’avessero raggiunto, avrebbe perso 9,600. Il potere d’attaccio di Hill era pericoloso anche se si teneva in considerazione i poteri dell’Anello di Doran e dell’Anello di Elfin Stone, del Potere di Tiramet e dei poteri di cura e di protezione dati dal Titolo di Primo Re.


<em>‘Questo tizio non è come Dark Bus.’</em>


Grid negli ultimi anni era diventato molto esperto nello schiacciare i Servi di Yatan per cui poteva comparare in modo oggettivo gli attuali Servi con i precedenti. Ciò significava che era costretto a riconoscere le grandi doti di Hill.


<em>‘Se ci fossimo incontrati alla Competizione Nazionale sarei stato sconfitto.’</em>


Già, Hill era davvero forte. Era insolito che un forte giocatore come Damian fosse costretto a difendersi.


“Combinazione dell’Oggetto.”






[Il Bastone di Belial e la Spada Fulminante Nata dall’Illuminazione e dai Forti Desideri saranno combinati!]






Grid prese una decisione. Se avesse attivato le fiamme, le illusioni, le fiamme nere e il resto sarebbero stati considerati come magia perciò sarebbe stato creato uno scudo che assorbiva 5000 danni. La combinazione della spada e del bastone era l’unico modo per resistere all’incredibile potere di attacco di Hill.


“Una lancia?”


Dal punto di vista di Hill, era apparso un nemico sconosciuto. Hill indietreggiò lievemente alla vista di quell’uomo dai capelli neri ed una bellissima corona. Lo spadaccino che poteva menare fendenti più veloci dei pugni di Hill aveva abbandonato la spada ed ora impugnava una lancia.


Nonostante ciò la confusione di Hill non durò che un istante. Nella sua testa si beffò del suo nuovo avversario,


<em>‘Starà cercando di massimizzare la sua forza perché è troppo difficile sferrarmi un colpo fatale per quanto sia bravo con la spada.’</em>


Era stupido. Il nemico non sapeva che sarebbe stato inutile sia che si trattasse di uno o di tanti colpi? Tra i Servi di Yatan Hill era fisicamente il più forte. Mentre attaccava, urlò,


“Non ti basterà esser veloce o forte! Per vincere contro di me hai bisogno un attacco così potente da penetrare le mie difese più velocemente dei miei attacchi! Puahahahah!”


Hill balzò in avanti. La sua faccia, il suo petto e la sua pancia enorme sembravano ridicoli alla vista ma nessuno avrebbe riso di lui in quel momento. Tutti arretrarono davanti all’uomo che aveva messo in crisi il Papa Damian.


“Attenzione!”


La voce preoccupata di Lord riecheggiò nella sala del banchetto.


“…!”


Sentendo il lontano grido di un bambino, Agnus si spostò da dove stava combattendo fuori dalla sala insieme al Lich Mumud. Doveva sconfiggere il nemico di fronte a lui se voleva proteggere la donna e il bambino! I pugni di Silvenas lo colpirono alla mandibola. Agnus sputò sangue e Silvenas gli squarciò il petto con la spada.


“Kuk!”


“Ma cosa stai…? Perché ti interessi di altre persone mentre stai morendo? Ma soprattutto perché proteggi il nemico? Sei pazzo?”


I Servi di Yatan erano persone malvagie. D’altronde delle persone che puntavano alla distruzione del mondo e dell’umanità intera non potevano esser buone. Da un punto di vista generale i Servi di Yatan erano dei folli. Ma anche loro pensavano che Agnus fosse un pazzoide. Toccando la ferita sul suo petto, Agnus ghignò,


“È possibile rimanere sani  di mente in un mondo con gente pazza come te, eh ..? Ihihihih!”


Agnus stesso ammise la propria pazzia. Aveva perso il senno la notte in cui la perso sua amata.


“Mumud!”


Agnus chiamò il Lich Mumud.


“Salva la regina e il principe!”


“…?”


Il Lich Mumud esitò. Non si aspettava che il suo Padrone gli desse l’ordine di proteggere qualcun altro.


Agnus lo esortò, i suoi occhi iniettati di sangue,


“Presto corri!”


“…”


Il Lich era un Non Morto di alto livello e pertanto era capace di pensare, poteva provare delle emozioni ed avere un volontà propria. Tuttavia, il dovere era più importante dei propri sentimenti. Dal giorno in cui era diventato uno dei servi di Agnus fino a quel giorno il Lich Mumud aveva portato a termine molte Missioni che non aveva desiderato compiere. Aveva ferito centinaia di persone seguendo gli ordini del suo Padrone, facendolo sentire come all’Inferno. Ma quella volta non era così. Gli ordini del suo Padrone coincidevano con la sua volontà.


Clack…Clack…Clack… Il Lich Mumud si diresse verso la sala del banchetto ma Silvenas cercò di bloccarlo.


“Dove stai andando?”


Agnus le bloccò la strada. Silvenas puntò la sua spada verso quell’uomo che non aveva più mana e che sarebbe ben presto morto.


“Sei un pazzo!”


Silvenas trafisse Agnus allo stomaco. Credeva che sarebbe morto dal momento che aveva già perso la sua immortalità.


“Ihih…! Ihihihih!”


Stranamente Agnus non morì anche se la ferita che aveva allo stomaco non si rimarginò. Agnus era ridotto malissimo ma come faceva ad esser ancora vivo? Silvenas, confusa, fece un passo indietro e solo dopo si rese conto di come Agnus in quel momento fosse in equilibrio tra la vita e la morte.


“Trasformazione in Lich? Hai addirittura consumato la tua anima per proteggere qualcun altro?”


“Ihih…! Ihihihih!”


I Cavalieri della Morte e i Demoni apparvero accanto ad Agnus, che aveva recuperato un po’ di magia dopo esser diventato un Lich. Silvenas si sentì davvero in percolo.






***


“Ma come..?”


Il Terzo Servo di Yatan Aliburn era sbalordito dall’uomo che era appena giunto. Era sconvolto perché conosceva l’identità di quell’uomo dall’aura viola e rossa.


<em>‘Il Re Eroe!’</em>


La leggenda del Maestro di Spada e Re Eroe Muller che aveva sigillato diversi Grandi Demoni era conosciuta da tutti. Il Re Eroe, il Cacciatore di Demoni e le Figlie di Rebecca erano i principali nemici della Chiesa di Yatan e dei Grandi Demoni. Perché il Re Eroe era comparso proprio adesso… ? Forse era intervenuta la Dea Rebecca?


<em>‘No, questa è l’occasione migliore!’</em>


Un sorriso apparve sul viso di Aliburn, che smise di indietreggiare. Hill era il successore di Dark Bus. A differenza dei precedenti Servi di Yatan che erano stati uccisi perché vulnerabili negli scontri ravvicinati, Hill era specializzato nei combattimenti corpo a corpo ed era impossibile batterlo in uno scontro uno contro uno.


<em>‘Hill è stato scelto da Amoract. Ha un’arma segreta che può distruggere il Re Eroe.’</em>


Le aspettative di Aliburn crebbero esponenzialmente. Vide quella situazione come l’opportunità data loro dal Dio Yatan di liberarsi contemporaneamente della Chiesa di Rebecca e del Re Eroe!


“Prendi questo!”


Hill tirò 12 pugni al Re Eroe. Il 25imo Grande Demone Dantalian aveva dato a Hill l’abilità ‘Conoscenza del Combattimento’. Proprio come il Papa, Aliburn credeva che il Re Eroe sarebbe bene presto stato costretto sulla difensiva. Tuttavia ciò che avvenne si scontrò con le sue aspettative.


“Che?”


Aliburn sgranò gli occhi mentre guardava la battaglia. Ogni volta che il Re Eroe attaccava con la sua lancia questa emanava fulmini e fiamme. Hill era conciato male mentre Grid era circondato da scudi. I due stavano combattendo ma Hill era l’unico a subire danni.


“Ma che succede?”


Non è forse sopra il livello del leggendario Muller? Aliburn impallidì.


“Ondata delle Cuspide Assassina Collegata!”


Un’arma mitica…


Il Bastone di Belial mitico e la Spada dell’Illuminazione mitica, che erano state combinate grazie alla benedizione di un Dio, oltrepassavano la categoria ‘Leggendaria’.


Fu in quel momento che la Chiesa di Yatan fu condannata a morte.






[Hai ucciso il Settimo Servo di Yatan Hill.]






[Hai ottenuto il Frammento di Conoscenza di Dantalian.]






[Se salito di livello.]






[Se salito di livello.]






Traduzione di Elena Calabrò
                                


                                



