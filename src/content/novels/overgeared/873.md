---
title: Capitolo 873
pubDate: 2025-03-20T11:48:41.516Z
tags:
    - overgeared
---


Era una missione che poteva essere portata a termine. Damian ne era sicuro e questa sua sicurezza non era cambiata nemmeno quando era stato intrappolato nella barriera, quando aveva affrontato Hill o Aliburn aveva evocato centinaia di sfere nere.


‘<em>Basandomi sulla situazione attuale di Satisfy, questa crisi deve essere superata.</em>’


All’inizio era sicuro che sarebbe riuscito a completare la Missione anche se Grid non si fosse presentato. Infatti, le Figlie di Rebecca non stavano usando la Trasformazione Bianca come avevano promesso. Se l’avessero fatto, era probabile che la situazione sarebbe cambiata. Quindi, Damian aveva aspettato che la storia raggiungesse il momento specifico in cui le Figlie di Rebecca avrebbero usato tutto il loro potere.


Tuttavia, la situazione era andata diversamente da quello che si era aspettato Damian. Prima che le Figlie di Rebecca potessero fare la loro mossa, Grid aveva drasticamente cambiato le carte in tavola. Accadde qualcosa quando Grid toccò la Spada tra le braccia di Aliburn. Era la Spada che era stata sigillata nella roccia.


Esplose una luce brillante e l’immagine della Spada che Grid aveva estratto non sparì. Al contrario, si fece completa.


“Cosa?”


Il Discendente di Pagma stava interferendo con il simbolo della Chiesa di Rebecca?


‘<em>Quali sono i suoi titoli?</em>’


I ricordi del Quinto Papa Franz, la Collezione della Luce Sacra, erano stati creati da Pagma, quindi non era strano che fossero associati a Grid.


‘<em>Pagma ha forse a che fare con la prima Spada Sacra?</em>’


Damian si sentiva ancora confuso quando apparve una notifica.






[La Missione Riconquista della Spada Sacra è stata aggiornata a Riconquista la Spada Sacra (2)!]






[Missione Nascosta Riconquista la Spada Sacra (2).]


La Spada Sacra sigillata, la quale era nelle mani della Chiesa di Yatan, è stata liberata con il potere dei Sette Santi Maligni.


I Sette Santi Maligni, che volevano diventare dei veri dèi, in passato cercarono la Spada.


La Spada Sacra è il simbolo di Rebecca e del Papa! Devi recuperarla!


Diffida del maligno che ricerca il trono di un dio!


Condizioni di Completamento Missione: Riconquistare la Spada Sacra Sigillata.


Ricompensa Missione: La benedizione della Dea Rebecca, del Dio Judar e del Dio Dominion. L’affinità con gli Anziani ha raggiunto il picco e verrai rispettato da tutti i credenti.


Fallimento Missione: Molti credenti resteranno delusi dall’inefficacia del Capo della Chiesa e lasceranno la Chiesa. Non sarai idoneo a servire come Papa. La Dea Rebecca resterà delusa da te. Perdita di 10 livelli.]






<em>‘I Sette Santi Maligni? E questo da dove salta fuori?’</em>


Per la maggior parte dei normali giocatori, l’episodio dei Sette Santi Maligni era ancora un territorio inesplorato. Persino il Re Overgeared Grid aveva saputo della storia solo da poco. In aggiunta, lo conosceva solo perché Kraugel glielo aveva raccontato. Tuttavia, Damian non era un giocatore normale. Era un giocatore con una classe nascosta ed era il papa della Chiesa di Rebecca. Come Kraugel, aveva dominato in molte missioni. No, forse Damian era un giocatore con persino più conoscenza e fonti di informazione di Kraugel. Sapeva che i Sette Santi Maligni erano il male assoluto.


‘<em>Sono diventati semidei a causa del favore degli dèi, ma non erano soddisfatti e puntavano alla posizione di dio…</em>’


Aveva sentito che uno di loro aveva ereditato il potere della luce dalla Dea Rebecca. Il solo pensiero dei Sette Santi Maligni faceva arrabbiare Damian. Come avevano osato tradire la Dea Rebecca che si prendeva cura dell’umanità con amore e compassione? Da quando era diventato il Rappresentante della Dea fino al giorno in cui era stato eletto Papa, Damian aveva imparato molte cose sul lavoro di Rebecca. La ammirava e non gli piaceva che dei malvagi avessero provato a ferirla, tradendola.


‘<em>Aspetta…</em>’


Damian era stupefatto. I contenuti della Missione non erano stati aggiornati nel momento in cui Grid aveva toccato la Spada Sacra? Questo significava che la menzione del ‘maligno’ che usò il potere dei Sette Santi Maligni faceva riferimento a Grid.


“Grid!”


Damian sentii un brivido mentre la sua voce raggiungeva le orecchie di Grid. Anche lui stava guardando la nuova Missione. Le ricompense erano una potente tentazione che lo stavano facendo sentire combattuto.






[Missione Nascosta: Bivio del Bene e del Male]






[Dopo ogni genere di avventura, hai vinto il potere ‘Comando Divino’ che il quarto Santo Maligno, Taren, ha lasciato alle generazioni future.


Puoi sentire la voce di Taren: “La luce era tanto brillante che non riuscii a vedere l’oscurità che celava.”


Si riesce a sentire anche la voce del Dio della Guerra Zeratul: “Umano, questa non è la disposizione di Taren, ma mia e di Dominion. Non ascoltare la voce del corrotto.”


La Spada Sacra Incompleta sta venendo erosa dal potere del Comando Divino.


La Spada Sacra Incompleta è un simbolo di Rebecca.


Per favore, prendi una decisione.


Farai affidamento sul potere dei Sette Santi Maligni per rendere tua la Spada Sacra Incompleta o la restituirai alla Chiesa di Rebecca?


Sii il pioniere del tuo percorso!


Ricompense per aver Ottenuto la Spada Sacra Incompleta:


Verrà acquisita la ‘Spada Sacra del Quarto Maligno’.


La tua razza si evolverà da umano a semidio. Un semidio è una razza che trascende l’umanità e si avvicina all’essere un dio. Avrai la possibilità di migliorare tutte le tue abilità.


L’abilità passiva Comando Divino è potenziata. La probabilità di attivare Comando Divino arriverà al 100%. Tuttavia, un colpo critico non verrà applicato sulle abilità su cui Comando Divino sarà usato.


L’abilità, Spada Sacra Corrotta, verrà sbloccata.


Verrai maledetto dalla Dea Rebecca, dal Dio Dominion, dal Dio Judar e dal Dio Zeratul.


L’affinità con la Chiesa di Rebecca, la Chiesa di Dominion e la Chiesa di Judar cadrà ai valori più bassi.


I seguaci del Dio Guerriero ti inseguiranno.


Ricompense per aver restituito la Spada Sacra Incompleta: La benedizione della Dea Rebecca. L’affinità della Chiesa di Rebecca raggiungerà il massimo.


L’affinità con la Chiesa di Rebecca è già al suo massimo.]






Tum-tum-tum!


Il cuore di Grid batteva forte mentre leggeva il contenuto della missione. La sua avidità lo faceva contorcere per l'indecisione.






‘<em>Prendi la Spada Sacra!’</em>


‘<em>Un semidio, un semidio!’</em>


‘<em>Nessuno riuscirà a sconfiggermi! Regnerò per sempre!’</em>


‘<em>Il mondo intero mi guarderà con ammirazione.’</em>


‘<em>Il mio primo amore, Ahyoung, si rammaricherà ogni notte.’</em>


‘<em>E quei ragazzi che mi bullizzavano?’</em>


‘<em>È un’opportunità unica. Ora è pericoloso. Una persona forte come Kraguel o Agnus può portarmi via la mia posizione in qualsiasi momento.’</em>


‘<em>E quelle persone che sperano per la caduta del Regno Overgeared? E se venissi privato di tutto e tornassi a quella miserabile vita?’</em>


<em> </em>


Tum-tum-tum!


I suoi pensieri erano di parte. Nonostante avesse ricevuto molte ricompense e avesse superato le sue difficoltà passate, la sua avidità era troppo forte. Strinse la Spada Sacra con più forza.


“Grid!”


Grid sentì Damian gridare. Damian rispettava e invidiava Grid e anche a Grid lui piaceva. A volte sembrava un sogno il fatto che condivideva un'ammirazione reciproca con una grande persona come Damian. Tuttavia, non fu abbastanza. Grid non lasciò andare la Spada Sacra.


“Grid! Svegliati!”


Poi sentì il pianto di Isabel. Lei era una sventurata. Grid l’aveva salvata e aveva riottenuto la felicità. I sentimenti di gratitudine, amore e rispetto che provava per lui erano una grande fonte di forza e orgoglio per lui. Si sentiva un po’ dispiaciuto di deluderla.


“Io…”


La presa di Grid sulla Spada Sacra si allentò leggermente. Tuttavia, durò solo un momento. Grid aumentò di nuovo la propria forza perché non riusciva a sopprimere l’avidità dentro di lui.


“Vostra Maestà!”


“Padre!”


“…!”


Sentì le urla di Irene e Lord. Fu allora che la sua mente si risvegliò e distolse per la prima volta lo sguardo dalla Spada. La prima donna che lo avesse amato. Era la donna che si era consacrata a lui e gli aveva insegnato cosa fossero la felicità e il riposo. Inoltre, c’era il frutto del suo amore per lei, il bambino che gli guardava le spalle.


Subito dopo gli vennero in mente altri volti: Huroi, Yura, Jishuka, Regas, Pon, Lauel, Peak Sword e Toon.


“Io…”


Il suo conflitto interno si calmò. Soppresse il suo desiderio ardente e gridò con tutta la sua forza,


“Non posso rischiare la mia famiglia e i miei amici…!”


Cosa stava facendo da solo? La sua gente avrebbe sofferto se avesse ceduto al desiderio e fosse diventato ostile al mondo. Non lo voleva.


“Damian!”


Gridò Grid, lanciando la Spada Sacra in aria. Papa Damian l'afferrò e un sorriso solare apparve sul suo volto.


Phew, era stato davvero fortunato. Cosa avrebbe fatto se Grid fosse diventato la seconda resurrezione di un Santo Maligno? Era la situazione peggiore possibile e Damian non voleva nemmeno pensarci.


“Cosa… Fermateli!”


Gridò Aliburn con urgenza, sopraffatto dal potere divino rilasciato dalla Spada Sacra. Aveva perso la sua espressione calma di poco prima, ma ormai era troppo tardi. I Servi di Yatan e i Maghi Oscuri non riuscirono a reagire.


“Volontà della Dea.”


Il Papa agitò la Spada Sacra, manifestando così il suo potere divino. La Spada si illuminò nel buio, spazzando via tutti gli incantesimi oscuri e investendo i Servi di Yatan e i Maghi Oscuri sul suo cammino.


“Kuock!”


La Prima Spada Sacra era un’arma creata per combattere i Grandi Demoni. I Servi di Yatan non potevano sostenere il suo potere. Aliburn subì un terribile colpo e collassò, mentre Grid iniziò a danzare in risposta alla mossa di Damian.


“Arte della Spada di Pagma!”


“Tu!”


Aliburn fissò Grid con occhi iniettati di sangue. Il rancore che provava verso la persona che aveva reso il suo piano inutile era troppo grande per essere descritto.


“Morirò e ti porterò all’inferno con me!”


“Uccidi!”


“Kuk…! Kuaaak!”


“H-Hik…!”


“Il Terzo Servo!”


Le urla mortali dell’essere malvagio che aveva minacciato migliaia di membri di Rebecca fecero finire nel caos i Maghi Oscuri. Scapparono via mentre i paladini di Rebecca li inseguivano.


“Pant… Pant…”


Aliburn scomparve in un pilastro di luce grigio e Grid inciampò. La fatica fisica e mentale che aveva provato mentre proteggeva i suoi cari era stata tremenda. L’improvviso calo di adrenalina avrebbe giustificato una sua improvvisa caduta. Tuttavia, Grid rimase fermo. Doveva resistere per sua moglie e suo figlio.


“Vostra Maestà!”


“Padre!”


“È una fortuna. Sono contento che stiate bene.”


Mentre li abbracciava, il sorriso sul suo volto era affettuoso come il ritratto della dea. Gli anziani della Chiesa di Rebecca osservavano Grid con diverse espressioni in volto. Nel frattempo, Isabel sembrava essere sul punto di divinizzarlo.




Traduzione di Ilaria Santucci


Editing di Elena Calabrò
                                


                                



