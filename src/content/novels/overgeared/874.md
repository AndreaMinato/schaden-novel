---
title: Capitolo 874
pubDate: 2025-03-20T11:48:41.516Z
tags:
    - overgeared
---


Grid sfiorò gentilmente gli occhi arrossati di Irene come se stesse maneggiando con il tesoro più prezioso al mondo.


“Ho pregato che stessi bene per tutto il tempo che mi ci è voluto per arrivare. Sono davvero sollevato che tu stia bene.”


“Vostra Maestà…”


Lo sguardo, i gesti e le parole gentili di Grid resero davvero felice Irene. Il suo amore per lui ormai era vicino all’essere infinitamente profondo.


“Non sapete quanto io sia contenta che voi siate qui…”


Se Irene fosse stata da sola in quella crisi, si sarebbe sentita più dispiaciuta che felice. Si sarebbe sentita in colpa per aver forzato il Re a venire fin lì mentre era impegnato a governare il Regno e la sua gente. Tuttavia, non era sola nella crisi di quel giorno. Suo figlio Lord, il leale Kasim, Chucksley e i giovani cavalieri che erano il futuro della nazione erano tutti in pericolo. Irene provava una profonda gratitudine e rispetto per Grid, il quale li aveva salvati tutti.


“Il giorno in cui vi incontrai, stavate combattendo per salvare qualcuno.”


Ricordò Irene. Quelli erano i giorni in cui era solamente la figlia maggiore di un conte. A quel tempo, Doran era ancora vivo e Grid l’aveva aiutato a salvarla quando era stata rapita dalla Chiesa di Yatan.


“Ho sentito parlare di voi per la prima volta quando sono diventata la sovrana di Winston.”


Aveva saputo che c’era un eroe che aveva salvato la gente indifesa da un nobile malvagio, incluso un vecchio fabbro di nome Khan. Quell’eroe era Grid. Dopodiché, Grid l’aveva salvata quando era stata rapita di nuovo dalla Chiesa di Yatan, aveva soccorso Reinhardt che era stata invasa dai Golem e salvato 250.00 residenti della Pangea nel Continente Orientale. Grid era una persona che viveva per gli altri. Questa era la sua vita.


“Vi ammiro davvero molto.”


Irene arrossì.


“Hum. Hum hum.”


Grid sudò e tossì dall’imbarazzo. In qualche modo si sentiva a disagio ogni volta che vedeva Irene fraintenderlo. Lo preoccupava il fatto che Irene un giorno sarebbe rimasta delusa se avesse visto il vero lui. Irene si strinse a lui e sussurrò,


“… Sappiate che vi amerei anche se non foste un eroe.”


Se n’era resa conto quando aveva visto la spada splendente venire divorata dall’oscurità che Grid emanava. Irene avrebbe supportato Grid anche se avesse dovuto abbandonare sé stessa e Lord per percorrere il sentiero corrotto.


“Siete la persona che mi è più preziosa al mondo.”


Disse con voce convinta.


Grid era ricolmo di gioia.


“Irene…”


Proprio come Irene, anche Grid provava un’infinita riconoscenza quando la guardava. Non furono più necessari lunghi discorsi. I due si scambiarono un bacio passionale senza preoccuparsi degli sguardi degli altri. In quel momento, le emozioni che stavano provando erano corrisposte. Ovviamente non si erano dimenticati di Lord. Avevano entrambi una mano a tenere una delle piccole mani di Lord. Questa ‘famiglia’ gli trasmetteva un senso di tranquillità.


“Padre. Madre…”


I genitori, che si amavano più di chiunque altro, avevano un impatto positivo su Lord. Quel giorno, il bambino aveva visto e imparato molte cose: la pazienza di ignorare del rancore per il bene della causa, la lealtà di un servitore e il dovere di un sovrano, la saggezza di una donna e l’amore di una madre, la virtù e il potere del Papa, la sua impotenza, e…


‘<em>La forza di mio Padre e…</em>’


Allora Lord guardò lo scheletro che era in piedi in silenzio lì vicino. Molte delle sue ossa erano rotte e c’era una larga crepa sul suo cranio. Era il Lich Mumud.


‘<em>… La tristezza.</em>’


Era perché era giovane che Lord riusciva a vedere la tristezza, il rimpianto e l’odio negli occhi di Agnus mentre guardava lui e sua madre? Inoltre, Lord pensava che Mumud fosse più solo di chiunque altro. Sapeva che tutti avevano delle ferite emotive, proprio come il suo maestro Kasim provava risentimento per l’Impero o come sua madre avesse paura della Chiesa di Yatan.


‘<em>Devo diventare qualcuno che può  guarire tutte  le ferite.</em>’


Era questo il suo cammino. Il modo di pensare di Lord venne consolidato da questo incidente. Se suo padre aveva costruito un Regno e stava camminando il sentiero di un guardiano, allora il ruolo di Lord sarebbe stato quello di assisterlo e occuparsi delle parti mancanti.


‘<em>In futuro farò in modo che più persone stiano al fianco di mio Padre.</em>’


Lord ci credeva. Il Re delle Ombre Kasim, Papa Damian, il Maestro di Spada Kraugel e il Contadino Piaro… Era sicuro che con questi grandi Maestri, sarebbe diventato molto più forte. Era sicuro che avrebbe superato l’impotenza di quel giorno.


‘<em>Più forte, anch’io diventerò più forte. Devo impegnarmi di più per mio Padre.</em>’


Un giorno, sarebbe stato fianco a fianco a suo padre.


Solitamente, il principe cercava un’opportunità per indebolire il re, mentre il re teneva d’occhio il principe. Era una triste realtà. Come la storia aveva ormai provato, la relazione tra un re e un principe era diversa dalla relazione tra dei normali genitori e figli. Era paragonabile alla crudele relazione che intercorreva tra un leone anziano e uno giovane. Era così. Il giuramento che il giovane principe fece di essere leale al re era un evento molto importante nella storia.


Grid e Irene finirono di baciarsi, e Grid seguì lo sguardo del figlio. La sua espressione si distorse come un demone.


‘<em>Quel bastardo è ancora…!</em>’


Notò tardivamente Lich Mumud in piedi immobile che osservava il suo corpo. Grid non aveva conosciuto il Mumud umano, ma il Lich Mumud era diventato la pedina di Agnus, e Agnus era chiaramente un nemico; quindi, il Lich era un nemico pericoloso a cui Grid doveva fare attenzione.


“Agnus! Vieni fuori!”


L’urlo di Grid risuonò nel cielo schiarito dalle prime luci dell’alba. Estrasse la Spada dell’Illuminazione e corse verso il Lich Mumud.


“Padre! Quello scheletro non è un nemico!”


“Vostra Maestà! Quel Lich ci ha salvati!”


Gridarono rapidamente Irene e Lord, ma ormai Grid aveva raggiunto Mumud. Inoltre, non riusciva ad accettare le dichiarazioni di Irene e Lord tanto facilmente. Il Lich li aveva aiutati? Era qualcosa che lui non riusciva a concepire. Pensò che si stessero sbagliando. La Spada dell’Illuminazione si scontrò contro lo scudo magico che Lich Mumud aveva creato. I muri ormai danneggiati si sgretolarono a causa delle fiamme nere, ma la barriera del Lich non cedette.


“Dov’è il tuo padrone?”


Grid digrignò i denti al pensiero di Agnus. Quella persona si stava nascondendo da qualche parte e stava ridendo della sofferenza di sua moglie e suo figlio!


“…”


Il Lich Mumud non contrattaccò e rimase a fissare Grid con occhi profondi. Sembrava star ridicolizzando Grid.


“Agnus!”


Agnus era un pazzo, il che rendeva quella situazione ancora più pericolosa. Nonostante ciò, Grid era inorridito e arrabbiato al pensiero che quell’uomo si stesse divertendo a vedere Irene e Lord soffrire. Così l’offensiva di Grid si fece più potente. Non gli importava della poca forza che aveva recuperato e continuò ad attaccare Mumud. Nel frattempo, teneva le Mani di Dio, l’elementale di luce e i suoi compagni animali vicini a Lord e Irene, mostrando così quanto fosse preoccupato per loro.


“…”


Mentre il Lich Mumud restava immobile nella tempesta di attacchi di spada ed esplosioni, si ricordò la sua vita. Cosa faceva quando aveva la stessa età del giovane principe? Era stato un orfano che non conosceva i volti dei proprio genitori e che doveva mendicare per del cibo. Aveva mai provato a proteggere qualcuno come il giovane principe davanti a lui aveva fatto?


C’era un persona, sua moglie, colei che aveva incontrato a Siren. Era il suo unico amore alla quale aveva promesso di renderla felice per sempre.


Clack… Clack, clack…


La mascella di Mumud si mosse e l’enorme teschio crepato si scosse. Doveva incolpare i ricordi tristi per ciò. C’era un maestro che l’aveva cresciuto. Mumud l’aveva seguito come un padre per essere poi tradito da lui. Si era lasciato alle spalle quel tradimento solo quando aveva incontrato il suo amore, ma poco dopo si era ammalato di una malattia incurabile.


Clack! Clack, clack!


Ahh, sì. Mumud aveva vissuto nel dolore e poi era morto. C’erano persone che aveva amato, ma era diverso dall’avere una vera famiglia. Non aveva trovato pace nella sua vita. La morte era il suo riposo e aveva sperato che sarebbe durata per sempre.


“Mumud!”


“…”


Tuttavia, una voce lo risvegliò dalla morte. Come se non fosse degno di riposare e fosse nato per soffrire, gli era stato afflitto un nuovo dolore.


Clack clack! Clack!


La mascella di Mumud si mosse ancora più rapidamente.


“Agnus!”


Gli occhi di Grid si girarono verso Agnus mentre attaccava Mumud. Agnus era un mezzo scheletro, il che era segno della trasformazione in un Lich.


Contro chi stava combattendo Agnus?


Grid se lo chiese, ma non ci diede troppo peso.


“Tu!”


Grid aveva chiaramente visto il Lich Mumud lanciare un incantesimo in direzione di Irene e Lord. Se non avesse usato l’abilità Dissolvi Magie al momento la sua famiglia non sarebbe più stata al mondo.


“Muori!”


L’Intento Omicida di Grid era rivolto ad Agnus. Successe prima che Irene e Lord potessero dire qualcosa.


“Mumud! Perché non stai uccidendo quel bastardo? Eh? Kik! Kikikik! Kiahahahah!”


Agnus fu il primo a superare il limite. Il Mumud che si difendeva silenziosamente rispose subito. Odiava Agnus, ma era costretto a seguire i suoi ordini.


“Kuk…!”


Grid stava per volare da Agnus, quando venne colpito al fianco dalla magia. Era una sfera di mana che diminuì di migliaia la salute di Grid.


“Stronzo!”


“Kuahahahahah!”


Il caos raggiunse il picco. Grid aveva confortato la sua famiglia, ma poi un altro nemico era apparso. Quindi, non era riuscito a confermare le ricompense della missione. Non sapeva nemmeno cosa avesse ottenuto dall’uccidere Aliburn. E per Agnus era uguale. Era riuscito a razziare Silvenas, ma era corso alla sala del banchetto senza controllare cosa avesse ottenuto. Tutto per assicurarsi che la donna impotente stesse bene.


“Ohhhhh!”


“Fatti sotto!”


L’onda d’urto che si generò dal conflitto non era nemmeno paragonabile a quella precedente. Non era solo l’ormai distrutta sala del banchetto a tremare, ma il Vaticano intero. I residenti del villaggio sotto la montagna era preoccupati che potesse verificarsi una frana.






Traduzione di Ilaria Santucci


Editing di Elena Calabrò
                                


                                



