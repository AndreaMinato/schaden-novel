---
title: Capitolo 876
pubDate: 2025-03-20T11:48:41.516Z
tags:
    - overgeared
---


Aveva sonno. Quella giornata era stata estremamente lunga e difficile perciò si sdraiò nel suo letto. Grid si sentiva grato che quella bella donna fosse sua moglie e che quel bambino brillante fosse suo figlio.


“...”


L'espressione di Grid era molto cupa mentre accarezzava delicatamente le loro teste. Si sentiva anche molto confuso.


<em>'Agnus, perché...?'</em>


L'affermazione di Irene e Lord che Agnus avesse aiutato a proteggerli non era stata una loro interpretazione errata. I seguaci di Rebecca, i Cavalieri Overgeared e persino Papa Damian lo avevano confermato. Tutti avevano detto la stessa cosa. Era grazie ad Agnus che Irene e Lord erano salvi.


"Perché diavolo l'ha fatto?"


Secondo le testimonianze, Agnus originariamente stava aiutando la Chiesa di Yatan ma li aveva traditi per aiutare Irene e Lord. Grid poteva facilmente immaginare quanto Agnus avesse sacrificato compiendo quella singola scelta. Perché Agnus aveva salvato Irene e Lord pur dovendo pagare un tale prezzo?


<em>'Un pazzo che prova piacere combattendo e calpestando gli altri...' </em>


Quella era l'opinione di Grid di Agnus.


In effetti, l'Agnus che Grid aveva incontrato non era diverso dalle voci. Rideva sempre mentre prevaricava su qualcuno. Eppure quel pazzo aveva combattuto per degli estranei? Inoltre, erano la moglie e il figlio di Grid? Grid cercò di capire le intenzioni di Agnus, ma era impossibile. Per quanto ci si arrovellasse, non riusciva a comprendere perché Agnus avesse cercato di proteggere Irene e Lord.


"...Non è chiedere troppo provare a comprenderlo come se fosse una persona normale?"


Agnus non sarebbe stato considerato un folle se chiunque fosse riuscito a comprendere le sue intenzioni.


"È un avversario volubile e molto impulsivo..."


In effetti, Grid non avrebbe dovuto sprecare tempo ed energie in cose inutili. Si liberò dei suoi pensieri e decise,


<em>'Ho solo bisogno di proteggere coloro che sono importanti per me. È abbastanza.'</em>


Era una promessa che doveva mantenere. In ogni caso, era grato che le azioni di Agnus avessero protetto Irene e Lord. Era un favore che non poteva essere dimenticato.


"Sigh..."


Il respiro regolare di Irene e Lord calmarono Grid. Inspirò profondamente e poi guardò le finestre di notifica che erano ancora su un lato. Controllò le notifiche non confermate, ricordandosi in ritardo di essere nel bel mezzo di una missione.


“Ah...”


Si era completamente dimenticato della missione. Quel giorno per lui non era stato un gioco perché si era concentrato solo sul salvare Irene e Lord.


<em>'Giusto. Ho rinunciato alla Spada Sacra...'</em>


Se non vi avesse rinunciato, sarebbe diventato un semidio che avrebbe travolto il mondo.


"...Ehm."


Grid tossicchò. Si sentiva disgustato dall'avidità che gli aveva quasi fatto rinunciare alla sua famiglia, ai compagni e al regno.


"Tuttavia, è naturale essere avidi."






[Ricompense per aver ottenuto la Spada Sacra Incompleta:


Verrà acquisita la ‘Spada Sacra del Quarto Maligno’.


La tua razza si evolverà da umano a semidio. Un semidio è una razza che trascende l’umanità e si avvicina all’essere un dio. Avrai la possibilità di migliorare tutte le tue abilità.


L’abilità passiva Comando Divino è potenziata. La probabilità di attivare Comando Divino arriverà al 100%. Tuttavia, un colpo critico non verrà applicato sulle abilità su cui Comando Divino sarà usato.


L’abilità, Spada Sacra Corrotta, verrà sbloccata.


Verrai maledetto dalla Dea Rebecca, dal Dio Dominion, dal Dio Judar e dal Dio Zeratul.


L’affinità con la Chiesa di Rebecca, la Chiesa di Dominion e la Chiesa di Judar cadrà ai valori più bassi.


I seguaci del Dio Guerriero ti daranno la caccia.


Ricompense per aver restituito la Spada Sacra Incompleta: La benedizione della Dea Rebecca. L’affinità della Chiesa di Rebecca raggiungerà il massimo.


L’affinità con la Chiesa di Rebecca è già al suo massimo.]






Questa era la ricompensa per la Missione Nascosta Bivio del Bene e del Male. La differenza nelle ricompense tra il rinunciare alla ricerca e il non rinunciare alla ricerca era troppo grande.


"So quanto è grande la Benedizione della Dea."


Aveva acquisito l'abilità Ondata della Cuspide Assassina Collegata grazie alla Benedizione della Dea. Grid avrebbe probabilmente potuto fondere altre quattro abilità con la benedizione della Dea. Sarebbe diventata una delle sue abilità più forti. Tuttavia, era meglio di una possibilità del 100% di attivare il Comandamento Divino? Una volta che il Comandamento Divino avesse avuto il 100% di possibilità di attivazione, Grid sarebbe stato in grado di usare tutte le abilità due volte di seguito. Poteva dire con sicurezza che il valore del 100% di possibilità di attivare il Comandamento Divino era molto più alto di quello dell’Ondata della Cuspide Assassina Collegata.


<em>'...Beh.'</em>


Non aveva senso pentirsi adesso, anche se la ricompensa era molto bassa. Alla fine, era riuscito a tenere tutti al sicuro. Grid alla fine rispose alla finestra di notifica che diceva






[La Dea della luce, Rebecca, sta aspettando la tua risposta.]






"Scusa se ti ho fatto aspettare."


-Sì, stavo aspettando. È molto bello vedere che ti prendi cura della tua famiglia.


“...!!”


Grid fu stupito dalla risposta della Dea Rebecca. Aveva già sentito diverse volte la voce calda della Dea Rebecca, ma questa era la prima volta che la loro conversazione era così chiara. I ‘messaggi divini’ non erano una comunicazione unilaterale? Grid aveva precedentemente pensato agli dei come parte del sistema, ma ora poteva stabilire una nuova ipotesi.


<em>'PNG? Gli dei sono PNG?'</em>


Avrebbe dovuto notarlo da quando aveva ricevuto la gelosia del Dio Fabbro. Chiaramente, gli dei avevano personalità e avevano una forma da qualche parte nell'esistenza.


"Se un giorno incontrassi un dio... Ah?"


Un brivido scese lungo la schiena di Grid mentre ci pensava. Le parole che aveva sentito in passato dal leggendario grande Mago Braham gli tornarono in mente.


«Una volta che il desiderio umano supererà il limite, il caos invaderà il mondo. In altre parole, se la Dea Rebecca non controllasse più il mondo, il Dio Yatan scatenerebbe il suo potere distruttivo per distruggere il mondo.  La Dea Rebecca creerebbe ancora una volta un nuovo mondo. Le due divinità che sembrano opporsi fra loro stanno in realtà cooperando. Grandi Demoni, angeli e umani sono tutti nelle mani degli dei.»


Quelle erano state le affermazioni di Braham.


«No, all’inizio di tutto non esistevano gli Dei. Yatan? Rebecca? Gli Dei non sono gli esseri onnipotenti che pensiamo che siano. Come le macchine, sono strumenti che esistono per la continuazione del mondo. Non c'è motivo di servire la loro esistenza o di sopportare le loro prove. »


Erano stati ideati in quel modo sin dal principio. Grid era d'accordo con le affermazioni di Braham poiché sapeva che Satisfy era un gioco. Sia Yatan che Rebecca facevano parte del sistema che Lim Cheolho aveva creato ed erano esistenze passive conformi alla volontà del mondo.


Tuttavia, i pensieri di Grid cambiarono quando si rese conto che gli Dei erano PNG. Gli Dei avevano personalità. Non erano presenze passive come si era aspettato. Forse il giudizio dell'individuo avrebbe potuto andare contro il sistema. Per esempio...






[Missione Nascosta Bivio del Bene e del Male.]


Dopo ogni sorta di avventure, hai ottenuto il potere ‘Comandamento Divino’ che il Quarto Santo Maligno Taren ha lasciato per le generazioni successive.]






L'ambientazione di Satisfy, creata da Lim Cheolho, affermava che questa missione fosse qualcosa che "Taren aveva lasciato per le generazioni successive".






“Umano, questa non è la disposizione di Taren, ma mia e di Dominion. Non ascoltare la voce del corrotto.”


Quella dichiarazione suggeriva che le affermazioni del Dio della guerra Zeratul potessero essere false. A Grid venne la pelle d’oca.


- Grazie ancora per aver lottato per la pace dell'umanità.


La voce della Dea Rebecca era così calda da sembrare inquietante, ma Grid era impassibile e non mostrò alcuna risposta.






[La Dea della luce, Rebecca, sta aspettando la tua risposta.]






La finestra di notifica fluttuava davanti a Grid, costringendolo a rispondere. Grid rispose in fretta,


"Ho solo fatto ciò che dovevo".


Pensava che gli Dei non fossero malvagi o facessero parte del sistema. Erano solo PNG con personalità individuali.


<em>'Perchè dovrebbe importare?'</em>


Erano esseri che rimanevano nel cielo lontano ed erano potenti alleati che davano agli umani il potere di combattere contro i Grandi Demoni. Esatto, non c'era nessun problema. Era solo un giocatore e non aveva bisogno di preoccuparsi per loro.


<em>'Solo...'</em>


Era preoccupante che i Sette Santi Maligni potessero non essere malvagi, a differenza di quanto si sapeva in passato. Un gruppo di luci brillanti avvolse il corpo di Grid mentre si accigliò.


-Farò un regalo all'eroe che ha combattuto duramente.






[Rebecca, la Dea della luce, ti ha concesso una Benedizione.]






[La Dea della luce, Rebecca, ti rispetta per aver superato la tentazione dell'offerta dei Sette Santi Maligni di rafforzare il potere del Comandamento Divino.]






[“Miglioramento Abilità” è stato acquisito come ricompensa.]






[Miglioramento abilità]






[Puoi rafforzare un'abilità che possiedi.


Il potere dell'abilità aumenterà.


Tuttavia, questo vale solo per le abilità specifiche della classe.]






Abilità specifiche della classe. Nel caso di Grid, significava l'abilità con la spada di Pagma e le sue varie tecniche di fabbro. Non sapeva come sarebbe stato applicato il potenziamento, ma questa era una terribile ricompensa per Grid che voleva un'abilità completamente nuova. Grid non sapeva della fusione di cinque abilità che il Grid del’Inferno aveva usato, ma si aspettava almeno una fusione di quattro abilità. Avrebbe ricevuto soltanto un miglioramento?


- Buona fortuna per il tuo eroico futuro.


Sembrava essere il commiato. La voce della Dea si fece sempre più lontana. Grid gridò con urgenza,


"Un momento! Dea Rebecca!"


Una conversazione significava che era possibile un accordo!


- Che cosa c’è?


Come previsto, la Dea Rebecca smise di andarsene e ascoltò Grid, che parlò in modo chiaro,


"Aiutami a fondere più abilità con la spada!"


Un Dio era veramente un Dio. La Dea Rebecca capì immediatamente quello che Grid intendesse e rise,


- Eheh.


Considerando la sua grande affinità con Grid, gli diede un suggerimento molto prezioso.


- Questo è qualcosa in cui solo tu puoi fare da pioniere ora. Questa benedizione inoltre non è supportata dal Dio della guerra Zeratul?


“...?”


-Significa che questa benedizione è più preziosa delle precedenti benedizioni.


La Dea Rebecca non disse altro. Le luci calde che facevano sorridere Irene e Lord nel sonno scomparvero come se non fossero mai esistite. Poi se n'era andata. Grid fu lasciato solo e gli fu mostrato l'elenco delle abilità che avrebbero potuto essere rafforzate con Miglioramento Abilità. Tutte le abilità con la spada di Pagma e le varie abilità da fabbro erano indicate nell'elenco "Abilità che possono essere migliorate".


"Posso costruire da solo abilità combinate... Qual è il metodo?"


Grid controllò quale sarebbe stato l'effetto se avesse migliorato una singola tecnica di danza con la spada la prima che controllò fu Collegamento e il risultato fu sorprendente.






[Vero - Collegamento]






[Indipendentemente dalla velocità di attacco, il numero di colpi inflitti da Collegamento sarà fissato a 40 volte al secondo. Il danno è pari al 200% della tua potenza d'attacco.


Collegamento può essere concatenato a un'altra danza della spada.


L'abilità potenziata è fissata al livello master.]






"Ah..."


Il viso di Grid si illuminò. Quando lo vide, non si pentì più di aver perso il Comandamento Divino potenziato.






Traduzione di Giacomo Bonesso


Editing di Elena Calabrò
                                


                                



