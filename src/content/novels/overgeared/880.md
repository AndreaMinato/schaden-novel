---
title: Capitolo 880
pubDate: 2025-03-20T11:48:41.517Z
tags:
    - overgeared
---


Coke si sentiva come se fosse seduto su un cuscino di spine.


‘<em>Devo aver sentito male.</em>’


Il giorno in cui la tregua sarebbe finita, un giovane cavaliere avrebbe sconfitto tutti i Cavalieri Rossi dell’impero e il giovane cavaliere che Grid stava indicando era Coke. Lui era la persona di livello più basso tra tutti i presenti, quindi era ridicolo.


‘<em>Sta indicando Royman, non me, vero? Sì, mi sono sbagliato!</em>’


Coke non riusciva ad accettare la realtà e guardò Royman che era alla sua sinistra.


Tuttavia, lei lo stava fissando così come tutti gli altri cavalieri dietro di lei. Lo stavano guardando tutti.


‘<em>No, non mi sono sbagliato?</em>’


Coke era nel panico.


‘<em>Sarò io a sconfiggere i Cavalieri Rossi?</em>’


Come…? Cosa stava succedendo?


‘<em>Ah…!</em>’


Era ingenuo da parte sua prendere seriamente quello scherzo. Tuttavia, Grid gli appoggiò la mano sulla spalla proprio mentre lo stava pensando.


“Non preoccuparti. C’è ancora un sacco di tempo. Ti mostrerò cosa significa essere davvero Overgeared.”


“…”


Grid era serio. Coke riuscì a capirlo poiché lo osservava costantemente, essendo un suo fan. Negli occhi del suo Re brillava quella forza di volontà che mostrava ogni volta che diceva parole vere.


‘<em>Pensa davvero che possa andare contro i Cavalieri Rossi?</em>’


Coke era ben cosciente del potere degli oggetti che Grid aveva mostrato, tuttavia…


Mentre i suoi pensieri si facevano più complicati Coke deglutì.


Era contento che Grid si fidasse di lui, ma si sentiva ansioso al pensiero di non essere all’altezza della sua fiducia. Pensava che avrebbe fallito ancora prima che ciò potesse accadere.


“Interessante. Non pensavo che fossi il tipo da agire in modo così presuntuoso di fronte a me… È divertente. Ti piace fare battute spiritose?”


La voce derisoria di Dulandal arrivò alle orecchie di Coke. Stava ridendo al bluff di Grid.


Lo sguardo derisorio del principe si spostò da Grid a Coke.


“L’agnellino innocente sta già tremando dalla paura. Ahahah! È per caso un animale portato al macello?”


Il Principe Imperiale non temeva minimamente Coke e lo trattò come una nullità.


Tutti i Cavalieri Rossi sarebbero stati sconfitti da quel ragazzo…? Era qualcosa di impossibile da immaginare per il Principe Imperiale.


“…”


Coke restò in silenzio.


Dopotutto, l’affermazione del principe era esatta. Coke era il migliore tra i novellini della seconda generazione ed era un giocatore con un talento eccezionale, ma era tutto lì. Non era a un livello paragonabile ai più forti Cavalieri Rossi sul continente. D’altronde, i combattenti di livello più alto che avevano iniziato il gioco un anno prima di lui non avevano forse paura dei Cavalieri Rossi?


‘<em>Riuscirò a sconfiggere un Cavaliere Rosso solo tra qualche anno.</em>’


Quindi, perché Grid aveva fiducia in lui? Coke era tormentato dai dubbi.


“Ora può sembrare divertente, ma non credi che sarà diverso quando sarà Overgeared?”


Grid rispose in maniera realistica.


‘<em>Ah!</em>’


Coke capì in ritardo che Grid non aveva fiducia in lui, ma nei suoi oggetti.


‘<em>È sicuro di poter forgiare il miglior cavaliere!</em>’


Quella era una sicurezza che solo un Fabbro Leggendario avrebbe potuto avere!


L’ansia che stava dominando la mente di Coke scomparve, sostituita dall’aspettativa. Era curioso. Quanto sarebbe potuto crescere una volta armato con gli oggetti di Grid e sarebbe davvero riuscito a sconfiggere i Cavalieri Rossi?


“Overgeared…? Stai parlando a vanvera. Bene, queste sono solo parole. I discorsi vuoti sono una perdita di tempo.”


Il Principe Dulandal aveva un’espressione sgradevole in volto.


Tsk! Schioccò la lingua e mise in guardia Grid mentre rivolgeva la schiena a lui e al suo gruppo,


“È meglio se tieni a mente una cosa. Se la prossima volta che ci incontreremo non rispetterai l’etichetta imperiale, ti farò tagliare immediatamente la testa.”


Il lignaggio del Principe Imperiale era grande e doveva essere rispettato da tutti nel Continente come un re al di sopra dei re. Per il Principe Dulandal, la maleducazione di Grid era un insulto imperdonabile. Tuttavia, il motivo per cui non l’aveva ancora decapitato era la tregua stabilita dall’Imperatore. Qualsiasi peccato avesse commesso Grid, il principe non poteva ignorare il trattato di pace. Sarebbe stato un atto di ribellione verso l’Impero!


‘<em>… Quando a Sua Maestà arriverà voce di come oggi io sia stato paziente, salirò di posizione.</em>’


“Hrmm.”


Dulandal valutò la propria pazienza e se ne andò sorridendo soddisfatto. Grid osservò la schiena di Dulandal con uno sguardo rilassato. Si sentiva sollevato.


‘<em>Pensavo che un Principe Imperiale sarebbe stato un pezzo grosso, ma è un tipo normale.</em>’


Il principe era un tipo di persona che Grid aveva incontrato spesso. Pensò che fosse abbastanza forte da stimolare la sua energia combattiva, ma che quella era l’unica cosa a cui dovesse fare attenzione. Non gli aveva suscitato quella soggezione che aveva sentito con l’Imperatore.


‘<em>È carente rispetto a suo padre. Spero che anche gli altri Principi Imperiali siano così…</em>’


Si augurò Grid.


Temeva che se il successore dell’Imperatore avesse mostrato delle abilità incredibili, sarebbe stato più difficile affrontare l’impero.


“Vostra Maestà…”


Mercedes controllò che il Principe Imperiale fosse completamente scomparso alla vista prima di iniziare a parlare. Era molto preoccupata.


“Ho saputo delle azioni del Cavaliere Coke della scorsa notte. È promettente, ma il suo talento non è pienamente sviluppato. È troppo presto per dichiarare che possa sconfiggere i Cavalieri Rossi.”


Ovviamente, Mercedes sapeva quello di cui era capace Grid. Considerando l’efficienza della spada e dell’armatura che le aveva dato, c’era la possibilità che il giovane cavaliere fosse più forte di quel che credesse. Tuttavia, la differenza tra i due non poteva essere facilmente superata. I Cavalieri Rossi erano dei talenti selezionati tra le decine di migliaia di nobili ed era stata concessa loro la maestria con la spada che aveva dominato il continente per centinaia di anni. Era stata donata loro anche la forza dell’energia rossa, ottenendo così l’orgoglio del più forte. Poteva sembrare inutile dal punto di vista di Grid, ma Coke non era lui.


‘<em>Inoltre, i nuovi Cavalieri Rossi riceveranno i poteri dal Gran Maestro.</em>’


Mercedes sapeva che Susan era molto intelligente e che la sua sicurezza non era infondata.


“Non preoccuparti troppo. A proposito, cos’è un Gran Maestro?”


“…”


Mercedes guardò Grid con un’espressione strana. Era un uomo che aveva usato il potere di un individuo per costruire un nuovo impero, diventare un eroe, ed era stato riconosciuto persino dall’Imperatore. Grid era sicuramente incredibile. Ed era per questo che era preoccupata. Si chiedeva se Grid non avesse perso contatto con la realtà poiché si era lasciato trascinare dalla sua grandezza. Mercedes non riuscì a nascondere l’espressione cupa dal suo volto mentre rispose,


“Il Gran Maestro è una persona che ha padroneggiato la magia, diverse arti marziali e campi di studio.”


“Padroneggia la magia, diverse arti marziali e campi di studio?”


La risposta di Mercedes stupì Grid.


‘<em>Alla fine, significa che è bravo in tutto?</em>’


Grid conosceva bene i tipi bravi a far tutto, perché lo era pure lui. Era un fabbro, uno spadaccino, un mago, un tessitore e così via. Poteva fare molto di più di un normale giocatore.


‘<em>Tuttavia, l’approfondimento è basso.</em>’


Era eccezionale nella forgiatura, ma per quanto riguardava l’arte della spada, la magia e la tessitura?


‘<em>La mia arte della spada non riesce a superare i limiti di una danza della spada e spesso rimango sorpreso da quanto tempo ci voglia per usarla.</em>’


D’altra parte, aveva difficoltà a usare la magia a causa della sua scarsa intelligenza.


‘<em>Se devo gettare via la spada, posso armarmi con il Bastone di Belial…</em>’


Poteva sconfiggere così tanti nemici potenti poiché possedeva una vasta varietà di oggetti, titoli e abilità fraudolente. Tuttavia, la sua abilità nella tessitura era ancora al livello intermedio. Alla fine, non poteva temere un tuttofare! Quella era l’opinione di Grid.


‘<em>Proprio come me, il Gran Maestro eccelle soltanto in un campo e non in tutti come credono tutti.</em>’


“Ad essere onesti, non ho usato la parola “padroneggiare” a caso. Il Gran Maestro eccelle in tutti i campi. Non dovrete mai prenderlo alla leggera.”


Lo avvertì Mercedes.


Grid si accigliò.


“Che intendi esattamente con eccelle in tutti i campi? Può usare una spada meglio di un Maestro di Spada o usare la magia meglio di un Gran Mago? Ed è più intelligente di un saggio?”


“Sì.”


“Eh?”


“Non esiste Maestro di Spada o Gran Mago dei nostri tempi che possa raggiungere il Gran Maestro. Dal momento che può entrare e uscire liberamente dalla biblioteca imperiale, può probabilmente vantare più conoscenza del Saggio Sticks.”


“Cosa…”


Non era passato molto da quando Kraugel era diventato un Maestro di Spada. In particolare, le limitazioni di un giocatore facevano comprendere quanto fosse più debole rispetto ai precedenti Maestri di Spada. La situazione era simile per i Grandi Manghi. Non c’erano leggende tra gli attuali Grandi Maghi. Era comprensibile, fino a un certo punto, che il Gran Maestro fosse più forte di loro. Tuttavia, Grid non riusciva ad accettare che il Gran Maestro avesse una conoscenza più vasta del Saggio Sticks.


Mercedes continuò,


“Se il Gran Maestro avesse osservato gli eventi nell’Impero, vi assicuro che tutti gli inganni del Grande Demone Astaroth sarebbero stati bloccati per tempo. Inoltre, se fosse stato nel Palazzo Imperiale il giorno in cui Astaroth ha rivelato la sua identità…”


“Se fosse stato là…?”


“Astaroth sarebbe scomparso come un pugno di cenere prima che potesse evocare il Campo di Energia Tempestosa Demoniaca.”


Era grazie alla loro assoluta fiducia nel Gran Maestro che i Principi Imperiali non temevano i Grandi Demoni. Un giorno il Re Mago disse,


‹‹ Il Re Imbattuto era l’unico a riuscire a combattere il Gran Maestro. Nel momento in cui il Gran Maestro si rivelerà al mondo e verrà impresso nella storia, nascerà una nuova leggenda.››


“…”


Grid rimase in silenzio a lungo dopo aver sentito la spiegazione di Mercedes.


Mercedes vide che Grid era finalmente in allerta.


“Non potete prendervi gioco dei nuovi Cavalieri Rossi che stanno venendo addestrati dal Gran Maestro in persona.”


Grid dopo un po’ fece spallucce.


“Mercedes, ti stai sbagliando su una cosa.”


“Su cosa mi starei sbagliando?”


“Non mi sto prendendo gioco dei Cavalieri Rossi.”


Era naturale. I Cavalieri Rossi erano stati cresciuti dal Cavaliere Leggendario Mercedes e ora erano più forti di prima.


“Voglio solo dire che i miei oggetti sono migliori.”


“…?”


“Stavo aspettando, Re di Overgeared.”


Mentre stavano parlando, il gruppo arrivò alla sala del banchetto. Grid seguì le istruzioni degli anziani e vide che davanti a loro c’era un tavolo di prelibatezze, oltre al Principe Imperiale. Il Principe Dulandal aveva un’espressione sgradevole. Non riusciva a capire perché gli anziani trattassero così bene Grid.


‘<em>Cosa sono? Sono un fabbro.</em>’


I vari titoli come Re Eroe, Gran Mago e Primo Re erano tutti secondari. Grid sperava che quel noioso pranzo sarebbe finito presto. Voleva tenere in mano un martello e purificare la spada. Quella sera…


“Siete pronto?”


“Sì.”


Tutti i reali, incluso il Principe Imperiale, lasciarono il Vaticano. Allora Grid si diresse in una piccola fucina in un angolo del Vaticano. La spada divina aveva perso molta luce in confronto a quando Damian gliel’aveva mostrata quella mattina. La velocità della pietrificazione provocata dalla Pietra del Peccato Originale era impressionante.


“Disassemblaggio dell’Oggetto!”


Grid doveva portare la sua comprensione della spada divina al 100%. Nonostante si stesse frantumando davanti ai suoi occhi, Damian non si sentiva a disagio. Aveva fiducia in Grid!






Traduzione di Ilaria Santucci


Editing di Elena Calabrò
                                


                                



