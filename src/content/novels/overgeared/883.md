---
title: Capitolo 883
pubDate: 2025-03-20T11:48:41.517Z
tags:
    - overgeared
---


Il compito di Hexetia, il Dio Fabbro, era di insegnare all’umanità ad usare il fuoco e il ferro. Hexetia era disceso sulla terra per volere della Dea della vita e aveva fedelmente adempito al suo ruolo. Aveva insegnato il concetto di cucina e dei suoi strumenti agli umani selvaggi. Non era un’esagerazione dire che lo sviluppo dell’umanità era dovuto a lui e che fosse molto orgoglioso di ciò. Aveva capito che era quello il motivo per cui gli Dèi esistevano e ciò lo riempiva di soddisfazione.


Tuttavia, fu solo per poco tempo. Gli umani si dimostrarono esseri arroganti e malvagi. Gettavano i bambini nel ferro bollente o coprivano il ferro con il sangue delle vergini. Erano esseri incivili che facevano affidamento sugli Dèi e passavano le loro responsabilità ad altri invece di sviluppare le proprie futili abilità.


“Sono peggio dei Grandi Demoni.”


Hexetia provava solo odio nei loro confronti. Così, iniziò a ignorare l’umanità. Non gli importava quando cercavano la salvezza, e fu così anche quando il mondo venne distrutto dal Dio malvagio Yatan. Semmai, provò una grande gioia per la distruzione dell’umanità. La odiava così tanto che si ribellò quando la Dea Rebecca dichiarò che l’avrebbe resuscitata.


- <em>In particolare, non tollerava Pagma.</em>


Pagma, il Fabbro Leggendario che era cresciuto senza il suo aiuto, era una mutazione che negava l’esistenza di Hexetia. Era un umano capace di migliorare senza l’aiuto di un Dio, un mostro che aveva dimostrato che il suo potenziale era paragonabile a quello di un Dio. Hexetia iniziò a invidiare Pagma e lo tenne sotto controllo. Gli fece affrontare ogni tipo di difficoltà così che da non riuscire a trascendere.


Tuttavia, Pagma superò tutte le sofferenze e prove. Nel farlo, divenne un trascendente, un essere molto più forte che non era vincolato dalla ‘mente’. A quel tempo, il lavoro nato dalle sue mani divenne un ‘mito’ e iniziò a essere paragonato ai lavori di Hexetia.


- <em>Hexetia andò alla ricerca di Yatan. Voleva distruggere l’umanità e resettare il mondo. Kukuk, non è divertente? Un Dio voleva che il mondo perisse perché temeva che un umano lo sorpassasse. Un Dio non è onnipotente o benevolo. C’è una fine ai suoi talenti e è terribilmente egoista, proprio come gli umani.</em>


Asgard era il mondo degli Dèi che esisteva al di sopra delle nuvole. La voce faceva eco nella mente di Grid.


- <em>Non sono capaci di ‘occuparsi’ dell’umanità! Non è diverso dall’allevare un cane!</em>


“Kuek…!”


Grid sentì una forte rabbia crescergli nel petto. L'ira della persona sconosciuta, che Grid stava provando, era grande. Il suo respiro si fermò e le sue pupille tremarono. Non poteva sopportarlo!


‘<em>La mia testa!</em>’


Aveva un terribile mal di testa. Grid si accigliò quando il paesaggio circostante cambiò. Si ritrovò in un mondo nero e rosso. Grid conosceva quel luogo dominato da lava bollente e veleno.


‘<em>L’Inferno!</em>’


La terra stava tremando e dalla finestra di un castello nero si riusciva a vedere un vulcano in eruzione. Tuttavia, i due uomini che erano uno davanti all’altro non erano per niente agitati. Grid li osservò. L’uomo dai lunghi capelli rossi era l’eroe della storia, Hexetia, mentre l’uomo dalla carnagione chiara che emanava un’aria gelida era il Primo Grande Demone Baal. Baal sembrava essere davvero interessato.


“Creerai armi per i Grandi Demoni?”


‘<em>Cosa?</em>’


Grid non credette alle sue orecchie.


Non aveva senso che il Dio Fabbro, Hexetia, creasse armi per i Grandi Demoni. Tuttavia, Hexetia annuì subito.


“Esatto. Vi darò la forza. Quindi, distruggete l’umanità.”


Non appena seppe quali fossero le sue intenzioni, pensò,


‘<em>È un pazzo!</em>’


Odiare l’intera razza umana era un bella scusa. D’altra parte, per un Dio unire le forze con un grande demone solo a causa del suo rancore verso Pagma… non era accettabile.


Baal ritardò la sua risposta.


“Il ruolo del Dio Yatan è di distruggere la Terra…”


“Non distruggere la Terra! Semplicemente di’ ai Grandi Demoni di spazzare via gli umani!”


“Hmm.”


“Baal!”


“Ahh, va bene. Solo…”


“…?”


“L’intrattenimento unilaterale non è divertente, quindi lo bilancerò un pochino.”


“Intrattenimento? Questo per te sarebbe intrattenimento?”


“Sì, lo è. Sarà un bello scontro tra il Dio incompetente, Hexetia, e l’umano che ha suscitato la sua invidia.”


“Baal!”


“Divertiti. Sarà divertente. O pensi che la tua posizione di Dio possa essere a rischio, come quella volta?”


“Ick…!”


‘<em>Quella volta? Quale volta?</em>’


Si chiese Grid.


- <em>Durante la guerra tra gli Dèi e i sette Semidei.</em>


Rispose la voce misteriosa.


Grid capì in ritardo,


‘<em>I Sette Santi Maligni esistono da prima di Pagma?</em>’


- <em>Proprio così. Il motivo per cui ti sto mostrando l’epoca di Pagma è per aiutarti a capire.</em>


In altre parole…


- <em>Questa è la seconda volta che Hexetia si è ingelosito. Era invidioso dei sette Semidei che minacciavano la sua posizione di Dio e più avanti commise lo stesso crimine. È una persona tanto meschina!</em>


Grid sentì un brivido lungo la schiena mentre si ricordò che Hexetia era geloso anche di lui.


‘<em>Quel bastardo di Hex!</em>’


Hexetia stava complottando di far del male anche a lui? Si preoccupò quando il paesaggio che lo circondava cambiò di nuovo. Ora era un luogo che conosceva bene, la Hall of Fame. I Grandi Demoni che erano fuoriusciti da quella terra rosso-nera erano di fronte un uomo. Era armato con una spada e una falce li guardava con occhi attenti.


“Alla fine, sono da solo.”


La mano che stava tenendo la spada non era molto forte, ma gli occhi neri di Pagma erano luminosi sotto i suoi lunghi capelli mentre iniziava una danza con la spada.


“Caduta.”


Il cielo iniziò a cadere. I Grandi Demoni sentirono una grande pressione mentre il cielo cadeva proprio di fronte a loro e mentre la danza con la spada distruggeva la terra.


“Se avessi saputo che la mia concezione di bene e male era sbagliata, non avrei mai tradito Braham.”


Pagma iniziò a piangere.


- <em>L’invidia di Hexetia ha portato dolore a innumerevoli umani e minacciava tutta l’umanità. I suoi peccati erano davvero gravi. Riuscirai a perdonarlo?</em>


“Io…”






***






“Keook…!”


Grid vide Asgard, l’Inferno e la Hall of Fame prima di tornare al presente.


“Grid!”


Damian rimase sorpreso mentre mandava giù del pane secco. Era sorpreso perché Grid, che stava martellando, all’improvviso era collassato. Corse verso di lui e lo aiutò ad alzarsi.


“Non sei riuscito a controllare la tua energia?”


Grid era una potenza. Aveva superato numerose battaglie, quindi come poteva non saper  controllare la sua energia? Era già abbastanza difficile quando le condizioni erano normali. Damian pensò che le condizioni fisiche di Grid fossero pessime.


“Penso che ti stia spingendo troppo in là. Prenditi una pausa.”


Negli ultimi giorni Grid aveva consumato tutto il suo tempo di accesso quotidiano. Aveva mangiato solo pane secco e carne essiccata e non aveva mai lasciato la fucina. Sia la sua stanchezza fisica che quella mentale dovevano aver raggiunto il limite. Mentre Damian era preoccupato, Grid si svegliò.


“No, sto bene.”


Grid si allontanò dal petto di Damian e si rialzò. Tuttavia, il suo volto era ancora pallido e il respiro affannoso.


Damian non poté fare a meno di preoccuparsi per lui.


“Per favore, riposa. La tua salute è molto più importante della missione.”


“…”


Grid non rispose.


Ad essere precisi, non ne ebbe il tempo. Era impegnato a controllare le finestre di notifica davanti a lui.






[È stato rivelato il Peccato Originale dell’Invidia!]






[A meno che il Dio Fabbro Hexetia non rinunci alla sua invidia, la Pietra del Peccato Originale che sta danneggiando la Spada Sacra non scomparirà.]






[Se trasmetti questa informazione alla Chiesa di Rebecca ed ai suoi membri, la missione Purificazione la Prima Spada Sacra terminerà e non riuscirai a ricevere la Benedizione della Dea. L’affinità con la Dea Rebecca scenderà ai valori negativi.]






[Se nascondi la verità, la durata della missione Purificazione della Prima Spada Sacra verrà estesa a tempo indeterminato. Potrai ricevere la Benedizione della Dea dopo aver superato la missione.]






[Hai scoperto la storia nascosta del Fabbro Leggendario Pagma.]






[Raccontare la storia al Grande Mago Braham probabilmente causerà un fenomeno positivo.]






[La nuova abilità di Arte della spada di Pagma, Caduta, è stata acquisita.]






[Caduta]






[Una danza con la spada che mostra rancore verso il cielo. È una danza con la spada profonda e serena che mostra al mondo dell’autorità del cielo caduto.


Infligge il 30% dei tuoi danni fisici a tutti i nemici entro i cinque metri da te e c’è una probabilità del 30% di ignorare le resistenze di status dell’avversario.


Infligge un ulteriore 300% di danno a tutti gli esseri divini.


L’obiettivo che viene colpito non riuscirà ad attaccare e la sua difesa diminuirà.


Condizioni d’Uso dell’Abilità: Bisogna essere equipaggiati con un’arma di tipo spada.


Costo Mana per l’Abilità: 850


Tempo di Ricarica dell’Abilità: 6 minuti.]






‘<em>Braham…</em>’


A Grid non importava che la realtà degli Dèi era diversa da quella che conosceva o che il progresso della missione si stava complicando. Non era nemmeno interessato nella nuova danza con la spada appena acquisita. Tutto quello a cui stava pensando al momento era Braham.


‘<em>Pagma se n’è pentito. Era dispiaciuto per te.</em>’


Braham era stato tradito dal suo unico amico, Pagma, solo perché era di stirpe demoniaca. Ora il rancore e la tristezza impressi nella sua anima non sarebbero stati leggermente alleviati?


‘<em>Sono sollevato. Lo sono davvero…</em>’


Grid era davvero contento.


Voleva riunirsi velocemente con Braham e riferirgli quella verità. Proprio così. Grid non sapeva che, dopo averlo lasciato, la sua anima era stata dispersa.


‘<em>Torna presto, Braham.</em>’


Braham se n’era andato per guarire. Al momento erano separati, ma sarebbero riusciti a rincontrarsi un giorno poiché vivevano nella stessa epoca.


‘<em>Vecchio mio, voglio vederti.</em>’


Il loro primo incontro era stato uno dei peggiori, ma Braham era il mentore di Grid. Di tanto in tanto gli mancava il posto vuoto lasciato da Braham.






Nello stesso momento…


“È questo il posto.”


Era stato Shunk, l’esploratore primo in classica che in passato aveva scoperto il tempio principale della Chiesa di Yatan. Aveva trovato la Tomba della Spada, nella quale era risaputo fosse seppellito il corpo di Braham.


“Ora troviamo il tesoro!”


“Ohh!!”


Shunk e i suoi compagni iniziarono a muoversi.






Traduzione di Ilaria Santucci


Editing di Elena Calabrò
                                


                                



