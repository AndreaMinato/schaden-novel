---
title: Capitolo 885
pubDate: 2025-03-20T11:48:41.518Z
tags:
    - overgeared
---


"È scomodo."


Grid era in un giardino sopraelevato con vista panoramica sul Vaticano. Si sedette al centro del giardino che era scavato dentro la montagna. Mentre sedeva da solo su un tavolo d'argento, i suoi capelli fluttuavano al vento. Il suo aspetto era piuttosto sorprendente mentre beveva il tè. I membri del Vaticano presenti arrossirono. Come avrebbe potuto l’eroe che aveva salvato il Vaticano non essere attraente? Tuttavia, quella visione venne rapidamente rimossa.


Spit! Spit spit spit!


“...”


Era perché Grid sputò il tè nero che si era appena versato in bocca. Non apprezzava quel sapore amaro, e il suo aspetto attuale era tutt'altro che grazioso.


' <em>Ah! Ho dimenticato di aggiungere il miele.' </em>


Grid posò il tè e bevve dell'acqua fredda. Era stato così profondamente immerso nei suoi pensieri che si era persino dimenticato di mettere del miele dolce nel tè amaro!


<em>'Inquietante. È terribilmente inquietante.'</em>


Grid era pieno di dubbi.


"Perché continuano a provare a tentarmi?"


La missione Il Bivio del Bene e Del Male e Purificare la Spada Sacra avevano fornito come ricompensa il rafforzamento del Comandamento Divino. Questa abilità passiva che eliminava il tempo di ricarica di un'abilità avrebbe avuto una probabilità del 100% di attivarsi. La natura fraudolenta del Comandamento Divino potenziato poteva essere facilmente intuita anche da un idiota. Faceva sentire Grid a disagio.


"Il Gruppo S.A. mi ha tenuto sotto controllo per tutto il tempo e ora vogliono darmi questo...?"


Era strano.


<em>‘Un giocatore con una classe normale dovrebbe diventare gradualmente forte come un giocatore con una classe nascosta attraverso un avanzamento costante.’</em>


Lim Cheolho lo aveva dichiarato direttamente, dimostrando che il Gruppo S.A. era molto sensibile all'equilibrio di Satisfy. Anche una classe leggendaria non avrebbe potuto essere la più forte per sempre.


<em>‘Allora perché continuano a darmi la possibilità di rafforzare il Comandamento Divino con una probabilità di attivazione del 100%?’</em>


Era ovvio che il potere dell'Arte della Spada di Pagma sarebbe stato oltre ogni immaginazione se potesse essere usato due volte di seguito.


Kraugel, Agnus e i duchi dell'impero? L'esercito del Dio della Guerra Ares? I vampiri True Blood? Probabilmente sarebbero stati tutti uguali davanti a Grid.


<em>‘Chi può sopportare una serie di colpi delle abilità combinate, incluso Ondata della Cuspide Assassina Collegata?’</em>


Il potenziamento del Comandamento Divino non era diverso dal diventare invincibili. Era una potenza lontana da ciò a cui mirava il Gruppo S.A. Grid non aveva dubbi su questo.


<em>'Il Gruppo S.A. vuole che io diventi un campione unico al mondo? No, è impossibile. È probabile che la versione rafforzata del Comandamento Divino sia una trappola. Ci deve essere una penalità tremenda.'</em>


Ad esempio, se Comandamento Divino fosse stato usato un certo numero di volte di seguito, la sua resistenza sarebbe scesa a zero e non sarebbe stato in grado di muovere un dito.


<em>'Sono sicuro. Il Gruppo S.A. non darebbe un tale vantaggio senza un prezzo.'</em>


Non ci sarebbe dovuto cascare. Era una trappola. Il Gruppo S.A. era pieno di persone a cui piaceva guardare la sofferenza degli altri, quindi, era probabile che avrebbe provato un forte dolore se avesse abboccato all’amo. Abbandonò completamente qualsiasi tentazione rimanente per la versione migliorata del Comandamento Divino.


<em>‘Per cominciare, la Benedizione della Dea è più importante.’</em>


Grid ci aveva pensato diverse volte, ma c'era un limite alla forza di un individuo. Era molto meglio ricevere la benedizione della dea e potenziare la sua attività di fabbro.


<em>'Quindi, ho bisogno di purificare la Spada Sacra...'</em>


C'era un metodo per sbarazzarsi dell'Invidia del Dio Fabbro? Grid rifletté a lungo sulle sue preoccupazioni.


"Re Overgeared, eccoti qui."


Un gruppo di persone si avvicinò a Grid.


Erano persone anziane vestite con abiti bianchi e puliti. Queste persone erano gli Anziani della Chiesa di Rebecca che servivano solo la Dea Rebecca. Gli uomini, contro i quali nemmeno il Papa e l'Imperatore osavano andare contro, si radunarono attorno a Grid.


"Anziani, siete venuti qui per riposarvi?"


Grid parlò in modo educato.


Questo fece ridere gli Anziani.


“I vecchi hanno bisogno di fare pause? Stavamo solo oziando".


"Non siamo diligenti come Vostra Maestà, che si prende cura di noi come se fossimo la vostra famiglia."


“...?”


Grid era confuso. Gli Anziani gli mostravano una grande simpatia. Ovviamente Grid aveva un alto livello di affinità con la Chiesa di Rebecca, ma...


<em>'Questi vecchi non assillavano in continuazione Damian?'</em>


Grid conosceva le tendenze degli Anziani. Non trattavano freddamente anche il Principe Imperiale?


<em>‘Certo, li ho aiutati molto...’</em>


Tuttavia, era strano che stessero riservando solo a Grid quell’atteggiamento. Grid ancora una volta si sentì sospettoso.


<em>‘Hanno qualche secondo fine?’</em>


Forse stavano cercando di affidargli un altro compito fastidioso? Gli Anziani pronunciarono parole inaspettate al cauto Grid,


"Vostra Maestà è davvero speciale".


"Speciale?"


"Sì. Siete un'esistenza divina, quasi come un dio.”


“...”


Grid si rese conto tardivamente che gli occhi degli Anziani somigliavano molto a quelli di Isabel.


Giusto. Queste persone...


"Siete apparso con un tempismo perfetto ogni volta che siamo stati in pericolo, salvando tutti come il Dio di una leggenda."


"Giusto giusto. Siete davvero un eroe tra gli eroi.”


“Ahah...”


Grid scrollò le spalle. Non rispose con molta umiltà perché naturalmente meritava lodi.


Gli Anziani stavano esagerando? No. C'erano stati gli incidenti che avevano coinvolto il malvagio Papa Drevigo, il candidato Papa Pascal, aveva salvato Isabel e ora aveva protetto il Vaticano quando era stato attaccato. Grid era apparso al momento giusto per distruggere il male e salvare tutti. Quindi, era naturale per lui essere apprezzato. Notando che l'affinità con gli Anziani era al massimo, Grid pensò che avrebbero potuto aiutarlo.


"Conoscete il Dio Fabbro, Hexetia?"


"Ovviamente. È uno dei sei dei che servono la Dea della Luce. Hexetia insegnò all'umanità come manipolare il fuoco e l'uso del ferro. L'umanità è stata in grado di evolversi grazie a lui".


"Sì, capisco."


Grid annuì in risposta. Non poteva esprimere i suoi sentimenti personali su Hexetia poiché si trovava in una posizione in cui non poteva rivelare la vera natura di Hexetia alla Chiesa di Rebecca. Tuttavia, ascoltò le storie degli Anziani.


"Tuttavia, le azioni di Hexetia erano tutte basate sulla volontà della Dea Rebecca... Alla fine, il merito dovrebbe essere dato alla Dea Rebecca."


"Giusto giusto. Hexetia non aveva forse parlato all'umanità del fuoco e del ferro semplicemente per ordine della Dea? Quella veramente meravigliosa era la Dea Rebecca ed Hexetia era solo il suo messaggero.


Gli Anziani eccitati iniziarono a fare chiasso. Sembrava facile intuire perché Hexetia fosse così facilmente geloso degli altri.


<em>‘Ha una bassa autostima.’</em>


Hexetia aveva insegnato all'umanità, ma quella apprezzata era la Dea Rebecca, non Hexetia. In effetti, Grid non ricordava di aver visto nessuna religione che lodasse Hexetia. Non aveva mai nemmeno visto una statua del Dio Fabbro.


<em>‘Mi sarei sentito triste se fossi in Hexetia.’</em>


Hexetia doveva essersi arrabbiato, ma non era stato in grado di lamentarsi della Dea. Dopodiché era apparso un essere umano che aveva minacciato il suo talento e le sue varie emozioni si intrecciarono in modo intricato, facendo puntare la freccia del risentimento contro l'umanità.


<em>'... In un certo senso è pietoso.'</em>


L'autostima era importante. Grid lo sapeva meglio di chiunque altro. Durante il suo sfortunato passato, Grid aveva una bassa autostima ed era stato eccessivamente consapevole degli altri perché era stato una vittima e si sentiva facilmente geloso degli altri.


<em>'Hexetia è diventato corrotto.'</em>


Grid iniziò a capire Hexetia. Naturalmente, questo non significava che avrebbe difeso i peccati passati di Hexetia.


<em>'... Devo consolare Hexetia.'</em>


Una volta che Grid iniziò a capire Hexetia, trovò un modo per affrontarlo. Grid picchiettava sul tavolo mentre il chiacchiericcio eccitato degli Anziani diventava un rumore di sottofondo. Alla fine giunse ad una conclusione.


<em>‘E se venisse riconosciuto adesso?’</em>


Se Grid avesse riconosciuto il duro lavoro di Hexetia e gli avesse espresso la sua gratitudine, la natura contorta di Hexetia si sarebbe un po' calmata? Nel momento in cui Hexetia avesse rinunciato all’Invidia, la Spada Sacra sarebbe stata liberata dalla maledizione.


<em>'È possibile.'</em>


L'avversario era un Dio. Sarebbe stato meglio risolverla amichevolmente piuttosto che usare un metodo ostile.


<em>‘Liberiamoci del senso di alienazione.’</em>


Il metodo era semplice e c'era anche una giustificazione per questo. Grid si ricordò di essere un fabbro e diede la sua opinione agli Anziani.


"Voglio costruire un tempio per Hexetia."


“ Eh...?  Un tempio per Hexetia?"


“Perché dovresti farlo? Servire la dea Rebecca è il modo per rispettare tutti gli dei.


"È corretto. Hexetia stesso non ne sarebbe felice. Sarebbe imbarazzato".


Gli Anziani protestarono. Poi Grid si accigliò.


"Allora che dire della Chiesa di Dominion e della Chiesa di Judar?"


"No. È diverso. Il Dio Dominion e il Dio Judar hanno ottenuto molti traguardi, a differenza di Hexetia.


“Allora che dire del Dio della Guerra Zeratul? Ho sentito che ci sono seguaci del Dio Zeratul”.


“Beh, i risultati di Zeratul potrebbero essere piccoli, ma un Dio è un Dio... Non è strano che ci sia chi lo onora...  Ah, capisco. Vostra Maestà è un fabbro e vuole onorare il Dio Hexetia?"


"Sì."


Alla fine, tutti erano egoisti. Grid fece un'espressione agrodolce mentre guardava gli Anziani. Con il senno di poi, gli Anziani iniziarono a essere d'accordo.


"Beh, il Fabbro leggendario al servizio di Dio Hexetia... Penso che vada bene in molti modi."


"Giusto. Il significato del servizio di Vostra Maestà al Dio Hexetia significa che servirai la Dea Rebecca, che Hexetia serve. La Dea Rebecca sarà contenta."


"Sì Vostra Altezza. Gli Anziani permetteranno la costruzione di un nuovo tempio. Costruite un tempio in onore del Dio Hexetia. Tuttavia, dovrete costruire una statua più grande della dea Rebecca accanto a quella del dio Hexetia.”


"Nessuno dovrebbe dimenticare che il Dio Hexetia esiste grazie alla Dea Rebecca."


"...Sì, lo farò."


Era necessario ottenere il permesso dalla Chiesa di Rebecca per costruire un tempio per onorare un Dio diverso dalla dea Rebecca...? Grid annuì con un'espressione un po' rigida dopo aver scoperto questo fatto. Fu accecato dall'atteggiamento degli Anziani che servivano la Dea Rebecca. Onestamente, servivano la Dea Rebecca in una misura che non gli piaceva molto. Ecco perché gli venne la pelle d'oca.


<em>‘Servono la Dea Rebecca quasi al livello del lavaggio del cervello. Eppure ho raggiunto uno stato in cui stanno per deificarmi.'</em>


In particolare, Isabel non lo adorava tanto quanto la Dea Rebecca? Forse...


<em>‘Ho aiutato la Chiesa di Rebecca più di quanto pensassi?’</em>


Si sentiva sia felice che impaurito. In particolare, non voleva che l'ira della Dea scendesse su di lui.


"No, non è il momento di pensarci."


Grid si scrollò di dosso i suoi pensieri complicati e si alzò dalla sedia.


Avrebbe alleviato l'invidia di Hexetia costruendogli un tempio. Era indispensabile confermare se questo metodo avrebbe funzionato.






Traduzione di Giacomo Bonesso


Editing di Elena Calabrò
                                


                                



