---
title: Capitolo 887
pubDate: 2025-03-20T11:48:41.518Z
tags:
    - overgeared
---


Chi accumulava esperienza e abilità nel proprio campo di competenza veniva trattato con rispetto ovunque. In poche parole, essere all’apice generava rispetto e Picasso era all’apice.


“È un onore incontrarla in queste circostanze.”


“Vi prego di prendervi cura di me in futuro.”


La Gilda Overgeared diede il benvenuto a Picasso che si era unita a loro da poco. I membri di Overgeared, che erano stati sparsi per tutto il continente, si erano radunati per accoglierla. Sebbene fossero impegnati a mantenere la loro posizione in classifica e a prendersi cura del loro territorio, si erano presi una pausa.


“Quando avete finito a Reinhardt, fermatevi a Bairan.”


“No, venite a Reidan prima. Jishuka, ti sei dimenticato che Reidan è la seconda capitale? Naturalmente viene dopo Reinhardt.”


“Reidan è troppo grande. Ci sono più di una o due strutture lì, e ci vorrà molto tempo. È vantaggioso iniziare prima dalla relativamente piccola Bairan.”


“È un modo di pensare che si adatta ai tuoi gusti rurali.”


“Rurali? Eheh, il nostro Chris sembra essere cresciuto? È da un po’ che non hai una freccia conficcata nel culo.”


“Non è divertente rievocare adesso i giorni passati nel L.T.S? È proprio come ai vecchi tempi, quando venivi legato da Zirkan.”


“Zirkan? Perché tiri fuori qui il suo nome?”


“Sei troppo pignolo.”


“Cosa? È così che dovresti rivolgerti a una giovane donna? Ehi! Vogliamo combattere per la prima volta dopo tanto tempo?”


“Lo farò se non usi l’Arco della Fenice Rossa.”


“Un membro di Overgeared dovrebbe comportarsi come tale!”


Un capolavoro era una grande ispirazione per la gente. Nella realtà, milioni di persone vedevano i capolavori e ricavavano l’energia per costruirsi una vita migliore, mentre in Satisfy i dipinti non c’erano solo per il semplice apprezzamento. I quadri di un pittore avevano molte possibilità. Se il ritratto di un soldato coraggioso era messo nelle caserme il morale e l’efficienza dell’addestramento dei soldati aumentavano. Se un dipinto decorativo era messo in un ristorante, la cucina dello chef sarebbe diventata più deliziosa e un paesaggio freddo avrebbe ridotto il calore che invade la città.


Migliore è l’abilità dell’artista, più sarà vario e potente l’effetto del dipinto. In altre parole…


<em>‘L’ingresso di Picasso è un grande evento che rimarrà impresso nella storia del nostro paese.’</em>


Il valore di Picasso era difficile da misurare e per questo motivo Lauel era molto emozionato. Una persona orgogliosa che rifiutava la maggior parte delle richieste aveva fatto domanda per entrare nella Gilda Overgeared.


<em>‘Questo significa che il dipinto di Hexetia era un evento speciale per lei? Tutto merito della grande descrizione del Dio Hexetia fornita da Re Grid.’</em>


Lauel ne era convinto. Sapeva che la maggior parte delle persone, lui compreso, era attratta da Grid o si erano unite alla Gilda Overgeared perché volevano qualcosa da lui. Era solo grazie a Grid se il Regno di Overgeared era stato creato.


“Kuk…kukukuk! Re Grid, siete indubbiamente un uomo nato da una stella. Quando vi guardo, mi tornano alla mente i ricordi di una vita precedente che ho dimenticato. Nella vostra vita precedente vantavate una presenza unica. Come il sole… Kuk! Kukuk! Sono elettrizzato! La mia anima si sta sciogliendo!”


Disse Lauel coprendosi metà del volto con la mano mentre urlava a Grid.


Per la prima volta dopo tanto tempo a Grid si accapponò la pelle nell’udire quelle parole, ma non rispose. Per essere precisi, non voleva rispondere. La testa di Grid era già abbastanza occupata. Non c’era abbastanza spazio per le sciocchezze.


<em>‘</em><em>Molto bene. È più di quanto mi aspettassi.</em><em>’</em>


I lavori di costruzione del tempio di Hexetia erano iniziati senza intoppi. Grid sospirò mentre pensava al potenziale dell’abilità Caduta che aveva attivato sulla via del ritorno a Reinhardt.


<em>‘</em><em>Il movimento è molto breve.</em><em>’</em>


Mancava solo un passo, o meglio mezzo passo. L’abilità si attivava quando si faceva quel mezzo passo e si agitava la spada nello stesso momento. Era quasi un’abilità ad uso immediato. Caduta era stata incredibilmente più rapido delle altre danze della spada, che richiedevano dai 2 ai 4 passi.


Infatti, si poteva collegare subito dopo un attacco di base! Teoricamente, questo significava che uno status anormale poteva essere applicato a divinità o draghi! E se Grid fosse stato in grado di usarlo durante la terza Competizione Nazionale? Avrebbe potuto mostrare uno spettacolo incredibile se avesse combattuto contro il drago gigante mentre il mondo intero lo stava guardando.


<em>‘</em><em>È un’arma enorme.</em><em>’</em>


Grid era particolarmente impaziente di vedere le abilità di fusione. Basandosi sul fatto che i movimenti di Caduta erano così brevi, c’era la possibilità che il collegamento con altre abilità di spada fosse facile.


<em>‘</em><em>Caduta</em><em> Collegata</em><em>, Caduta Assassina, Caduta Ondata, Caduta Rotante, Caduta della Cuspide …</em><em>’</em>


…Non suonavano molto bene.


<em>‘</em><em>Probabilmente perché sono coreano.</em><em>’</em>


Se la gente di altri paesi li ascoltasse nella propria lingua, potrebbero considerarli nomi di abilità meravigliosi e fantastici! Mentre Grid cercava di consolarsi, Picasso gli si avvicinò e disse:,


“Voglio disegnarvi.”


“A me?”


Il “disegno” di un pittore era letteralmente un quadro.


“Perché così all’improvviso?”


Chiese lo sconcertato Grid per poi chiudere la bocca. Ecco perché Lauel, Jishuka, Chris, Pon e gli altri colleghi avevano aperto la bocca con stupore.


Lauel gli sussurrò frettolosamente:


-Accetti e basta! Si dice che i suoi ritratti abbiano un effetto speciale!


-Un effetto speciale? E quale sarebbe?


-Non lo so esattamente. È una voce che si è diffusa dopo che è stata invitata dai nobili a realizzare i loro ritratti. La verità non è stata ancora svelata. I grandi nobili di ogni paese hanno offerto molto denaro per invitarla e chiederle di dipingere i loro ritratti.


C’erano innumerevoli artisti che sapevano realizzare ritratti semplici. Ritratti che assomigliavano esattamente alle persone reali, o addirittura migliori. Erano sufficienti per decorare una parete, quindi qualsiasi artista con un discreto talento poteva realizzarli. Tuttavia, i nobili prestavano attenzione a Picasso. La gente credeva che ci fosse una buona ragione.


-Non ha mai ritratto un giocatore, quindi nessuno può vedere le caratteristiche nascoste dei suoi dipinti. Lei è il primo.


-Uhm… sì.


Non aveva motivo di rifiutare. Inoltre, prima di discutere il motivo c’era una questione di etichetta. In questo momento, Picasso stava chiaramente mostrando la sua buona volontà a Grid, e lui non era abbastanza freddo per ignorare la buona volontà dei suoi colleghi.


“Ok. Ti prego di disegnarmi.”


Picasso aveva riprodotto perfettamente l’immagine del Dio Hexetia. Chissà quale immagine avrebbe ottenuto da lui? Grid era leggermente curioso, ma le sue aspettative non erano grandi. Non lo voleva nemmeno. Dopotutto, si stava parlando della sua brutta faccia. Fin dall’infanzia Grid non era stato amato ed era imbarazzato all’idea che il suo aspetto vergognoso fosse messo su tela.


“La festa di benvenuto è finita, quindi spostiamoci. Voglio un posto dove possa intravedere il suo vero volto.”


“Il mio vero volto?”


Disse Grid, confuso per un momento dalla richiesta di Picasso, ma presto capì cosa intendeva.


<em>‘</em><em>Andiamo alla fucina.</em><em>’</em>


Era anche il momento che riparasse gli oggetti che indossava. Grid annuì facilmente e si alzò.


“Sì, spostiamoci.”


***


“Non so se sia giusto giudicare gli umani, ma personalmente simpatizzo per Hexetia.”


“Perché?”


Era una fucina molto grande, che si poteva vedere solo nel Regno di Overgeared.


Picasso iniziò a disegnare lo scalpitante Grid mentre meditava mostrando un’espressione agrodolce,


“Sono stata la prima a riprodurre l’immagine di Hexetia, creando così una forte affinità con lui.”


Hexetia era un dio che aveva contribuito notevolmente allo sviluppo dell’umanità. Tuttavia, ci era riuscito grazie alla Dea Rebecca, quindi l’umanità lodava lei invece. Il popolo non si ricordava nemmeno di Hexetia. Era apparso solo brevemente all’inizio della storia prima di scomparire.


“Se fossi stata al posto del Dio Hexetia, mi sarei sentita triste.”


<em>‘</em><em>Ha capito perfettamente.</em><em>’</em>


Un artista aveva una grande sensibilità e una forte empatia. Picasso interrogò Grid,


“Dove ha visto l’aspetto del Dio Hexetia? La sua immagine non è mai stata riprodotta, quindi come fa a saperlo?”


“Niente di speciale. Ovviamente ho visto l’aspetto del dio mentre procedevo con la missione.”


“…”


Aveva visto l’aspetto di un dio durante lo svolgimento di una missione. Quanti giocatori potevano aver fatto questa esperienza? Grid aveva raggiunto un livello molto più alto di quello che Picasso poteva vagamente immaginare. Quello era il motivo.


“Affinché l’opera di un pittore venga riconosciuta come capolavoro, sono necessarie diverse condizioni. La prima è che l’abilità dell’artista abbia raggiunto un certo livello. La seconda riguarda l’intenzione dell’artista di portare il quadro nel mondo. La terza è legata alla mentalità dell’artista mentre dipinge e la quarta consiste nel valore del protagonista dell’opera. Il valore non è legato all’identità o allo status del bersaglio, bensì alla sua importanza in proporzione all’epoca.”


Picasso puntava a un nuovo capolavoro, facendo di Grid il protagonista. Finora aveva completato solo quattro capolavori. Tre di questi mostravano la grandezza della natura, mentre il restante era il ritratto del Dio Hexetia che aveva completato il giorno prima.


Proprio così. Non aveva provato l’esperienza di vedere i suoi disegni di “persone” riconosciuti come capolavori. I suoi ritratti di nobili erano eccellenti, ma non venivano considerati capolavori. Un capolavoro era qualcosa che doveva ispirare tutti. Tuttavia, la reputazione dei nobili non era sufficiente per far parlare tutti.


<em>‘</em><em>Grid è diverso.</em><em>’</em>


Lui aveva fondato un regno, era diventato un ottimo giocatore e aveva visto un dio. Secondo il giudizio di Picasso, il sistema non avrebbe sottovalutato la sua importanza.


<em>‘</em><em>Ci saranno buoni risultati sia per te che per me…</em><em>’ </em>


Pregò Picasso mentre disegnava delicatamente l’immagine di Grid.


Grid colpì il ferro tra il calore ardente, mentre centinaia di fabbri lo guardavano con ammirazione. Mostrava una dignità che non era inferiore a quella del Dio Hexetia.


D’altra parte…


“Vuoi che mostri le fiamme con un metodo surrealista? Anche i colori sono diversi?”


“Esatto.”


Rabbit, responsabile della politica e dell’economia del Regno di Overgeared, era di fronte a uno scultore. Discutevano della statua che sarebbe stata costruita prima della fine dei lavori di costruzione del tempio.


“È una richiesta complicata. Nessuno scultore accetterà una simile richiesta! Non c’è ispirazione!”


“È difficile raffigurare le fiamme attaccate ai capezzoli? Ti ho chiamato perché ho sentito che eri uno dei migliori scultori… Eppure, per te è complicato anche solo raffigurare delle fiamme? Che le voci fossero esagerate?”


“Per degli estranei potrebbe essere facile, ma qualunque esperto ti dirà che è una richiesta difficile, ad un livello tale da richiedere una quindicina di giorni tra cibo e lavoro! Sai quanti lavoratori nel mondo soffrono a causa di datori di lavoro crudeli come te?”


“No, ma di cosa stai parlando? Ti sto obbligando a smettere di mangiare e bere? Allungherò i termini di realizzazione della statua, quindi ti prego di raffigura queste fiamme.”


“800%.”


“...?”


“È un bonus di indennità. Le richieste del datore di lavoro sono aumentate, quindi non è ragionevole aumentare le indennità?”


“120%.”


“Ehi, perché lo stai facendo? Per migliorare l’efficienza del lavoro… 800%!”


“120%.”


“800!”


“120!”


“...”


Non importa quanto tempo fosse passato, non ci furono progressi nei negoziati. Avevano incontrato l’avversario giusto. L’illuminato Rabbit e lo scultore svilupparono una forte vigilanza reciproca.


“Cambiamo al 600%,”


Intervenne Lauel tardivamente, permettendo una grande agevolazione nei negoziati. Tuttavia, lo scultore era testardo come si diceva e durante i negoziati ha continuato a non collaborare.


“799%!”


“… 700%.”


“798%! Non scenderò oltre! Questo è un taglio del 2%, non dell’1%. A meno che tu non mi dia una tangente, non lo diminuirò ulteriormente!”


“Ah…”


Perché la gente del regno si comportava in quel modo? A Lauel venne un mal di testa lancinante per lo stress e annuì.


“Ok. Accetterò il bonus di indennità del 798%...”


“Oh, cielo! Eheh! Grazie. Ho già ordinato i materiali per la scultura. Ne userò ancora di più!”


“…”


La situazione non stava sfuggendo di mano? Lauel si sentì dispiaciuto quando si rese conto che lo scultore era più vizioso di quanto si dicesse, ma fu solo per un momento. Dimenticò rapidamente il suo rammarico. La scultura nata dalle dita dello scultore era così perfetta e meravigliosa!


<em>‘È ancora più abile di quanto dicono le voci!’</em>


Lo scultore valeva tutti i soldi spesi. Sembrava che Lauel stesse assistendo alla creazione di un oggetto da parte di Grid.


Tang! Tang! Tang!


Il suono del martellamento, che  proveniva dalla fucina e dal cantiere del tempio, riecheggiò a Reinhardt e raggiunse i membri della Overgeared. Il fabbro e lo scultore si sentirono a vicenda e provarono un rispetto infinito l’uno per l’altro.


Traduzione di Deborah Gregoli


Editing di Elena Calabrò
                                


                                



