---
title: Volume 1 - Capitolo 89
pubDate: 2025-03-10T08:59:29.212Z
tags:
    - overgeared
---


“...Questo!”


Malacus, che stava per schiacciare la testa a Regas, si spaventò e si fermò.


“È una coincidenza?”


Prima che la Gilda Tzadakah arrivasse, Malacus aveva affrontato Grid in uno scontro uno contro uno e non era riuscito a ucciderlo. Grid non era forte, anzi, era piuttosto debole. Se Malacus avesse voluto, avrebbe potuto ucciderlo nel giro di pochi secondi. In altre parole, Grid era al livello di un microbo. Ma, in qualche modo, era strano. Era ovviamente debole, ma un'energia sconosciuta si irradiava da lui. Malacus, sopraffatto, fu costretto a indietreggiare.


'Non capisco.'


Prima l'aveva trascurata ma dopo averla sperimentata di nuovo, si rese conto che non era una coincidenza. La pressione che sentiva provenire da Grid era reale. Come poteva un novellino esercitare un tale potere?


'Dovrei temere solo il Dio Yatan!'


Malacus era turbato e lasciò andare Regas. Nel frattempo, Grid si avvicinava.


'Merda!'


Malacus si ritirò il più lontano possibile, mentre Grid aiutava Regas.


“Regas, stai bene?”


“Grid...”


Regas guardò Grid con occhi che luccicavano come due lanterne. Con una singola danza della spada, era riuscito a sopraffare Malacus, che aveva catturato il secondo miglior membro della Gilda Tzedakah. Grid, da solo, aveva prevalso su 17 dei migliori 100 utenti, dunque la sua presenza era più maestosa di qualunque altro top ranker Regas avesse mai incontrato.






<em>'Non è nemmeno un ranker famoso, eppure ha una tale dignità...'</em>






Regas ricordò la prima volta che aveva incontrato Grid. Non indossava alcuna armatura e cacciava i mostri solo con una spada. Tutti gli altri lo consideravano uno sbruffone e ridevano, ma Regas gli credeva. Riteneva che Grid fosse una persona affidabile.






“Più osservo Grid, più è grande.”






Regas era un ranker tra i primi 30 nella classifica globale. Eppure si sentiva invidioso di quel ragazzo. Grid si riempì di gioia a quelle parole.






<em>'Fino a non molto tempo fa ero un utente comune e adesso un ranker mi ammira.'</em>






Per il Grid di un tempo, i ranker erano solo una maestosa entità da poter ammirare solo in TV o da lontano. Ma da quando era diventato il Discendente di Pagma, la vita di Grid aveva subito un grande cambiamento.






<em>'Mi tremano le labbra!'</em>






Grid aveva voglia di avvolgersi nelle parole di Regas. Ma sfortunatamente, Restrizione durava solo per tre secondi. Non c'era tempo per rilassarsi.






'<em>Sfortunatamente, la situazione è questa...'</em>






Il cervello di Grid era occupato a calcolare i guadagni e le perdite mentre correva via con Regas.






<em>'Dopo aver usato la danza della spada una volta, posso già sentirne i vantaggi. È chiaro. Considerando la natura di Regas, in futuro vorrà ripagare questo debito.'</em>






Tre secondi erano un tempo breve. Quando l'effetto di Restrizione terminò, Malacus riacquistò la sua libertà. Poi, in un istante, apparve dinanzi a Grid. Non era un tipo di abilità di scatto, ma una manifestazione di magia di alto livello che gli permetteva di effettuare dei salti attraverso lo spazio stesso.






“Eh?”






Grid rimase stordito, vedendosi apparire Malacus davanti.






“U-Un fantasma?”






Malacus digrignò i denti.






“Quel senso di pressione che proveniva da te è scomparso adesso, come se fosse solo una finzione. Mi sbagliavo? Non può essere! Mi hai ingannato! Che persona deplorevole. Mostrami le tue abilità. O non te ne andrai vivo da qui.”






Era come una bizzarra e inquietante mescolanza di due voci.






“Hiiik!”






Il volto di Grid divenne blu. Chinò il capo, nel tentativo di supplicare di risparmiargli la vita. In quel momento, apparve una sfera di fuoco e colpì Malacus.






<em>Peeeng!</em>






“Usa questo vantaggio per scappare!”






Mentre Malacus era bloccato dall'esplosione, Grid si girò e vide una donna familiare. Poi non potè fare a meno di chiedere.






“Laella?”






Laella, una ragazza britannica di 18 anni, era una cantante di fama mondiale e una top ranker in Satisfy! Perchè era lì?






“Non dirmi...?” Grid, che era un suo grande fan, chiese a Regas, “Regas, Laella appartiene alla tua gilda?”






Gli occhi di Grid erano iniettati di sangue e le sue narici dilatate. Regas sbuffò e annuì verso Laella, “Sì, esatto. È una compagna che è stata con noi dai tempi del L. T. S.<strong>1</strong> fino a Satisfy. Grid, ti piacciono le sue canzoni?”






“Wow, fantastico! Mi piace molto il suo seno... Ah, no. Laella canta magnificamente! Ahah!”






Grid era estasiato da una certa parte di Laella e aveva dimenticato che la sua vita era a rischio.






Jishuka gridò precipitosamente. “Quanto tempo ancora rimarrete lì impalati? Venite da questa parte!”






<em>Pahat!</em>






Jishuka scagliò dozzine di frecce in cielo mentre parlava. La pioggia di frecce si abbattè sul capo di Malacus, che non riuscì a vederle per il fumo causato dall'esplosione. Dopo aver perso il suo autocontrollo a causa delle azioni di Grid e dopo che la sua visione fu bloccata, Malacus divenne un riccio senza corazza.






Grid e Regas sfrecciarono in direzione di Jishuka. Ma ancora una volta, fu riacciuffato da Malacus.






“Credi che ti lascerò scappare?”






<em>Kuoooh!</em>






Malacus estrasse le frecce conficcate nella sua schiena, agitò le braccia e tre lance nere sfrecciarono in aria. Volavano verso Grid.






“Ah, perchè questo bastardo ce l'ha con me? Merda! Sono così minaccioso?”






Nel momento in cui Grid stava per estrarre Dansleif dal suo inventario, una figura indistinta apparve per proteggere Grid e Regas.






<em>Kwa kwang!</em>






Le lance che avrebbero dovuto trafiggere Grid caddero al suolo ed esplosero. La faccia di Malacus si contorse.






“C'è un ratto che si mischia a questi cani bastardi.”






Una lama oscura apparve dinanzi a Malacus. Poi la lama saettò mirando precisamente alla figura scura che aveva protetto Grid.






<em>Seokeok!</em>






La figura non poteva scappare! Piuttosto che perdere sangue, scomparve nella nebbia senza emettere suono.






“Un clone? Non mi piace per niente tutto questo!”






Malacus era furioso e cominciò a lanciare incantesimi per inseguire di nuovo Grid. Tuttavia, un giovane con occhi apatici apparve all'improvviso e interferì. Si mosse da una parte all'altra, creando dozzine di cloni.






<em>Pepepepepek!</em>


<em> </em>


<em>Syu syu syu syu syuk!</em>






Pugnali e altre armi volarono da tutte le parti. Era impossibile creare uno scudo per ogni area sotto attacco. In questo caso, che misura poteva prendere Malacus per proteggere il suo corpo? La risposta era semplice.






“Non passerà!”






Lo scudo nero di Malacus si espanse a coprire tutto il suo corpo. Una difesa assoluta! Vantner, che stava osservando, pensò fosse ridicolo.






“Non è una cosa equilibrata! Questo scudo non è un po' un imbroglio? Si può attivare senza pronunciarne la formula e può persino proteggere tutto il corpo? È invincibile! Come facciamo a batterlo?”






Pon non era d'accordo.






“Se quell'abilità difensiva fosse invincibile come dici, manterrebbe lo scudo costantemente dispiegato. Ma non l'ha fatto. Infatti, Jishuka è riuscita ad attaccarlo diverse volte. Riesce a schierare lo scudo solo per il tempo e l'area utili a bloccare l'attacco, poi ripete la stessa cosa ancora e ancora. Il potere magico consumato per quello scudo deve essere considerevole.”






“Hai ragione.”






Malacus usò delle catene di tenebre per legare i piedi dei cloni, poi evocò il Fuoco dell'Inferno per bruciarli.






La figura oscura, che aveva salvato Grid e Regas, diede la sua opinione. “Se Malacus è gravato dal potere magico richiesto per usare lo scudo come pensa Pon... Ora è il nostro turno di essere attaccati. Non vorrà che tutto il suo potere magico venga consumato dallo scudo, quindi lo userà per attaccare.”






Era la risposta giusta.






“Nobile Signore dell'Inferno! Spezza le catene dei cani che hai domato eoni fa! Ordina loro di divorare i cuori di coloro che hanno perseguitato il tuo umile servo.”






Il cielo diventò nero. Non c'era luna né stelle, solo tenebre. Poi la spessa oscurità coprì la foresta. La magia oscura ormai dominava quel luogo e congelò i corpi dei membri della gilda Tzedakah.






Pon mormorò: “Stiamo per morire?”






Jishuka esclamò precipitosamente: “Proteggete Grid!”






Aveva assistito alla danza della spada di Grid un momento fa, dunque non era più così convinta che fosse un fabbro. La sua classe era sicuramente quella di uno spadaccino. Tuttavia, Jishuka non poteva abbandonare la speranza. Grid aveva chiaramente riconosciuto la Freccia Speciale di Jaffa con un solo sguardo. Per cui, decise di dare la priorità alla protezione di Grid.






“Ohhh!”






Toban si spostò di fronte a Grid. Poi usò la miglior abilità difensiva che possedeva. E non era tutto. Vantner, Pon, Faker, Laella e tutti gli altri membri della Gilda Tzedakah si prepararono a difendere Grid.






Il terreno sotto i piedi di Malacus cominciò a muoversi come lava e delle ombre ne emersero. Dozzine di quelle ombre si trasformarono in oscuri cani tre teste.






<em>Grrrrung.</em>


<em> </em>


<em>Bark bark!</em>


<em> </em>


Erano cani lunghi due metri che sputavano fuoco, ghiaccio e veleno da ognuna delle tre teste. Gli occhi rossi li facevano somigliare a cani rabbiosi e abbaiavano come fossero realmente impazziti. Malacus li guardò come se fossero cuccioli adorabili e sorrise.






“I guardiani dell'inferno sono arrivati!”






<em>Keeong!</em>






I cani corsero selvaggiamente verso Grid e la Gilda Tzedakah.






“Dove stanno andando?”






Le asce gemelle di Vantner forse erano inutili contro Malacus, ma potevano colpire facilmente i cani. Vantner corse con fiducia verso i guardiani dell'inferno e poi fece volteggiare le sue asce in ogni direzione, come una tempesta.






“Oraaaa!”






<em>Pepeok! Peok!</em>






<em>Bark bark! Bark!</em>






A prima vista, sembrava che Vantner fosse in vantaggio; tuttavia, la situazione della battaglia cambiò in pochi secondi. I cani non morirono, pur essendo stati tranciati in due dall'ascia. Vantner mostrava bruciature su tutto il colpo e le sue gambe erano congelate, rendendolo incapace di muoversi. Per di più, la sua pelle stava diventando verde e cominciò a tossire sangue nero, segno di avvelenamento. Persino le sue due asce si erano arrugginite e non potevano più essere usate come armi.






Tutto era stato causato dalle fiamme, dal ghiaccio e dal veleno emessi dai guardiani infernali. Era accaduto lo stesso ai suoi compagni.






Pon usò la lancia di Mach per aiutare Vantner nella ritirata.






<em>Pepepeng! Pepepepeng!</em>






La lancia supersonica trafisse i guardiani che circondavano Vantner.






<em>Yip! Yelp!</em>


<em> </em>


I cani furono presi dal panico e si dispersero. Approfittando della situazione per recuperare, Vantner usò la sua abilità invincibile per scappare dal campo di battaglia.






Il voltò di Toban si indurì, mentre osservava gli eventi.






“Non ne è morto neanche uno...”






Un mostro normale sarebbe morto in un colpo solo, se attaccato dalla lancia. Nel caso di un colpo critico, anche un boss avrebbe subito enormi danni. Eppure i guardiani dell'inferno erano sopravvissuti alla Lancia di Mach. Questo significava che quei cani possedevano difese e salute che andavano ben oltre quelle dei mostri ordinari.






Jishuka e i membri della gilda si resero conto della serietà della situazione.






“Vantner ha speso tutti i suoi punti in Forza, ma è sempre un cavaliere guardiano. Non si può negare che la Difesa e la Resistenza Magica di Vantner siano le più alte nella nostra gilda. Eppure quei mostri hanno ridotto Vantner a uno straccio all'istante. Quante volte è successa una cosa del genere? Il potere di attacco di quel cane è il più alto tra tutti i mostri che abbiamo incontrato fino ad ora.”






Pon era d'accordo. “Credo che questi cani siano almeno di livello 300. Probabilmente possiamo riuscire ad affrontarne due o tre alla volta.”






C'erano ben 29 mostri che erano almeno di livello 300 e armati con tre tipi di attributi. E c'era Malacus. Le probabilità di vittoria si rimpicciolivano sempre di più. L'atmosfera si rabbuiò in fretta. I guardiani infernali si avventarono sui membri della gilda.






Jishuka ordinò.






“Rispondete con attacchi a distanza!”






Sarebbero stati severamente danneggiati se fossero andati testa a testa contro i cani. L'ordine di Jishuka era appropriato, ma tra i membri della gilda c'erano poche classi che potessero attaccare a distanza.






<em>Bark bark!</em>


<em> </em>


“Ugh!”






Prevedibilmente, i guardiani sfondarono le linee della gilda, distrussero lo scudo di Toban e mirarono i loro fiati velenosi. Grid, sentendosi in pericolo di vita dopo aver visto lo scudo di Toban corrodersi all'istante, tirò fuori uno scudo dorato dal suo inventario.






In quel momento, accadde qualcosa di straordinario.






<em>Kiing! Whine!</em>






I cani infernali, che non si erano tirati indietro nemmeno quando colpiti dalle frecce di Jishuka, si ritirarono non appena video lo scudo di Grid.




T.S.: Last Team Standing (Ultima Squadra Rimasta) è una modalità di gioco multiplayer presente in alcuni videogiochi. Lo scopo della squadra è quello di eliminare tutti i membri delle squadre avversarie, mantenendo in vita almeno uno dei propri componenti.


Traduzione di Martina Procida


Editing di Libusemumei
                                


                                



