---
title: Capitolo 891
pubDate: 2025-03-20T11:48:41.519Z
tags:
    - overgeared
---


[(Notizia dell’Ultima Ora) Grid è scomparso!]






[Il Re di Overgeared Grid è stato colpito da un fulmine durante la cerimonia di apertura del Tempio di Hexetia…]






[Grid è scomparso nel nulla… Nessuna delle centinaia di camere riesce a trovarlo.]






[(Cronaca) È per caso un avvertimento dai Grandi Demoni sul fatto che l’umanità servi un nuovo dio? Grid riceverà sicuramente una penale alta.]






Il mondo era in subbuglio a causa della scomparsa di Grid in tempo reale. Il modo in cui era scomparso senza traccia aveva causato ogni sorta di speculazione.


“Grid sta bene. Si è solo sloggato.”


Disconnettersi durante un evento importante…? Non tutti riuscivano a comprendere la spiegazione del Regno di Overgeared e ciò causò grande disordine. La gente iniziò a speculare che Grid fosse scomparso a causa della maledizione di un Grande Demone e che era stato portato con la forza all’Inferno. A quel punto si aggiunsero le inquietanti testimonianze dei credenti della Chiesa di Rebecca,


“Il preti maggiori hanno affermato che Grid ha subito l’ira della dea per aver servito un altro dio.”


Era passata mezza giornata dalla sua scomparsa. Dov’era e cosa stava facendo? Molte persone pensavano che fosse in pericolo. La conclusione fu che la costruzione del Tempio di Hexetia avesse avuto l’effetto opposto su di lui.






[È un chiaro segnale del suo declino.]






Questi titoli esagerati si diffusero per tutto il mondo.






***






‘<em>Questo…</em>’


Grid era infastidito dalle penalità che avrebbe ricevuto se avesse fallito la missione. Sembrava che l’onorevolissimo dipinto fosse stato predisposto proprio per quell’esatto momento. Un duello con un dio dopo averlo ottenuto… Il tempismo era perfetto. Sembrava che se gli episodi fossero collegati naturalmente. Non c’era niente di cui Grid avrebbe dovuto preoccuparsi se avesse perso. Poteva usare l’abilità dell’onorevolissimo dipinto per riottenere le sue abilità e statistiche… Era come se qualcuno glielo stesse sussurrando.


Grid lo trovava difficile da capire.


‘<em>Picasso è un giocatore. Non ha senso che sapesse cosa avrei affrontato e abbia disegnato una mappa per il futuro. No… Forse…</em>’


La libertà di Satisfy era infinita. La storia del mondo si muoveva secondo le azioni e le scelte dei giocatori. Non era impossibile che un dipinto disegnato da un giocatore potesse giocare un ruolo importante.


‘<em>…Forse l’onorevolissimo dipinto è una delle cause di questo episodio?</em>’


Tra tutti i motivi per cui Hexetia aveva richiesto un duello, uno di quello era la gelosia che provava per il fatto che Grid fosse diventato il personaggio principale dell’onorevolissimo dipinto. Alla fine, si potrebbe dire che era il momento giusto per usare il dipinto.


‘<em>Posso cavarmela senza un’enorme penalità persino se perdo contro Hexetia.</em>’


E se avesse perso?


‘<em>No, devo vincere.</em>’


La ricompensa della missione gli stava dicendo che quella era una battaglia che avrebbe dovuto vincere. Ed era anche quello che desiderava lui.


Sì, Grid voleva vincere a tutti i costi. Voleva sbarazzarsi dell’invidia di Hexetia e liberarsi della maledizione sulla Prima Spada Sacra. Il suo obiettivo finale era di ricevere per la seconda volta la Benedizione della Dea e potenziare sia l’Arte della Spada di Pagma che la forgiatura.


La persona che in quel momento Grid aveva di fronte era un dio, nonostante avesse l’aspetto di un umano. Hexetia viveva in una baita squallida molto diversa dai giganteschi castelli dei Grandi Demoni ma, nonostante ciò, era di un livello sopra di loro. Il calore e le fiamme sui suoi capezzoli ne erano la prova.


Sì, Hexetia era un nemico molto più temibile di chiunque altro Grid avesse mai affrontato. Il sudore scendeva dalla guancia di Grid come a ricordarglielo. Nonostante fosse il Re di Overgeared, gli era difficile restare calmo davanti a un dio.


Hexetia disse,


“Voi umani potreste averlo dimenticato, ma quando ricevetti il volere della dea, creai milioni di utensili e li diffusi per tutto il mondo. Li creai tutti io, dagli oggetti più normali come le stoviglie e gli attrezzi agricoli a quelli più lussuriosi come gioielli e armi.”


“…”


Dove voleva arrivare Hexetia? Non voleva semplicemente prendersi il merito. Notando che il dio stava provando a spiegare le regole della loro sfida, Grid si concentrò in modo da non perdere niente.


“Sì, l’umanità ha prodotto gli utensili e le armi che io ho creato. Tuttavia, si sono illusi che fosse a causa del loro talento a tal punto da creare “nuovi dèi”… proprio come te.”


La rabbia iniziò a diffondersi sul volto di Hexetia. Era davvero arrabbiato.


“Mi viene la nausea ogni volta che vedo qualcuno che mi sta semplicemente imitando venire elogiato…! È disgustoso vedere quegli stolti che non sanno chi sia il loro vero benefattore! Perciò–! Perciò–!”


Hexetia aveva tentato di distruggere l’umanità dato che sapeva che si sarebbe potuta ripetere di nuovo la stessa cosa. Tuttavia, quel fabbro che era ‘al di sopra di un dio’ era in qualche modo inusuale. Aveva annunciato i meriti di Hexetia al mondo e aveva affermato di rispettarlo. Ad essere onesti, Hexetia era felice. Sentì il cuore palpitare. Era un’emozione che sentiva per la prima volta nella sua infinita esistenza. Era davvero grato a Grid. Tuttavia, diversamente dal suo cuore, la sua mente aveva dei dubbi. Un umano diverso dagli altri era apparso per la prima volta in diecimila anni, quindi era naturale che avesse dei dubbi.


‘<em>Voglio chiarire i miei dubbi.</em>’


Quella era la sua casa e lui voleva riconoscere le abilità di Grid. Voleva che restasse saldo senza di lui. Solo allora sarebbe riuscito a fidarsi di lui. Perciò…


“Dimostrami le tue abilità! Se mi dimostrerai che non sei un semplice subordinato, ti riconoscerò e mi fiderò di te!”


Hexetia aveva richiesto un duello, ma con un desiderio completamente diverso da quello del passato, quando non voleva essere seguito da un umano. Allora Grid come avrebbe risposto?


“Va bene.”


Accettò il duello senza esitazione.


Non era più solo una questione di ricompense. Grid non voleva che il lavoro e l’esperienza accumulati fossero vani. Voleva che Hexetia riconoscesse la sua forza.


“Un bell’atteggiamento! Sarò buono! Deciderai tu il tema dello scontro!”


Una spada? Un’armatura? Una lancia? No, Grid non avrebbe osato scegliere uno strumento da combattimento come tema. Erano i migliori strumenti che avesse mai creato. Hexetia anticipò che Grid avrebbe evitato uno scontro frontale con lui. Ed era quello che sperava dato che desiderava che Grid aumentasse le sue possibilità di vittoria.


“Una spada.”


“Cosa…?”


Diversamente da quello che sperava Hexetia, Grid scelse uno scontro frontale.


“Vediamo chi riesce a creare la spada più potente.”


“Tu hai davvero…!”


L’espressione di Hexetia si distorse. Pensava che Grid lo stesse ignorando. Era ovvio che i modi rispettosi dell’uomo fossero tutti apparenza. Hexetia tremò dalla rabbia.


“La fonte della mia sicurezza non è un cuore che ti ignora,semplicemente credo nell’esperienza e nel lavoro che ho accumulato negli anni.”


Spiegò Grid.


“Ahahah…! Parli di esperienza quando hai iniziato a forgiare solamente 10 anni fa?”


“Per me 10 anni sono tanto tempo. Ho speso ogni giorno di questi anni a lottare.”


Grid non stava esagerando. Aveva lavorato 24 ore su 24 sin da quando era diventato il Discendente di Pagma. Partendo dal basso, era stato molto testardo nel voler arrivare fino alla cima.


“Non sarà facile sconfiggerti.”


Dichiarò Grid con occhi profondi prima di tirare fuori la sua fornace portatile. A quel punto ci mise dentro il legno di fosforo bianco e accese il fuoco.


Hexetia osservò la scena e lo schernì,


“Ci metti troppo ad accendere un fuoco. Osserva bene. Questo è il potere di un dio.”


Mentre esponeva il petto, Hexetia alzò entrambe le mani.


‘<em>Potere divino?</em>’


Grid deglutì. Non osava immaginare come fosse il potere di un dio.


Poi in quel momento…


“Haap!”


Hexetia fece un’espressione seria e contorse entrambi i capezzoli con il pollice e l’indice. Subito una fiamma blu uscì dal capezzolo sinistro e una rossa da quello destro, colpendo la fornace di Grid e innescando il legno di fosforo bianco. Grid non poté fa re a meno di provare un senso di ammirazione mentre il miglior legno del Continente Orientale prendeva facilmente fuoco. La temperature della fornace superò il livello desiderato da Grid.


‘<em>Questo è il potere di un dio fabbro.</em>’


Era indubbiamente fantastico. Tuttavia…


‘<em>I capezzoli… No, non pensiamo alle azioni di Hexetia.</em>’


Grid avrebbe potuto infliggere una ferita più grande alla bassa autostima di Hexetia. Scuotendo la testa, Grid ringraziò Hexetia. Poi chiamò a sé le quattro mani dorate,


“Mani di Dio.”


Perché? Era perché aveva bisogno di altro aiuto per andare contro il dio? No. C’era un motivo specifico per cui Grid aveva chiamato le Mani di Dio a sé. Era per ottenere il pavranium, il minerale nato dalla collaborazione del fabbro Leggendario, Pagma, con il Grande Mago Leggendario, Braham. Una volta dato l’orinde, le Mani di Dio saltarono nella fornace e iniziarono a sciogliersi. Era il momento in cui tutta l’esperienza delle Mani di Dio, la quale avevano costruito fermamente sin dal completamento degli oggetti di tipo crescita, venne persa.


‘<em>Devo subire qualche danno in un confronto contro un dio.</em>’


Grid calmò l’amarezza nel suo cuore. Infatti, era fiducioso. Credeva che se avesse ricreato le Mani di Dio con le sue attuali abilità, avrebbe potuto portare a termine un capolavoro che avrebbe superato le vecchie Mani di Dio che aveva creato anni prima.


‘<em>Vi riporterò in vita, Mani di Dio. Ma prima, devo creare un martello e una spada.</em>’


Ttang !Ttang! Ttang! Grid sciolse, temprò e spense il pavranium sull’incudine. Stava creando un martello. Una volta prodotto una martello da fabbro che contenesse il miglior materiale realizzato combinando la conoscenza di Pagma e Braham, Grid aveva deciso che l’avrebbe usato per produrre una spada.


“Posso fare con calma? Non c’è un tempo limite in questa sfida, giusto?”


Grid sorrise ad Hexetia e convocò l’elementale della luce, trasformandolo in una Spada di Luce e ordinandogli di lavorare il mithril. Tecnica, conoscenza, materiali e attrezzi… Grid aveva messo sul tavolo tutto quello che aveva. Forse era la prima volta in cui avrebbe creato un equipaggiamento da combattimento con del pavranium..


Ogni volta che il pavranium veniva colpito dal martello, emetteva una luce bianca abbastanza intensa da far diventare bianche per un momento le nuvole dorate. Era una vista splendida che calmò Hexetia. Ormai aveva capito che il motivo per cui Grid aveva costruito il tempio non era per della semplice adulazione.


<em>‘Mi rispetta… Mi rispetta per davvero!’</em>


Lo sguardo avvelenato di Hexetia si ingentilì. Prese il martello fatto di pietra divina e si sentì un sentimento di ‘gioia’ per la prima volta.






Traduzione di Ilaria Santucci


Editing di Elena Calabrò
                                


                                



