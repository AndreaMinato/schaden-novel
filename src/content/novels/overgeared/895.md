---
title: Capitolo 895
pubDate: 2025-03-20T11:48:41.520Z
tags:
    - overgeared
---


[Lama che Mira agli Dei]






[Valutazione: mito


Durabilità: Infinita


Potenza d'attacco: 4.395


La velocità di attacco aumenterà del 20%


Aumento del 40% nella potenza degli attacchi fisici.


70% di danno bonus per l'attributo fulmine.


20% di danno bonus per l’attributo divino.


5% di danno bonus per l’attributo ombra.


50% di danno bonus a esseri trascendenti come divinità, angeli, grandi demoni, mostri boss e PNG con nome.


C'è un'alta probabilità di infliggere una scossa elettrica durante l'attacco.


C'è una certa probabilità che venga evocato un fulmine (grande).


C'è una bassa probabilità di emettere una forza magnetica durante l'attacco.


C'è una probabilità molto bassa di evocare una nuvola dorata durante l'attacco.


C'è una bassa probabilità di evocare una Mano Divina durante l’attacco.


L'abilità "Disprezzo per i deboli" è stata creata.


Una lama realizzata dal fabbro Grid, che ha ottenuto l'illuminazione combattendo contro un dio.


Il potere divino nel mithril della Luce Bianca sopprime la magia contenuta nel Corno di Astaroth mentre massimizza l'energia del fulmine del Respiro del Drago Blu Rafforzato. La bellissima lama ricavata dal guscio di un'antica creatura farà sentire minacciato anche un dio. Dopo aver portato all'estremo la funzionalità del pavranio, è stato implementato con l'attributo nascosto Mano di Dio.


Mano di Dio è una forma che il pavranio ha mantenuto per lungo tempo. Riproduce perfettamente la mano del fabbro Grid, che ha dato l'illuminazione ad un dio.


La lama ruoterà attorno al suo padrone. Può esprimere giudizi e muoversi da sola.


Condizioni d'uso: Pagma, Grid.


Peso: 2.580]






[Mano di Dio]






[Evoca una mano d'oro modellata sulla mano di Grid, che ruoterà attorno e proteggerà l'utilizzatore. C'è una bassa probabilità che lanci Missile Magico (Potenziato) per attaccare il nemico. Nessuna risorsa verrà consumata da questa azione.


È possibile evocare fino a otto Mani di Dio contemporaneamente.


Tempo di evocazione: nessuno


Tempo di ricarica: 5 minuti]






[Disprezzo per i deboli]






[Infligge un colpo fatale a un bersaglio che non è nel regno della trascendenza.


Infligge un colpo che consuma l'80% della salute attuale del bersaglio.


Costo in mana dell’abilità: 5.000


Tempo di ricarica: 1 ora]






Una spada divina contenente tutte le abilità di Grid e i migliori materiali. Il numero dei migliori minerali è stato limitato dall'uso del pavranio. Poiché le sue statistiche di base superavano quelle delle spade esistenti e possedeva la capacità di muoversi da sola, gli utilizzi erano illimitati. Grid era costretto a descriverla come l'oggetto più forte di sempre.


<em>'Non ci può essere un oggetto migliore di questo!' </em>


Aveva questo pensiero. Dimenticando che il suo avversario era un dio, Grid era certo della sua vittoria... Almeno fino a quando non apparvero le informazioni sul prodotto finale di Hexetia.






[Spada Piccola di Hexetia]






[Valutazione: mito


Durabilità: Infinita


Potenza d'attacco: 28.990


La velocità di attacco aumenterà dell'80%


Danni fisici e magici aumentati del 200%.


200% di danno bonus per tutti gli attributi.


Una piccola spada fatta dal dio Hexetia, un fabbro che era motivato a svilupparsi ulteriormente.


Condizioni d'uso: Trascendente


Peso: 1.100]






“...?”


Sembrava che ci fosse uno zero in più?


"Ho visto male?"


Grid non poteva accettare le informazioni dell’oggetto. Si strofinò gli occhi diverse volte e controllò di nuovo le informazioni sulla Piccola Spada. Aveva una potenza d'attacco di 28.990. Non si era sbagliato.


“...”


Grid, che si era sentito sicuro di poter produrre la spada migliore, cadde nella disperazione. Era devastato dal divario tra un umano e un dio.


<em>'Che gioco di merda.'</em>


Era veramente una sfida ingiusta. Come avrebbe potuto vincere contro l'avversario che non poteva essere battuto a meno che il cielo non si fosse capovolto? Rendendosi conto di aver fallito la missione, Grid si sentiva frustrato. Quindi apparvero queste finestre di notifica.






[La missione è stata completata!]






[Hai vinto la gara fra fabbri contro un dio!]






“...?”


Grid doveva sentirsi sorpreso. La sua sconfitta era certa, quindi come era diventato il vincitore?


<em>‘È davvero un gioco di merda?'</em>


Si trattava di un bug. Era chiaro che il fatto che Grid fosse diventato il vincitore era dovuto a un bug e sarebbe stato soggetto a sanzioni come il sequestro dell'account. Poi accadde nel momento in cui Grid, che si sentiva a disagio, avrebbe evoluto voluto gridare,


<em>'Questa partita non è valida!'</em>






[Hexetia riconosce le tue grandi capacità. Rinuncia alla sua gelosia e ha raggiunto l'illuminazione grazie a te. Non dubita più delle tue intenzioni nell'erigere un tempio.]






Grid vide la serie di finestre di notifica, poi udì la voce di Hexetia,


“Il fabbro Grid mi ha dato una nuova illuminazione. È il mio benefattore e benedirò l'umanità”.


“ Ah... ”


Questo era il motivo per cui Grid era stato annunciato come vincitore. Quando se ne rese conto, Grid era elettrizzato e anche felice che qualcuno potesse abbandonare l'oscurità nel proprio cuore e sorridere brillantemente. Era orgoglioso del fatto che Hexetia, che aveva sofferto a causa della sua scarsa autostima, avrebbe vissuto una vita migliore in futuro. Secondo l'esperienza di Grid, la felicità che Hexetia avrebbe provato in futuro sarebbe stata così grande da diluire le ferite del passato.


"Grazie."


“...”


Hexetia si avvicinò a Grid sul campo di nuvole con un sorriso imbarazzato.


“Sono riuscito a comprendere la ragione della mia esistenza grazie a te. In futuro, non avrò più motivo di essere invidioso delle altre persone. Grazie. Tutto ciò è avvenuto grazie a te".


“...”


Era Grid quello che si stava emozionando, non Hexetia. Era nuovo a quel tipo di emozione. Grid era stato ferito e ora stava aiutando gli altri con le loro ferite. Si sentiva orgoglioso di sé stesso. Grazie a Hexetia Grid era stato in grado di acquisire un maggiore senso di orgoglio.


"... Apprezzo molto il vostro gesto."


Grid spesso ometteva il linguaggio onorifico parlando altre persone. La sua intenzione non era quella di sminuire l'altro ma di preservare il proprio valore come rappresentante di un Paese. Il fatto che Grid avesse cercato di elevarsi più in alto omettendo onorificenze mostrava come la sua autostima non fosse completa. Adesso le cose erano cambiate. Grid ancora una volta si rese conto di quanto fosse grande e non sarebbe stato ossessionato dal suo modo di parlare in futuro.






***






[Il fabbro Grid mi ha dato una nuova illuminazione. È il mio benefattore ed io benedirò l'umanità.]






Questo fu il messaggio mondiale che apparve.


“U-Uno scoop!!”


I giornalisti di tutto il mondo in attesa nel Regno Overgeared per la scomparsa di Grid si disconnetterono contemporaneamente e presto apparvero nuovi titoli in tutto il mondo.






[Grid, il primo giocatore a visitare Asgard?]






[Grid! È riconosciuto da un dio!]






<em>'A causa della costruzione di un nuovo tempio, era stato maledetto dai grandi demoni.'</em>






<em>'Ha portato l'ira della dea Rebecca su di lui servendo un nuovo dio.'</em>






"L'uso di un bug è stato rilevato e il suo account è stato sospeso."






Tutte le voci sulla scomparsa di Grid erano svanite. Ora la gente stava elogiando la nuova impresa di Grid. In particolare, i giocatori fabbri divennero fan di Grid.


"Il mio livello di abilità sta aumentando grazie a Grid!"


“Si è diffusa la voce che il Regno Overgeared stia assumendo fabbri. Ora sto pensando di trasferirmi lì".


In effetti, ai giocatori fabbri non piaceva Grid. Sembrava loro che, come fabbro leggendario, Grid stava negando tutto il tempo e gli sforzi che loro ci mettevano. Quindi, molti giocatori non avevano nemmeno guardato l'annuncio di assunzione per i fabbri del Regno Overgeared. Quei pensieri ora erano cambiati. Non potevano negare Grid che era stato persino riconosciuto da un dio.


Il numero di fabbri che si trasferirono nel Regno Overgeared iniziò a sfuggire di mano, causandone una mancanza negli altri regni. Ora era più difficile produrre e distribuire armi agli eserciti. In particolare, Valhalla, un regno emergente, subì un duro colpo. Avendo recentemente conquistato e assorbito il Regno di Ultina, Valhalla era ancora una volta un obiettivo della diffidenza dell'Impero e aveva bisogno di ottenere rapidamente armamenti. Tuttavia, era impossibile produrre armi senza fabbri.


Ares era preoccupato perché poteva addestrare nuove truppe con le sue abilità, ma non poteva armarle con nessuna arma.


"Dobbiamo chiedere a Grid di inviare fabbri per supportarci in questo esatto momento!"


I suoi aiutanti lo esortavano.


Sentendosi turbato, Ares li interrogò,


“Non è vergognoso? Perché continuiamo a tendere le mani a Grid? Ogni volta! Ogni volta! È come se non potessimo fare nulla se non ci affidiamo a Grid!”


“Non stiamo tendendo le mani. È una richiesta ragionevole. La carenza di fabbri non è causata da Grid? Abbiamo il diritto di riprenderci i fabbri che ha portato via...”


“Grid non ha portato via i fabbri. Hanno scelto di andarsene!”


Ares arrossì per l'imbarazzo per le assurde affermazioni degli aiutanti. Ares si allarmò quando realizzò la cosa più importante che gli mancava. Era la capacità di raccogliere persone intorno a lui. Persone. Ecco cosa gli mancava.


"Merito di essere un re?"


Ares ne fu seriamente turbato. Tuttavia, i suoi subordinati sapevano che non gli mancava il carisma. Se Ares davvero non ne avesse avuto, allora non sarebbero tutti riuniti qui. Centinaia di migliaia di soldati non avrebbero sostenuto Ares, e in primo luogo non sarebbe stato in grado di stabilire un regno.


<em>'Grid è proprio un truffatore.'</em>


Giusto. Il problema era che la capacità di Grid di radunare le persone superava di gran lunga quella di Ares. Alcune delle truppe di Ares iniziarono a ribellarsi a Grid, che stava causando involontariamente eventi che Lauel voleva.






***






"Cosa stai facendo?"


Dopo la sfida con un dio, Grid si diresse direttamente in Vaticano. Damian si precipitò dopo aver sentito della visita di Grid e chiese a nome degli Anziani,


"Cosa hai fatto per essere considerato il benefattore di un dio?"


“Darò una spiegazione più dettagliata più tardi. Prima di tutto guidami alla Spada Sacra”.


“La Spada Sacra...”


La spada era stata ancora una volta divorata dalla maledizione e ora era conservata al sicuro in una stanza del sotterraneo. La tristezza e il senso di perdita che i membri di Rebecca provavano per la Spada Sacra maledetta erano così grandi che la avevano nascosta alla vista.


Allora cos'era quella?


"L-La spada sacra!"


“ Ah...! Ohhhh! "


Damian e gli Anziani si meravigliarono dopo aver condotto Grid nei sotterranei. Era perché la spada che era stata lasciata coperta al buio ora irradiava una luce brillante. La Pietra del Peccato Originale era svanita senza lasciare traccia.


“L-La maledizione è stata spezzata! Non dirmi...?!”


Storditi, Damian e gli Anziani fissarono immediatamente Grid. Si resero conto che colui che si era sbarazzato della maledizione sulla Spada Sacra era stato proprio Grid.


<em>-... Riuscire a liberarti del peccato dell'invidia devi esser davvero un umano straordinario. </em>


Grid stava ascoltando la voce dei Sette Santi Maligni.




Traduzione di Giacomo Bonesso


Ediitng di Elena Calabrò
                                
                                



