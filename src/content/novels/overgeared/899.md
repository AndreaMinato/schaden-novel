---
title: Capitolo 899
pubDate: 2025-03-20T11:48:41.520Z
tags:
    - overgeared
---


A Grid venne in mente la 41esima isola dell’Arcipelago Behen. Quell’isoletta gli aveva dato una missione chiara e concisa: combattere contro sé stesso e vincere.


<em>‘Il clone…’</em>


All’epoca il clone aveva riprodotto tutte le caratteristiche di Grid. Aveva usato le stesse abilità basandosi sulle statistiche di Grid, le sue abilità combattive erano migliori, ed era riuscito a fondere le danze della spada. Aveva indossato gli stessi oggetti di Grid e anche lui aveva le Mani di Dio, ma sapeva usarle molto meglio. Grid non riusciva ad assegnare comandi delicati alle Mani di Dio, mentre il clone aveva ereditato la super intelligenza di un ben noto PNG, pertanto aveva il pieno controllo delle Mani di Dio. In ogni caso, Grid aveva in qualche modo battuto il clone.


<em>‘Il clone ha le Mani di Dio. Se gliele prendo, posso procurarmi più pavranio.’ </em>


Fu la conclusione a cui giunse Grid. Infatti, fino a poco tempo prima Grid aveva dimenticato il suo clone. Non avrebbe mai immaginato che il clone da lui ucciso sulla 41esima isola fosse ancora vivo. Tuttavia, Yura gli aveva detto che il suo clone era all’Inferno. Sembrava che la versione di Grid con la pelle scura lo stesse cercando. Grid capì immediatamente che il clone era morto in modalità Oscuramento ed era finito all’Inferno, riuscendo a sopravvivere fino a quel giorno.


<em>‘Probabilmente Belial era sorpreso di vedermi proprio a causa del clone.’</em>


Era normale finire all’Inferno quando si moriva in modalità Oscuramento per poi esserne espulsi quando la modalità terminava. Eppure, si presumeva che il clone fosse stato all’Inferno per anni.


<em>‘Perché?’</em>


Grid non ricevette una risposta alla sua domanda. Era praticamente impossibile che un giocatore capisse tutte le impostazioni del gioco. Doveva solo accettare e affrontare la situazione attuale.


“Hrmm…”


Mentre pensava, Grid si mise a picchiettare sul tavolo. Proprio perché il suo clone era all’Inferno, lui desiderava preservare il Martello del Fabbro che si Erge Contro gli Dei e la Lama che Mira agli Dei. Voleva rubare le Mani di Dio del clone il prima possibile.


<em>‘Ovviamente non c’è la garanzia che se lo ucciso dropperà le Mani di Dio.’</em>


In quel momento, aveva bisogno di nuove Mani di Dio. Per essere precisi, doveva sottrarre il pavranio al clone. Perciò, valeva la pena provare. Tuttavia, c’era un problema.


<em>‘Non conosco la strada per andare all’Inferno…’</em>


In passato, Grid era stato sconfitto dal suo clone diverse volte. Ad essere onesti, il clone era molto più forte di Grid. Poteva avere le sue stesse statistiche, ma il clone aveva l’intelligenza artificiale di un PNG con nome e aveva dimostrato un’abilità combattiva schiacciante. Tuttavia, alla fine Grid aveva vinto. Attraverso la Creazione di Oggetti, aveva realizzato il Correggiato Variopinto e aveva vinto facendo affidamento solo sulla fortuna.


<em>‘Sono diventato più forte negli ultimi anni.’</em>


Il suo livello di abilità aveva superato quello del clone. Aveva anche ottenuto Comando Divino, i titoli di Primo Re e Re Eroe, e anche i poteri di diversi boss conosciuti come Belial e Astaroth. C’erano anche le benedizioni della Dea che aveva ottenuto recentemente e l’evento speciale che si era verificato quando aveva creato 6 oggetti leggendari. Era vero. Da quando aveva raggiunto la 41esima isola, Grid era completamente diverso. Credeva che se fosse andato all’Inferno e avesse incontrato il clone, questa volta sarebbe riuscito a sconfiggerlo.


<em>‘Penso di poter vincere anche combattendo con una mano sola.’</em>


Ovviamente, quella convinzione durò solo un attimo.


<em>‘Ah… Aspetta?’</em>


Yura non aveva ricevuto una ferita mortale con un solo colpo? Il clone di alcuni anni prima poteva vincere contro l’attuale Yura?


<em>‘No.’</em>


Il clone di qualche anno prima era abbastanza forte da umiliare il Grande Demone Belial?


<em>‘Impossibile.’</em>


In quel momento, Grid percepì chiaramente che anche il suo clone era diventato più forte negli ultimi anni.


<em>‘Forse. Nel peggiore dei casi…’</em>


Il clone poteva essere stato influenzato dalla crescita di Grid. Infatti, anche il clone poteva aver ottenuto Comando Divino quando lo ottenne Grid e l’energia di combattimento quando Grid era diventato il Re Eroe. Era una possibilità che non poteva esser scartata considerando le capacità del clone di duplicare aspetto e abilità di Grid.


<em>‘Ciononostante, posso affrontarlo.’</em>


Grid non si tirò indietro. Anche se il clone era più forte di lui, Grid ci credeva.


<em>‘Posso vincere in qualche modo se uso di nuovo il Correggiato Variopinto. Ok, non pensiamoci troppo.’</em>


Alla fine, Grid scelse di affidarsi alla fortuna. Non era folle solo perché non aveva preparato alcuna contromisura. Anzi, stava afferrando con calma la situazione. Quali misure poteva preparare contro un nemico sconosciuto che non si poteva valutare? Era una perdita di tempo.


“Ok…”


Grid prese una decisione e si alzò. Sarebbe andato all’Inferno a dare la caccia al clone.


- Yura, portami all’Inferno.


Yura era imbarazzata da quel sussurro casuale.


- Pensi di combattere contro il tuo clone?


- Sì. Non posso lasciarlo da solo. Devo sbarazzarmi di quella merda da quattro soldi.


Grid non era solo avido di pavranio. Il clone derivava da Grid, pertanto c’era la possibilità che un giorno avrebbe potuto metter in pericolo Grid stesso se lui lo avesse lasciato vivere. Pertanto, la missione di Grid era quella di sconfiggere il clone. Ora che sapeva della sua esistenza Grid non poteva rimanere con le mani in mano.


- ...


Per un istante Yura rimase senza parole, ma non perché impressionata dalla determinazione di Grid.


<em>‘Merda…’ </em>


Yura veniva considerata la più bella donna del mondo. Una schiera infinita di ammiratori la lodavano e gli uomini cercavano sempre di farle una buona impressione. Tutti erano cauti con le parole e i gesti di fronte a lei, ma non Grid. Lui aveva detto la parola ‘merda’ senza alcuna esitazione. Era chiaro che considerasseYura un’amica utile e non una donna.


-Yura? Sei che fai? Perché non dici niente? Ah, per caso puoi portare un’altra persona all’Inferno?


- … No. Posso portare solo altre due persone, per un totale di tre, me compresa.


- Tre persone?


Grid trasalì. Avrebbe mentito se avesse detto che non aveva paura. Dopotutto, avrebbe ricevuto una penalità mortale se il clone fosse stato più forte di lui, quindi preferiva combattere insieme a dei suoi compagni. Ovviamente, un’altra persona venne in mente a Grid.


- Se puoi portare una persona in più, prendiamo Euphemina.


L’unico giocatore che Grid percepiva come più forte di lui era Euphemina, il Duplicatore. Yura fu d’accordo,


“Buona idea. Possiamo contare su di lei.”


A differenza di Grid, Yura poteva valutare Euphemina obiettivamente. Non aveva paura di lei e aveva un’ottima conoscenza del suo potere. Yura concordava sul fatto che Euphemina fosse la più forte, sapeva che era una delle più grandi giocatrici quando copiava le abilità più forti. Inoltre, poteva utilizzare la magia di Mumud.


<em>‘Se noi tre uniamo le forze, il clone non avrà possibilità di vincere…’</em>


Yura aveva assistito al duello tra Grid e Damian in Vaticano trasmesso da OGC, la stazione per il gaming migliore al mondo. I media e il pubblico furono colpiti come Grid avesse sopraffatto Damian con tanta falicità, ma Yura sapeva che Grid non aveva usato tutto il suo potere contro di lui.


<em>‘È stato così fin dalla Terza Competizione Nazionale.’</em>


Grid non aveva mai mostrato la sua vera forza contro un giocatore. Ha fatto lo stesso anche quando ha affrontato Kraugel. Proprio per quel motivo, Yura era convita che il potere di Grid andasse ben oltre la sua immaginazione. Credeva che, se Grid avesse unito le forze con Euphemina, tecnicamente più forte, avrebbero potuto sopraffare il clone. Tuttavia, c’era un problema.


- Euphemina ti sta rispondendo?


- …?






***






[È arrivato, ma non puoi sentirlo.]






“…”


La Duplicazione delle Abilità di Euphemina non era universale. C’era un altro vero problema oltre a quello di avere un numero limitato di volte in cui poteva duplicare e al sovraccarico causato da un uso eccessivo. Con Duplicazione, poteva duplicare un’abilità al 100%, ma poteva verificarsi una penalità inaspettata. Furtività, l’abilità al livello master che Euphemina stava usando in quel momento, aveva una penalità legata alla “concentrazione”: doveva concentrarsi su qualcosa per rimanere in modalità furtiva. Ciò significava che eseguire non poteva eseguire movimenti molto veloci, attivare abilità, o tenere conversazioni, poiché le impedivano di concentrarsi. Era una penalità assurda considerando il fatto che gli assassini che padroneggiavano la tecnica potevano fare tutto ciò sempre rimanendo in modalità furtiva.


“…”


Eppure, Euphemina era calma.


Essendo stata un Duplicatore per così tanti anni, ormai conosceva bene le penalità. Accettò in modo naturale la penalità per il mantenimento della modalità furtiva, dato che non era un’assassina.






[È arrivato un sussurro, ma non puoi sentirlo.]






Euphemina ignorò i messaggi in continuo aumento. Invece di provare curiosità verso chi le stava sussurrando, era più concentrata su ciò che succedeva di fronte ai suoi occhi.


“Kik… Kikik…”


Era già il terzo. Per qualche motivo, Agnus stava visitando i laboratori dei gioiellieri di ogni paese. Eppure, quando li raggiungeva il gioielliere era già morto e le guardie che sopraggiungevano lo attaccavano con l’accusa di omicidio.


“H-Hik…!”


L’ultima guardia superstite lasciò cadere la lancia che aveva in mano. Eppure, Agnus non ebbe pietà di lui e gli trafisse il cuore con la sua lama.


“…Kik.”


Dopo aver fatto perdere le sue tracce, Agnus si fermò in fondo a un vicolo.


“…Lu…na. Luna…”


Barcollava.


Il suo corpo, la sua mente e il suo spirito erano vuoti, come i suoi occhi. Sembrava esausto. La sua bocca ripeteva solo un nome. No, Euphemina sapeva che era un nomignolo.


‘Luna sta per Caroline…’


Euphemina era una giocatrice forte ma che non appariva nelle classifiche. Tuttavia, la sua rete di informazioni e la sua intraprendenza le avevano permesso di essere tra i migliori fin dall’inizio di Satisfy. Non poteva essere all’oscuro di nessuna informazione relativa ad Agnus, il bersaglio che doveva affrontare per completare la missione per il cambio classe. Ecco perché il suo cuore soffriva ancora di più.


<em>‘Perché?’</em>


Perché quell’uomo aveva disegnato la sua amata, che era già morta nella realtà, all’interno del gioco? Divenne tremendamente triste nel guardare Agnus e come la sua follia nascondesse un profondo dolore. Sembrava un’enorme bestia che digrignava i denti, ma che era piccola di fronte alla realtà.


“Lu… na.”


Era un viaggio senza pause. Pur essendo pervaso dalla disperazione, Agnus aveva combattuto contro innumerevoli nemici, e ormai era al limite. Come un castello di sabbia destinato a crollare fin dall’inizio, lui crollò. Agnus cadde a terra e non fu in grado di rialzarsi.


Poi, una giovane bionda si avvicinò nell’oscurità. Si trattava di Euphemina, che non poteva più limitarsi a guardare.


“Tu?”


Il suo viso giaceva contro il freddo pavimento e i suoi occhi tremavano mentre guardava la ragazza che si avvicinava. Si sentiva triste nel vedere quella bestia ferita così spaventata.


Euphemina fece un sorriso amaro mentre tendeva la sua piccola mano verso Agnus.


“Vuoi lavorare quella pietra?”


“…”


“Promettimi che libererai Mumud, solo allora ti aiuterò.”


“… Perché?”


Era un mondo in cui c’erano solo frustrazione e disperazione. La vista di Agnus si offuscò mentre appariva la fantasia della salvezza. Euphemina sentì il suo cuore frantumarsi quando vide le lacrime di Agnus e si sforzò di calmarsi.


“Nessun motivo. Penso solo che mi tornerà utile.”






Traduzione di Deborah Gregoli


Editing di E.C.
                                


                                



