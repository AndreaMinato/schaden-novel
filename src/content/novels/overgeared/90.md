---
title: Capitolo 90
pubDate: 2025-03-10T08:59:29.212Z
tags:
    - overgeared
---


Per la missione dell'amministratore, aveva creato due Scudi Divini. Mentre lo scudo leggendario gli era stato rubato sotto il naso, Grid aveva ancora lo scudo raro con sé.


[Scudo Divino]


Classificazione: Rara


Tenuta: 360/360         Difesa: 189     Resistenza Magica: 150


* C'è una rara possibilità di resistere completamente agli incantesimi oscuri.


Un oggetto realizzato da un artigiano con grandi abilità e potenzialità, ma che carente in esperienza e reputazione.


Grazie al potere di Cassus, sacerdote della Chiesa di Rebecca, questo scudo risplende del potere divino della dea della luce. A causa della sua resistenza contro la magia oscura, tutti i seguaci dei demoni e della Chiesa di Yatan soffriranno quando si troveranno davanti questo scudo.


Restrizioni d'uso: Livello 190 o oltre. Più di 500 di Forza, più di 1000 di Potere Divino. Devi essere un membro della Chiesa di Rebecca.


Peso: 800






“Cosa, quello scudo?”


Non appena Grid tirò fuori lo scudo dorato, i cani impazziti indietreggiarono all'istante. Poi cominciarono a gemere come cuccioli.


La Gilda Tzedakah era piena d'ammirazione. In particolare, Jishuka era estremamente scossa. Non riusciva ad abbandonare la sua speranza e chiese a Grid, “Quello scudo... Lo hai fatto tu? Come la Freccia Speciale di Jaffa?”


“...!”


Il creatore della Freccia Speciale di Jaffa era Grid? I membri della gilda non credevano alle loro orecchie. Grid era concentrato solo sul salvarsi la pelle, quindi annuì senza pensarci.


“Sì, l'ho creato io. Ma questo...”


<em>Kwaduduk!</em>


Improvvisamente Grid digrignò i denti, prima di alzare gli occhi e urlare, “Questo è un fallimento! Merda! Il vero prodotto finito mi è stato rubato da qualche idiota!”


“Heok...”


Era uno degli scudi più spettacolari che la Gilda Tzedakah avesse mai visto. Ammiravano lo Scudo Divino, quindi rimasero scioccati a sentirlo chiamare un “fallimento”.


“Q-Quello scudo pazzesco è un fallimento? Quando è uno dei tre migliori scudi che abbia mai visto?”


I membri della gilda erano turbati. Pon si spostò al fianco di Jishuka.


“Il pugnale e l'armatura di Grid sono insoliti. È chiaro che entrambi possiedano eccellenti prestazioni. Quel pugnale sembra che richieda un'agilità elevata e quell'armatura pesante viene indossata solo dai cavalieri. E soprattutto, Grid ha rivelato una potente tecnica con la spada poco fa. Tuttavia, è un fabbro? Colui che ha realizzato la Freccia Speciale di Jaffa... È lui l'artigiano sconosciuto che stiamo cercando?”


Che tipo di fabbro si arma con un pugnale e un'armatura pesante? Non aveva anche eseguito una danza della spada tipica di uno spadaccino? Jishuka non aveva una risposta per il sospettoso Pon, ma non era neanche d'accordo con lui.


“Grid ha riconosciuto la Freccia Speciale di Jaffa con una sola occhiata e ha detto di averla fatta lui. Non c'è ragione per lui di mentire. Per cui, supponiamo che sia lui l'artigiano sconosciuto.”


“Mmm...”


Pon era stato insieme a Jishuka fin dai tempi del L.T.S. e si fidava del suo giudizio. Era una persona aperta e affidabile, per questo era diventata il capo della gilda. Ma questa era un'eccezione. Non importava quanto lo osservasse, era impossibile che Grid fosse un fabbro.


Mentre Pon era incapace di liberarsi dai suoi sospetti, Malacus gridò: “Quello è lo Scudo Divino...! Sei tu il fabbro di cui si parla tanto che sta facendo affari con la Signora di Winston?”


Malacus era particolarmente agitato.


“Lo Scudo Divino è nelle tue mani... Significa che Mesta ha fallito la missione... Non c'è da stupirsi che tardi a tornare!”


In quel momento le cose acquistarono un senso per Grid. Colui che aveva fatto il lavaggio del cervello all'amministratore e rubato lo Scudo Divino era un subordinato di Malacus.


“Brutto str**zo! Sei stato tu! Sei tu l'idiota che mi ha rubato lo scudo!”


Grid divenne furioso dopo aver scoperto che dietro a tutto c'era Malacus. Pon si agitò quando sentì quelle parolacce uscire dalla bocca di Grid. Era perché si sentiva eccitato.


'Persino Malacus lo chiama fabbro.'


Era la prova che l'identità di Grid era quella che pensava Jishuka.


'Un fabbro che può indossare un'armatura pesante e usare quel pugnale, e per di più eseguire una danza della spada...'


Pon ci pensò e chiese a Jishuka di confermarlo.


“Per determinare l'identità di Grid, dobbiamo finire velocemente questo raid. Giusto? Regas.”


“Ah, sì.”


Regas emerse da un angolo quando lo chiamò. La sua salute era tornata nella norma e le sue ferite erano state curate con l'aiuto dei membri della gilda. La fiducia in se stesso era dipinta su tutto il suo volto.


“Ho già pensato a una strategia per attaccare Malacus, quindi lo finirò subito.”


Regas, che aveva guardato la battaglia proprio dal fianco di Malacus! Possedeva abilità di puro combattimento, chiese aiuto a Grid e a nessun altro.


“Grid, sembra che questi cani abbiano paura del tuo scudo, quindi spero che ci aiuterai.”


Tutti gli occhi si spostarono su Grid a quelle parole. Domande, dubbi, confusione e speranze riempivano quegli occhi quando Grid annuì.


“Vi aiuterò se promettete di darmi il 50% degli oggetti che otterrete da Malacus.”


Vantner, che sedeva in disparte, aspettando che il tempo di ricarica della pozione terminasse, gridò con rabbia.


“Ehi! Se sommi noi che siamo 17 a te solo, c'è un totale di 18 persone. Perciò, gli oggetti ottenuti dovrebbero essere divisi in 18 parti uguali. Perché tu solo dovresti prendertene il 50%? Prima di tutto, Regas ti sta aiutando gratis, no? Tu ricevi aiuto gratuitamente ma quando sei tu a dover aiutare, vuoi essere pagato? Eh?”


“Non dovresti contare 17 persone. Non fate parte tutti e 17 di una sola organizzazione? Un'organizzazione non dovrebbe contare per uno? E poi, il lavoro di Regas per me è diverso. Sono stato aiutato da Regas, ma <em>voi</em> mi avete aiutato? Perché questo nonnetto interviene per una paternale?”


“Cosa? Ehi, tu! Questa è la prima volta che incontro qualcuno che sia peggio di Pon! Ehi! Chi mai al mondo farebbe dei calcoli del genere? Se non fosse stato per noi, saresti già stato ucciso da Malacus! Non dovresti ringraziarci? Non ti sembra di agire senza troppi scrupoli?”


“Siete voi che dovreste ringraziarmi. Non avete ottenuto l'occasione di combattere Malacus grazie a me? L'assalto stava per fallire, ma siete sopravvissuti grazie al mio scudo.”


“Uh!”


“Smettila Vantner.”


Pon capì subito che Grid non era una persona comune. Calmò Vantner e fece un cenno a Grid.


“Hai ragione. Dividerò gli oggetti 50 e 50, in accordo con le tue condizioni. Per favore, ricordatene. Siamo stati infinitamente gentili con te.”


Pon stava ponendo le basi per far unire Grid alla gilda. Ma Grid non ne aveva idea e fraintese.


'Hanno bisogno dell'aiuto del mio Scudo Divino per sconfiggere Malacus. Questa merda... Avrei dovuto fare le quote a 70 e 30 invece che 50 e 50.'


Jishuka invitò Grid nella squadra. Grid accettò con espressione riluttante e rimase sorpreso, quando vide la lista dei membri.


<em>'Più del livello 200!'</em>


Grid sapeva che la Gilda Tzedakah era una piccola forza d'élite. Ma non aveva mai immaginato che fossero a questo livello.


'Jishuka è di livello 251. Pon è al 243... Regas 239... Se le cose stanno così, non dovrebbero stare tutti e tre nella top 20 della classifica globale? Gli altri potrebbero essere nella top 100... Cos'è questo gruppo pazzesco?'


Ci sono numerose gilde in Satisfy. Tra le gilde già consolidate, ce n'erano alcune che appartenevano alla top 1.000 della classifica globale. Ogni gilda aveva all'incirca cinque ranker, al massimo. Eppure, tutti i 17 membri della Gilda Tzedakah erano ranker della top 200, almeno. Forse erano pochi, ma erano certamente una delle gilde più forti di Satisfy.


Dall'altro lato, delle emozioni più complesse e discrete attraversarono i volti dei membri della gilda, quando controllarono il livello di Grid.


'Livello 95... Basso.'


'È alto per un fabbro, ma... Non dovrebbe essere di una classe nascosta, come dicevano Pon e il capo, invece che un semplice fabbro?'


'Livello 95 per una classe nascosta è...'


'Se questo è vero... Non posso più giocare ai videogiochi.'


“Cosa? Cos'è questo?”


Grid si sentì un po' a disagio mentre i membri della Gilda Tzedakah lo guardavano. Ma, al contrario degli altri, Regas rise semplicemente e lo afferrò. “Andiamo!”


“Eh? A-Aspetta un attimo...”


Regas lo sollevò. Poi gettò lo sconvolto Grid tra Malacus e i guardiani infernali.


“Aaaaah--! Vuoi uccidermi? Wahhhh!”


<em>Kwang!</em>


“Oh! Il culo!”


<em>Yip! Yiiiip!</em>


Quando Grid e lo Scudo Divino caddero dal cielo, i cani si spaventarono e scapparono via. Ma Malacus era diverso.


“Quello scudo lo prenderò, se non ti dispiace! Uh?” Fu sorpreso di ritrovarsi Regas davanti. Poi rise. “Vuoi affrontarmi faccia a faccia? Kukuk! Devi essere pazzo!”


Regas lo colpì.


<em>Peeng!</em>


“...Keok!”


Del sangue colò dalla bocca di Malacus. Lo scudo nero, che vantava una difesa assoluta, si sgretolò di fronte al pugno di Regas.


“Cosa?”


Malacus non aveva commesso nessun errore. Aveva spiegato lo scudo nel punto esatto dell'attacco. Ma il pugno di Regas non venne bloccato e lo colpì all'addome senza incontrare alcun ostacolo. Malacus non riusciva a capire come fosse successo.


Poi, ancora una volta!


<em>Peeok!</em>


“Kuak!”


Il volto di Malacus fu colpito dal gomito di Regas. Stavolta, il mago riuscì a capire la situazione.


'Questo tipo è in grado di cambiare la traiettoria dei suoi attacchi!'


Era esatto. Per sconfiggere la difesa di Malacus, Regas aveva adottato la semplice tecnica di cambiare la direzione dell'attacco in tempo reale.


<em>Peeok!</em>


“Kkeok!”


Se il pugno mirava alla punta del mento, lo scudo si posizionava lì. Tuttavia, il pugno si fermava a metà strada e colpiva il collo, invece.


<em>Pakak!</em>


“Ugh!”


Lo scudo si aprì sul lato sinistro della testa, ma il pugno si fermò a mezz'aria e colpì la mascella.


<em>Dadadadada!</em>


<em>Pepepepepeok!</em>


I pugni di Regas, che possedevano un'abilità passiva che gli permetteva di ignorare la difesa del nemico del 33%, colpivano Malacus a una velocità che li rendeva invisibili.


<em>Peeeeeonk!</em>


Alla fine, Malacus fu colpito al petto di netto e volò all'indietro, nella foresta.


<em>Ku tang tang tang!</em>


Il corpo di Malacus sfondò alcuni alberi, prima di schiantarsi su un grosso masso.


“K... Keuok...”


Malacus era malandato e tutto insanguinato, quando riemerse dalla roccia. Ma si riprese, come se tutti quei danni non ci fossero mai stati. Era un recupero spettacolare basato sul potere magico. Tuttavia, significava anche un consumo eccessivo di magia.


Malacus uscì dalla foresta e si rivolse a Regas con tono noncurante.


“Sei uno stupido. Se cambi la traiettoria nel bel mezzo dell'attacco, non ti lacererai i muscoli? D'altra parte io posso curarmi da tutti gli attacchi. Più mi colpisci, più danneggi te stesso. E ancor di più...”


Regas ignorò il chiacchiericcio di Malacus e ancora una volta sferrò i suoi pugni. Malacus dispiegò lo scudo per proteggere tutto il corpo. Poi rise. “Se uso lo scudo in questo modo, non importa che i tuoi pugni cambino direzione. Non riuscirai mai a toccarmi!”


“Sì. Forse i miei pugni sono inutili. Ma quelle...”


Regas sorrise. Delle frecce piovvero su Malacus.


<em>Jeeeong!</em>


“...!”


Le frecce penetrarono lo scudo e colpirono Malacus. Regas gli spiegò cosa lo aveva tradito. “Ho visto che il tuo scudo diventava sempre più debole man mano che la portata aumentava. E il tuo scudo indebolito non può bloccare le frecce del Capo.”


Gli arcieri erano speciali tra le classi di combattimento. A causa della loro scarsa difesa, erano considerati una delle classi peggiori per il combattimento ravvicinato, insieme ai maghi. Al contrario, avevano un potere d'attacco estremamente elevato. Tra tutte le classi di Satisfy, poche altre potevano arrecare altrettanto danno quanto gli arcieri.


E Jishuka era la migliore tra gli arcieri. La donna soprannominata l'arciera esperta.


Regas aveva osservato Malacus mentre usava uno scudo a tre strati contro la Lancia di Mach di Pon e a due strati contro le frecce di Jishuka, quindi aveva elaborato questa strategia.


“T... Tu...!”


La ferita guariva lentamente perché si trattava di una ferita fatale. La gilda Tzedakah riversò tutte le abilità d'attacco possibili contro Malacus, temporaneamente indifeso.


“Kuaaaaak! Punizione Divina!”


<em>Kwarururung! Kwang kwang!</em>


Dozzine di fulmini neri caddero dal cielo. Malacus avvertiva che la fine era vicina e usò il suo miglior incantesimo. Arrecò danni catastrofici alla Gilda Tzedakah.


“Questo enorme potere d'attacco...”


Toban e Vantner riuscirono a sopportarlo. Tuttavia, gli altri membri della gilda erano storditi e rimasero indifesi. I membri con bassa resistenza magica morirono sul colpo. Nonostante avessero innalzato le loro statistiche, incluse salute e mana, con vari potenziamenti e pozioni, subirono un duro colpo e finirono sull'orlo dell'annientamento.


Fortunatamente, Jishuka si era mantenuta a una distanza sicura ed era salva, mentre Grid era stato protetto dallo Scudo Divino. Grid sospirò di sollievo quando vide la salute dei membri della gilda diminuire bruscamente.


'Se non avessi l'opzione della possibilità rara di resistere alla magia oscura, sarei morto. Ku... Dovrei comprare un biglietto della lotteria più tardi.'


“Tu...”


Malacus si rialzò con grande difficoltà. La maggior parte delle sue ferite erano state guarite, nonostante sembrasse un mezzo cadavere solo un momento prima.


'Questa è l'ultima occasione!'


Dovevano colpire Malacus prima che si risanasse del tutto. Jishuka non voleva che il sacrificio dei membri della sua gilda fosse vano, per cui usò la sua abilità d'attacco più potente, che consumò il 100% del suo Mana.


“Freccia della Fenice!”


La Freccia Speciale di Jaffa saettò nell'aria e fiamme vi apparvero intorno, nella forma di un'immensa fenice. La fenice bruciava ogni cosa attorno a sé e inghiottì Malacus.


<em>Kwaaaaaang!</em>


Un'esplosione scosse la terra! La Gilda Tzedakah sperò che fosse la fine di Malacus, ma nessun messaggio apparve dal sistema. Malacus, pur avendo perso metà del suo corpo, emerse dalle fiamme.


“Ku...keok... Ragazza...! Ti...ucci...!”


Davanti a Malacus c'erano i resti di uno scudo a cinque strati. La Freccia della Fenice di Jishuka era riuscita a infrangere lo scudo a cinque strati di Malacus e a danneggiarlo. Ma come risultato, Malacus era sopravvissuto. Un boss aveva davvero una salute infinita.


Toban e Vantner si fecero avanti.


“Dobbiamo finirlo prima che si riprenda completamente!”


La mazza ferrata di Toban e le asce gemelle di Vantner puntarono al corpo di Malacus. Ma i loro attacchi non lo ferirono e non poterono far nulla per ostacolare il suo potere di rigenerazione.


Regas e Pon gemettero mentre osservavano.


'Quei due non hanno abbastanza potere d'attacco...!'


Jishuka aveva raggiunto il suo limite mentale dopo aver esaurito tutto il mana, quindi non provò a sferrare un altro attacco. Ad eccezione di Toban e Vantner, tutti gli altri erano ancora in stato di shock. Malacus rise mentre respingeva i loro attacchi.


“Kuahahahah! Ok! Ok! Guardiani dell'inferno! Mangiate quelle persone!”


<em>Grrrung.</em>


<em>Bark! Bark bark!</em>


Questa era la fine. L'assalto era fallito. Mentre tutti fissavano con disperazione i guardiani infernali...


“Arte della Spada di Pagma!”


Grid, armato con uno spadone invece che con un pugnale, cominciò a danzare.


<em>Buuuuong. Buuuuong.</em>


Lo spadone era lungo oltre tre metri, ma oscillava nell'aria al ritmo di una melodia sconosciuta.


“Tu...?”


L'espressione di Malacus s'indurì. Grid emetteva di nuovo quell'aura familiare. Era un intento omicida. Era veramente perfetto. L'intento omicida attorno a Grid era compresso nella spada.


“T-Tu... Questo è ridicolo!”


Malacus aveva sacrificato migliaia, decine di migliaia di vergini. Aveva sperimentato ogni tipo di odio e di rabbia, ma questa era la prima volta che si sentiva minacciato da un intento omicida.


“Tu!”


Stava arrivando. Malacus voleva essere pronto. Ma il suo corpo non si era ancora ripreso del tutto, quindi non poteva agire liberamente. Poi la danza della spada di Grid terminò.


“Assassinio!”


Dopo essersi unito alla squadra, Grid aveva ricevuto le abilità di potenziamento come gli altri membri, facendo aumentare le sue statistiche! Il suo mana massimo era aumentato, consentendogli di attivare Assassinio.


Kuoooooh!


Lo spadone intriso di intento omicida penetrò dritto nel cuore di Malacus. Poi una finestra di notifica lampeggiò davanti a Grid.




Traduzione Di Martina Procida


Editing di Libusemumei
                                


                                



