---
title: Capitolo 901
pubDate: 2025-03-20T11:48:41.521Z
tags:
    - overgeared
---


Il Regno di Murray era circondato da mare e monti. Non vantava le eccellenti infrastrutture dell’Impero né offriva una vasta gamma di missioni come il Regno Overgeared, ma era piuttosto popolare tra i giocatori. Decine di milioni di utenti facevano parte del Regno di Murray e un decimo di loro era attivo nella capitale Juden. C’erano stati disordini in città. Le guardie si sono mosse in fretta ed è stato inviato l’esercito. All’improvviso ci fu un’esplosione, poi delle urla.


“Non è possibile…”


Migliaia di giocatori sentirono il boato e si precipitarono sul posto. Ai loro occhi lo scontro tra un cavaliere in armatura rossa e un soldato con un’armatura trasandata pareva una scena del tutto surreale. Saltavano e si scambiavano colpi a una velocità che non era visibile. Ricordava lo scontro tra Grid e Kraugel nelle finali PvP della Terza Competizione Nazionale. No, questo scontro era molto più devastante.


“Asmophelllllll!”


Ruggì minaccioso il cavaliere in armatura rossa Singuled. Ogni volta che brandiva la sua spada, un bagliore distruggeva ogni cosa sul suo cammino.


Persino le alte mura che circondavano il palazzo vennero distrutte dopo essere state trafitte da quel bagliore. Era terribile immaginare cosa sarebbe successo se una persona fosse stata colpita da quell’attacco. E che dire del soldato biondo di fronte a lui? Bruciò ogni cosa sul suo cammino, lasciando una fiammata di luce. La polvere si sollevò a causa delle esplosioni, sembrava che l’intera area si potesse trasformare in un cumulo di macerie.


“Ci sono mai stati PNG del genere?”


“Questi mostri da dove… Heok!”


“E-evitatelo!”


I giocatori che guardavano il combattimento tra Singuled e Asmophel andarono nel panico perché quando la spada di Singuled colpì il terreno distrusse tutto ciò che si trovava nel raggio di 100 metri. Asmophel si sollevò in aria a causa del contraccolpo provocato dalla collisione con la spada di Singuled e quando atterrò gemette.


“Keuk…!”


La vista del volto di Asmophel distorto dal dolore stimolò la rabbia di Singuled.


“Questo è solo il dolore di una pugnalata …”


Singuled aveva una patria, e questa proteggeva la sua famiglia. Avrebbe fatto di tutto per il suo paese. Era orgoglioso di essere un cittadino del grande Impero che dominava il continente ed era disposto a dedicargli la propria vita. Era stato lo stesso dodici anni prima. Singuled aveva abbracciato la volontà del suo paese e si era diretto sul campo di battaglia, combattendo senza vergogna. Aveva strappato via i cuori dei nemici per la gloria dell’Impero ed era stato ferito.


Tuttavia, quando tornò a casa, non venne accolto dalle acclamazioni del popolo o dalle lodi dell’Imperatore. Anzi, si trovò di fronte le lance e le spade affilate di Asmophel e di migliaia di soldati che credeva fossero suoi compagni.


<em>‘Sei un nemico che ha tradito la sua patria, non fare resistenza.’</em>


<em>‘…’</em>


Vedere le teste dei suoi genitori, di sua moglie e dei suoi figli appese su delle picche nella sua bella città fu una visione atroce. Quel giorno, Singuled fuggì, ma giurò con tutto il suo cuore che si sarebbe sicuramente vendicato. Avrebbe tagliato la lingua di Asmophel, gli avrebbe cavato gli occhi e tagliato gli arti, spargendoli come spazzatura davanti alla famiglia di Asmophel!


“Asmophel! Finché non proverai tutto questo dolore…!!”


Come poteva penetrare nell’Impero e raggiungere Asmophel? Negli ultimi dodici anni, aveva solo pensato a come intrufolarsi nell’impero. La comparsa di Asmophel era un colpo di fortuna inaspettato per Singuled e lui non voleva lasciarsi sfuggire quell’occasione.


“Ohhhh!”


L’energia della spada di Singuled iniettata nel terreno divenne più forte e la terra venne erosa. Era un’energia tagliente che fece crollare il terreno, portando alla morte tutte le creature viventi sopra di esso. Al centro di tutto questo c’era Asmophel.


“Cough!”


La pelle di Asmophel era diventata blu. Ogni volta che tossiva, i vasi sanguigni del collo e della faccia si gonfiavano come se stessero per scoppiare. La morte era vicina e Asmophel voleva accettare la sua fine. Voleva usare la morte per sfuggire alle briglie del peccato da lui commesso e sperava che questo gesto avrebbe liberato i suoi colleghi dal rancore che provavano.


Tuttavia, il suo re gli aveva dato una missione. Asmophel non poteva morire prima di averla compiuta. Una raffica di fiamme esplose dalla spada di Asmophel, neutralizzando l’energia della spada di Singuled. La terra smise di tremare, liberando tutte le piante e le persone dalla morte.


“Ho tagliato la testa di tuo padre.”


Confessò Asmophel mentre si tagliava il collo con un coltello. Non era un taglio profondo, ma era sufficiente per far uscire il sangue.


“Tutti i soldati che hanno ferito la tua famiglia stavano seguendo i miei ordini.”


Asmophel si inginocchiò davanti a Singuled e si ferì dappertutto. Si era inferto dei tagli agli orecchi, bocca, collo, petto, ventre, braccia e gambe, come se stesse scuoiando un animale.


“Che diamine stai facendo?”


Chiese Singuled.


“Quando più tardi mi ucciderai, smembra il mio corpo e gettalo alle bestie. Spero che così ti sentirai più tranquillo,”


Disse Asmophel a Singuled.


“Succederà, prima o poi. Fino ad allora, ti prego di aspettare finché non avrò ripagato il favore che devo al re che io servo.”


“…”


“Non oso chiedere il tuo perdono. Sono solo dispiaciuto. Ho commesso un grave peccato contro di te e la tua famiglia.”


“…”


Una sensazione sgradevole travolse Singuled. Forse l’oggetto della vendetta che aveva maledetto per dodici anni…


“Singuled, vieni con me nel Regno di Overgeared. Piaro ti sta aspettando.”


“… Capo?”






***






I risultati del suo confronto con Hexetia furono una grande gioia per Grid. Adesso era il benefattore di un dio, tutti nel mondo conoscevano il suo nome e i fabbri, lui compreso, godevano di un grande beneficio. Grid provava un senso di orgoglio e superiorità.


Mentre pensava a come i nani, che avevano ispirato Pagma, si stessero interessando a lui, Grid si sentì nervoso e pieno di aspettative. Tuttavia, non tutto andava bene. La sua posizione era stata localizzata da qualcuno all’Inferno, ed era preoccupante che il Primo Grande Demone Baal fosse stato nominato. Chi era la presenza all’Inferno e perché avevano menzionato Baal?


Grid si spaventò quando scoprìdi essere il bersaglio di qualcuno all’Inferno. Il suo timore divenne poi realtà.






[La presenza all’Inferno che ha individuato la tua posizione è arrivata a terra.]






<em>‘No, com’è successo?’</em>


Non era un Grande Demone. Dopotutto, sarebbe stato dichiarato chiaramente se fosse stato il caso.


<em>‘La presenza mi stava cercando all’Inferno, non è un Grande Demone ed è abbastanza motivato da comparire sulla terra quando la mia posizione è stata scoperta…’</em>


Grid stava per identificare la presenza: era il suo clone, nato per uccidere Grid… In base a quanto detto da Yura, l’obiettivo del clone era ancora questo. Stava cercando Grid per poterlo uccidere.


<em>‘Sì, è molto probabile che sia il mio clone.’</em>


Questo, però, sollevava altre domande.


<em>‘Come ha fatto il clone a scappare dall’Inferno?’</em>


Yura aveva detto che il clone assomigliava a Grid quando usava la modalità Oscuramento. Il suo clone era morto mentre la usava ed era caduto all’Inferno. In seguito, aveva mantenuto la modalità, riuscendo a vivere all’Inferno. Per riuscire a scappare, doveva rilasciare la modalità Oscuramento. Nel momento in cui l’avesse fatto, sarebbe stato dichiarato morto e avrebbe cessato di esistere. Ovviamente, questo era ciò che Grid presumeva sulla base della sua esperienza personale.


<em>‘Potrebbero esserci altri modi. In primo luogo, il clone è un’esistenza diversa dalla mia.’</em>


Grid scosse la testa per liberarsi da quei pensieri. In quel momento, il metodo usato dal clone per fuggire dall’Inferno non era una questione importante. Il clone di cui diffidava persino il Grande Demone Belial era già qui. Inoltre, non era un Grande Demone, quindi non avrebbe ricevuto una penalità. Probabilmente, il clone vantava sulla Terra una forza superiore a quella di Belial e stava puntando a Grid. Il clone avrebbe naturalmente raggiunto il Regno di Overgeared, e c’era un’alta possibilità che molte persone venissero ferite nel corso del processo. Grid doveva fermarlo.


<em>‘Dove si trova?’</em>


Il clone sapeva dov’era Grid, ma lui non sapeva dove fosse il clone.


<em>‘Cosa dovrei fare?’</em>


Grid non era così preoccupato. Aveva una persona da cui poteva andare.


“Chiama subito i Dieci Servitori Meritevoli e il Saggio Sticks.”


“Sì!”


Continuare a preoccuparsene da solo non avrebbe risolto il problema, quindi avrebbe incontrato i suoi compagni. Il Re di Overgeared aveva così tanti talenti che non aveva alcun dubbio.






***






Una luce rossa lampeggiò e le sirene suonarono.






[Il processore TEX-214098 si è avviato.]






L’espressione di Yoon Nahee, capo del team di gestione di Satisfy, si accigliò di fronte all’avviso.


“TEX non è il codice dei cloni? Che problema ha questo clone?”


Satisfy aveva centinaia di migliaia di mostri doppelganger e incantesimi che potevano creare il clone di qualcuno. Era una cosa estremamente comune. Le azioni di un clone non potevano avere effetti avversi sulla visione del mondo di Satisfy. Tuttavia, il supercomputer Morpheus stava riportando un rischio. Perché?


<em>‘… Ah?’ </em>


Yoon Nahee non era convinta del motivo che stava dietro il trambusto provocato da Morpheus. Si morse le unghie e pensò,


<em>‘Oggi sto facendo gli straordinari per un motivo così ridicolo?’ </em>


Poi si rese conto… che c’era una presenza sopravvissuta a tutti i tipi di variabili.


“Lui…?”


Sarebbe stata una lunga giornata. Yoon Nahee mise giù la borsa e indossò di nuovo il suo camice.


“Controllare nome in codice 214098… Il-il clone di Grid!”


I membri del team lo stavano segnalando in quel momento. Proprio come Yoon Nahee si aspettava. Centinaia di monitor nell’ufficio stavano trasmettendo l’immagine del clone di Grid. Cosa c’era di sbagliato sullo sfondo? Non era l’Inferno oscuro pieno di lava, ma una rigogliosa foresta verde.


“La posizione di 214098 non è l’Inferno? Come ha fatto ad apparire sulla terra?”


I membri del suo team aumentarono la velocità di battitura. Pianificavano di analizzare la causa di questo risultato calcolando il percorso di 214098.


“È il modo in cui Baal si diverte.”


Disse Lim Cheolho, apparso in quel momento. Aveva un bell’aspetto e sembrava entusiasta. Rispetto al solito, sembrava ringiovanito di decenni.


“Baal…? Sta parlando di S-003?”


“Esatto. Il Primo Grande Demone Baal.”


Essendo una presenza dotata dell’intelligenza artificiale più avanzata, Baal era stato il primo tra tutte le creature virtuali di Satisfy a provare “noia” ed a cercare un modo per “divertirsi”. Nella storia di Satisfy, lui era una simulazione che precedeva l’apertura formale di Satisfy ed aveva creato ogni sorta di variabile, come aiutare Pagma. Ciò aveva reso la visione del mondo di Satisfy più ampia e complessa.


Ed ora stava succedendo di nuovo.


“Seguendo Agnus, Grid ha stimolato l’interesse di Baal. Baal l’ha percepita: la presenza dei Cinque Miracoli che placheranno il suo tedio.”


“Allora, la ragione per cui il clone di Grid è riuscito a fuggire dall’Inferno…”


“La tua ipotesi è corretta. È la volontà di Baal, non un errore. In Satisfy, può essere descritta come la benedizione di un dio o la maledizione di un demone.”


“…”


Sui monitor il clone di Grid iniziò a muoversi. Quando Grid sbloccava nuove abilità con la benedizione divina, anche il clone sbloccava nuove abilità. Grid era diventato più forte continuando a combattere e a svolgere missioni e lo stesso valeva per il clone. I giocatori attuali sarebbero stati in grado di resistere all’enorme catastrofe portata aterra da Baal?


<em>‘A meno che i Cinque Miracoli non uniscano le forze, sarà difficile.’</em>


Con un esercito potrebbe essere possibile, ma si subirebbero grosse perdite. La capacità combattiva del clone era troppo alta e aveva troppe abilità. Milioni di persone potevano finire massacrate.


“…Ah,”


Yoon Nahee scoppiò a ridere.


In origine, la maggior parte dell’umanità doveva essere spazzata via dall’evento del Drago Nevartan o da quello delle altre specie. Tuttavia, Grid era intervenuto con Kraugel e Kir ed aveva salvato l’umanità.


<em>‘Ora l’umanità è in pericolo per colpa di Grid.’</em>


Cosa significava questo? Era il destino. Quel ragionamento non scientifico secondo cui i risultati erano determinati da qualcosa di sovrumano e non si potevano saltare si stava verificando nella realtà virtuale.


“Ahah…”


Uno scienziato che riflette sul destino? Non poté fare a meno di ridere. Mentre rideva, Yoon Nahee sentì all’improvviso la voce del Presidente Lim Cheolho,


“Ci sono passato molto tempo fa.”


Lim Cheolho notò che Yoon Nahee stava riflettendo sul destino.


<em>‘Non appena accadrà…’</em>


Grid farà qualcosa di grande.






Traduzione di Deborah Gregoli


Editing di E.C.
                                


                                



