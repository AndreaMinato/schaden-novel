---
title: Capitolo 902
pubDate: 2025-03-20T11:48:41.521Z
tags:
    - overgeared
---


“Perché sei nato?”


“…?”


I Dieci Servitori Meritevoli che accorsero alla chiamata di Grid rimasero stupiti. Perché Grid li aveva chiamati quando tutti erano così impegnati? Che fosse per qualche domanda esistenziale…? In quell’atmosfera gelida, Lauel e Peak Sword risposero seriamente.


“È una domanda che deve essere fatta? Sono stato resuscitato per governare il mondo. Kukuk… Voglio soddisfare tutte le cose della mia vita passata per cui provo rimpianto…”


“Io sono Daehan! Ovviamente sono nato per elevare lo status della Corea del Sud! Come Grid!”


Huroi si intromise entusiasta,


“Sei veramente il mio signore! Ho ricevuto una grande lezione!”


“Cosa?”


Cos’aveva appreso? Grid iniziò a sudare di fronte a quella risposta inaspettata e riprese a parlare.


“Nessuno di voi sa rispondere.”


“…?”


“Ho dato una risposta…?”


<em>‘Lasciamo stare.’</em>


Grid ignorò Lauel, Peak Sword e Huroi e passò agli altri servitori meritevoli.


“Perché sei nato? Quante persone al mondo possono rispondere a questa domanda? Probabilmente la maggior parte delle persone non sa dare una risposta. Lo stesso vale per me. Tuttavia, il mio clone è un’eccezione. Non riesce a rispondere facilmente? È nato per uccidere Grid.”


“Clone? Di Grid?”


“È la persona che Yura ha visto all’Inferno?”


“Esatto. Adesso si trova qui, non all’Inferno. Si dirige verso il nostro regno.”


“…”


L’atmosfera si fece pesante. La tenacia e la pericolosità del clone furono trasmesse indirettamente ai servitori meritevoli, che si resero conto della gravità della situazione. Grid li avvertì,


“Il clone è pericoloso. Davvero pericoloso. Agisce solo per ferirmi e in questo preciso istante sta venendo da me. Nel frattempo, molte persone diventeranno sue vittime.”


“Su quali basi affermi questo? Sei sicuro che il clone sia qui e che si stia dirigendo verso di te?”


“Considerando le informazioni del sistema e la mentalità del clone, ne sono sicuro.”


Il Primo classificato Chris si alzò da dove aveva ascoltato in silenzio e chiese,


“Conosci la sua esatta posizione?”


Un forte entusiasmo bruciava negli occhi di Chris. Si chiedeva se avrebbe potuto combattere contro l’attuale Grid, che era diventato molto più forte dopo la Terza Competizione Nazionale.


<em>‘</em><em>Posso combattere il falso Grid senza esitazione.</em><em>’</em>


Chris accettò la comparsa del clone come un’opportunità e il suo spirito combattivo iniziò ad ardere.


“Sarei lì se lo sapessi. Non so dove sia. Solo lui sa dove mi trovo.”


Fu la risposta deludente di Grid.


“Allora è fondamentale che lo troviamo in fretta.”


“Non hai detto che sta venendo qui? Non dovremmo limitarci ad aspettare?”


“E se il popolo e i soldati venissero trascinati nella battaglia?”


“I soldati combatteranno nelle pianure all’esterno.”


“Non è così semplice.”


La riunione era in pieno svolgimento quando comparve una ritardataria, che diede un avvertimento all’ottimista Bald Vantner.


“In base alle caratteristiche del clone che ho visto e a quanto detto da Youngwoo-ssi, il clone può usare più abilità di Youngwoo-ssi. Ha persino le Mani di Dio.”


L’ultima arrivata era il Cacciatore di Demoni Yura. Aveva prestato particolare attenzione alle abilità ad ampio raggio di Grid e all’abilità di cambiare gli oggetti.


“Dobbiamo combattere il più lontano possibile da qui. Se la battaglia si svolgesse in prossimità della città, molte sue parti verrebbero distrutte.”


Il potere dell’Ondata Trascendentale della Cuspide Assassina Collegata che le aveva inflitto una ferita mortale con un solo colpo era ancora vivido. Le alte mura di Reinhardt sarebbero crollate di fronte al clone e se le Mani di Dio si fossero trasformate nell’Arco della Fenice Rossa…


“Il clone è come un predatore affamato. Mi ha attaccato non appena mi ha visto, indipendentemente dal motivo. Mentre si dirige qui, farà del male a chiunque si trovi sul suo cammino. Dobbiamo usare tutto il potere del regno per trovare la sua posizione e intercettarlo il più lontano possibile.”


I membri Overgeared non erano eroi che combattevano per il mondo, bensì persone che cercavano il profitto personale e non erano nella posizione per preoccuparsi delle ferite altrui. Tuttavia, erano colleghi e amici, ed erano preoccupati per il loro leader, Grid. E se qualcuno con l’aspetto di Grid avesse iniziato a ferire le persone? Il pubblico avrebbe rapidamente condannato Grid e lui avrebbe subito una grande perdita. Anche l’immagine della gilda Overgeared ne avrebbe sofferto. Per il bene di Grid e per il loro stesso bene erano obbligati a fermare il clone.


“Libererò subito le ombre. Contattateci se avete ulteriori istruzioni.”


Disse Faker entrando subito in azione. Mentre scompariva nell’ombra, centinaia di persone che indossavano mantelli neri uscirono dal castello. Erano le Ombre di Overgeared, il gruppo di assassini più forte che svolgeva vari compiti nell’ombra e sosteneva il Regno di Overgeared. Le loro abilità, addestrate dal Re delle Ombre Kasim e poi da Faker, furono sufficienti ad impressionare Grid. Vederli entrare in azione lo aveva in un certo senso tranquillizzato.


“Non dovremmo sapere a breve la posizione del clone ora che le ombre si stanno muovendo?”


“Se il clone corre all’impazzata, sarà più veloce di quanto pensi. Tuttavia, se il clone agisce furtivamente…”


Fu la risposta di Lauel.


La sua reazione deluse un po’ Grid.


“Non hai sentito Yura? Ha attaccato non appena l’ha vista. Una persona così feroce potrebbe agire furtivamente?”


“Non è un semplice mostro. Non ha un’intelligenza? Non hai detto che era un ben noto PNG?”


“E allora?”


“Tu sai quanto sia importante la resistenza. Non credo che sprecherà risorse prima di arrivare qui. La rete di informazioni delle ombre è diffusa come una ragnatela nel Regno di Overgeared, ma sarà difficile trovare il bersaglio se si sposta attraverso luoghi remoti.”


“…”


In sostanza, Grid doveva aspettare che il clone arrivasse nella capitale? Era disperato, perché aveva affrontato il clone direttamente e conosceva la sua forza. Il fatto che Lauel non riuscisse a trovare una soluzione adeguata lasciò perplesso Grid. Lauel confermò i dubbi sul volto di Grid e fece una domanda,


“A proposito, è vero che avrai poche possibilità di vincere contro il clone?”


“Cosa vuoi dire con questo?”


Gli chiese Grid con espressione accigliata mentre ricordava la sua esperienza di tanto tempo fa con il clone,


“Lui è più forte di me. Può usare le Tecniche di Scherma di Pagma che io non conosco e fondere più tipi di danze di spada. La sua abilità combattiva supera la mia e lo stesso vale per le sue statistiche. Anche le sue abilità di controllo e improvvisazione sono di gran lunga superiori alle mie.”


“Wow…”


Vantner emise un suono di ammirazione. Quanto sarebbe stato più potente Grid se avesse avuto un controllo migliore? Vantner non voleva pensare a un simile mostro. Il solo fatto che i membri Overgeared potessero fermare il clone era discutibile, abbastanza per far rabbrividire persino l’arrogante Katz, quindi tutti i servitori meritevoli si sentirono impauriti.


Le parole di Yura aumentarono la tensione,


“Sono stato abbattuta con un solo colpo.”


“…”


Ci fu un silenzio imbarazzante. I servitori meritevoli stavano pensando a quanti danni avrebbe ricevuto in futuro il Regno di Overgeared.


“No…”


Lauel si grattò la testa e ruppe il silenzio.


“Forse sarà brutto da dire da parte mia, ma ad essere onesto penso che anche Grid possa uccidere Yura con un colpo solo. Non si dovrebbe prendere la cosa così seriamente.”


“…?”


Gli occhi di Yura si strinsero mentre dubitava di quanto sentito. Chi era lei? Yura era arrivata tra i primi posti prima di ricevere una classe leggendaria, e ora era un Cacciatore di Demoni. Nella Competizione Nazionale dell’anno precedente aveva persino combattuto contro Kraugel. Dire che non era sicura delle sue capacità sarebbe una bugia. Non importa quanto ammirasse Grid e quanto le piacesse, non poteva accettare l’affermazione di Lauel che sarebbe stata messa al tappeto da Grid in un colpo solo. Aveva ferito il suo orgoglio.


Grid era imbarazzato.


“Perché stai provocando Yura?”


“Sto solo dicendo la verità. Non è una provocazione. Signorina Yura, ha detto di essere stata sconfitta dall’Ondata Trascendentale della Cuspide Assassina Collegata, no?”


“E allora?”


“Vada nella sala degli allenamenti con Grid e si faccia colpire da un’abilità a due fusioni. Non morirà in un colpo solo?”


“…”


Il volto di Yura si arrossò. Trovava Lauel detestabile perché negava il suo valore.


“Quindi cosa vorresti dire? Che in realtà il clone di Youngwoo-ssi è insignificante e che sono stata sconfitta perché sono debole?”


Alla fine, Yura non riuscì a trattenersi.


“Mi sbaglio? È vero che il clone di Grid è forte. Sto solo sostenendo che Grid è altrettanto forte.”


Rispose Lauel con sguardo innocente. Non c’era malizia in lui.


“Yura, ignoralo. Lauel ha fatto un errore. Non lo fanno tutti?”


Disse Grid sorridendo imbarazzato mentre cercava di risolvere la situazione, ma fu inutile.


Yura sapeva che Lauel non stava mostrando alcuna malizia, ma voleva comunque essere colpita da Grid.


“Colpiscimi una volta. Tuttavia, per svolgere l’esperimento in modo corretto, evocherò l’Inferno e aumenterò temporaneamente le mie statistiche.”


“Uh… Huh? Va-va bene così?”


Sehee era la sorella di Grid, quindi lui aveva avuto molte occasioni per imparare quanto fosse faticoso capire il carattere di una donna. Yura gli aveva detto di colpirla, ma lui non sapeva quali casini si sarebbero verificati in seguito.


<em>‘In primo luogo, come posso colpirla?’</em>


L’avversario era Yura. Era amica di Grid e la donna più bella al mondo. Colpire una bella donna a caso… non gli piaceva. Grid rifiutò ostinatamente il suggerimento.


“Se Vostra Maestà non fa l’esperimento, sarò per sempre odiato e dubitato dalla signorina Yura.”


Affermò Lauel con espressione triste. In sostanza, Grid fu costretto a partecipare all’esperimento per il bene del rapporto tra le due persone. Colpire una donna era un esperimento!


“È assurdo…”


Si sentiva spazzatura! Grid era pallido quando arrivò nella sala degli allenamenti con Yura.


“Evocazione dell'Inferno.”


Yura usò una magia di campo che trasformò l’ambiente circostante nell’Inferno, e aumentò notevolmente le sue statistiche.


“Avanti, colpiscimi una volta.”


“Uh… Umm…”


Grid affrontò Yura che stava spingendo il petto in avanti. Era preoccupato che qualcuno potesse nascondersi e filmarlo mentre attaccava unilateralmente una donna. Lauel gridò,


“Ho ordinato che nessuno si avvicini! Non preoccuparti, qui ci sono solo avversari meritevoli!”


<em>‘</em><em>È </em><em>questo il problema!’</em>


Erano amici irrinunciabili a cui Grid era veramente grato, ma al contempo erano le persone che lo mettevano ogni volta in imbarazzo. Grid evocò la Lama che Mira agli Dei e l’attaccò alla spada mentre eseguiva la danza della spada. Era Cuspide Assassina. Perché non poteva uccidere Yura in un colpo solo usando abilità a più colpi come Assassinio Collegato e Collegamento Trascendente.


Lauel si mise una mano in fronte,


“No, dovresti usare la più forte delle tue due abilità di fusione…”


Perché Grid ha usato Cuspide Assassina invece di Collegamento Assassino? Voleva che Yura sapesse che l’affermazione di Lauel era sbagliata così da separarli? Lauel si preoccupò quando il suo punto di vista si inclinò.






[Hai subito un danno catastrofico!]






[Una leggenda non muore facilmente. Puoi resistere a tutti gli attacchi per 5 secondi con un minimo di salute.]






“….!?”


Yura ha subito una ferita mortale da Cuspide Assassina!


Grid si scusò in fretta con Yura che crollò con espressione incredula.


“È-è il potere degli oggetti. Mi dispiace.”


“…”


Yura e i Dieci Servitori Meritevoli rimasero senza parole. In quel momento, si ricordarono di qualcosa. Avevano ricevuto le armi di Grid, ma non erano completamente equipaggiati con la sua armatura.


“Il clone non sta usando un coltello arrugginito? Potrebbe avere abilità più forti di Grid, ma Grid ha lucidato i suoi oggetti, quindi…”


La voce di Lauel risuonò nell’arena tranquilla.






Traduzione di Deborah Gregoli


Editing di E.C.
                                


                                



