---
title: Capitolo 903
pubDate: 2025-03-20T11:48:41.521Z
tags:
    - overgeared
---


Conosceva il significato della parola “preoccupazione”, ma non era mai preoccupato per se stesso. Dopotutto, lo scopo della sua nascita era chiaro. Davanti a lui, c'era un cancello dimensionale alimentato da un forte potere magico.


Thump, thump.


Non c’era esitazioni nei passi del clone mentre si avvicinava. La voce di Baal risuonò:


- <em>Povera creatura, il mondo oltre la porta è il vero inferno. Nessuno ti accoglierà. Ti aspettano solo dolore e solitudine. Nonostante ciò, vuoi ancora attraversare il cancello?</em>


“Risposta. I Grandi Demoni mi accolgono?”


<em>‘Innanzitutto, non so come provare qualcosa di diverso dal dolore e dalla solitudine.’</em>


Voleva aggiungere il clone. Ma per qualche motivo non lo disse.


<em>- Se non altro, i Grandi Demoni non ti odiano. Hanno solo paura.</em>


“Non importa. Qui non c'è Grid.”


<em>- Kuk… kukuk! Sì, vai. Mostrami cosa ti aspetta alla fine della tua fugace vita che aveva un solo scopo. Godrò del dolore, della solitudine e della disperazione che proverai in futuro.</em>


“…”


Il clone entrò nella porta dimensionale. Il suo corpo e la sua visione ruotavano mentre l'universo infinito si estendeva davanti a lui. Poi emerse nel mare, il Mar Rosso. Il clone che arrivò al centro del mondo disattivò Oscuramento.


“Grid…”


I suoi occhi penetranti, che assomigliavano a quelli di Grid, guardavano il cielo occidentale.






***






[Hai subito un danno catastrofico!]






[Una leggenda non muore facilmente. Puoi resistere a tutti gli attacchi per 5 secondi con un minimo di salute.]






Quando qualche anno prima era stato rilasciato il primo gioco di realtà virtuale al mondo, Satisfy, Yura era rimasta scioccata nel trovare una libertà infinita e una vasta visione del mondo. Non aveva dubbi che Satisfy avrebbe messo radici profonde nella vita delle persone, sostituendo i giochi online e i social network e aveva previsto che il suo successo avrebbe avuto un grande impatto a livello mondiale. Era così che aveva iniziato.


Yura si era prefissata l'obiettivo di sfuggire alle restrizioni della sua famiglia diventando famosa e riconosciuta in Satisfy. E ci era riuscita. Era diventata una delle migliori classificate e una star oltre ogni previsione. Si era liberata dell'immagine di ragazza ricca che aveva dei buoni genitori. Aveva acquisito un vero senso di libertà e si sentiva orgogliosa.


In Satisfy c'erano due miliardi di giocatori. Yura si era resa conto del talento che possedeva quando era arrivata tra i primi cinque di un gioco a cui giocava un quarto dell'umanità. Era sicura di poter diventare una giocatrice unica, non solo tra i primi cinque. Tuttavia, nella realtà non era così facile.


Yura era un vero genio. Tuttavia, si rese conto che di fronte a qualcun altro il suo talento, che tutti lodavano, era insignificante e la quantità di conoscenza ed esperienza che aveva acquisito era vergognosa. Quel qualcuno era Kraugel. Fu allora che Yura percepì i suoi limiti. Si rese conto che, per quanto si impegnasse, non poteva superare i record del vero genio.


Tuttavia, non si sentì frustrata. Satisfy era un gioco, non la realtà. Aveva ancora innumerevoli opportunità davanti a sé. In seguito, Yura cercò di evolvere la sua classe per superare Kraugel. Il primo passo fu scegliere di diventare un Servo di Yatan. Cercò di ridurre la differenza di talento creando un ambiente migliore. La persona che incontrò in questo processo fu Grid. All'epoca, Grid non era ancora conosciuto che però aveva fatto provare a Yura un sensazione di delusione e frustrazione. Infranse il suo orgoglio, i suoi sogni e le sue speranze in un solo colpo.


<em>‘Sono passati molti anni da allora.’</em>


Yura era rimasta coinvolta in ogni tipo di avventura e aveva provato emozioni complicate, che l’avevano portata a cambiare strada più volte. Ciò l’aveva portata ad ottenere la classe leggendaria, Cacciatore di Demoni, cosa che la convinse di star gradualmente riducendo la distanza con Grid e Kraugel. Tuttavia, si sbagliava.


“È il potere degli oggetti. Mi dispiace.”


“…”


L'atteggiamento di Grid, che si era affrettato a chiederle scusa, creò una nuova crepa nell'orgoglio di Yura.


“Non sei debole, sono solo troppo equipaggiato… Stai bene?”


“…”


Grid era inquieto dopo aver abbattuto Yura con un colpo solo. Temeva che avesse subito un forte shock. Era un tipo di preoccupazione che non avrebbe mai mostrato se avesse riconosciuto Yura come sua pari. Grid aveva confortato Kraugel in quel modo dopo averlo battuto? Aveva mostrato pietà? No. Al momento, Grid stava trattando Yura come un debole agnellino, non come una rivale. Dal punto di vista di Yura era un atteggiamento terribile, dal momento che sognava di arrivare al suo livello.


“Lo so. Non sono debole.”


Le guance di Yura si gonfiarono, mentre ignorava la mano di Grid e si alzava. Ovviamente sembrava imbronciata. Era molto lontana dal suo solito aspetto intellettuale e colto.


"Non sono nervosa. Era solo un esperimento, no? Se non lo fosse stato avrei usato le mie abilità di difesa e non sarei stata sconfitta in un colpo solo. Forse non lo sai, ma non sarebbe successo in circostanze normali!”


“Ah, s-sì. È vero.”


Yura stava forse mostrando i suoi sentimenti? Era una visione sconosciuta ed eccitante per Grid, che pensava a Yura come a un fiore di scogliera che viveva da solo.


<em>‘Sembra più giovane.’</em>


Yura aveva tre anni in meno di Grid, ma spesso sembrava essere più grande per il modo maturo con  cui si comportava. Pensò ancora una volta che fosse carina. Il suo cuore, sempre nervoso di fronte alla donna più bella del mondo, si calmò per la prima volta. Guardò Yura, che raramente esprimeva le sue emozioni, e pensò che fosse adorabile.


L'atmosfera che si respirava tra i due non era male, tanto che Jishuka si contrasse da dove stava guardando.


“… Quella volpe.”


-<em>Cosa ci fai qui?</em>


<em>‘Eh?’</em>


Grid ricevette improvvisamente un sussurro confuso. Era un sussurro di Euphemina.


-<em>Vostra Maestà, perché siete a Juden?</em>


No, cosa? Dov'era Juden?


“Ah…!”


Grid si sentì confuso dalle parole di Euphemina quando improvvisamente gridò a Lauel,


“Dov'è Juden?”


“È la capitale del Regno di Murray. Il Regno di Murray è un regno marittimo all'inizio del Mar Rosso.”


“Credo che il clone sia apparso lì.”


“…Eh?”


Così all'improvviso…? Rimasero tutti sorpresi da quello sviluppo improvviso. Yura recuperò la calma e spiegò,


“È uno dei percorsi tra la terra e l'inferno.”


Grid stava già mandando un sussurro a Euphemina,


- <em>Quello non sono io! È il nemico! Esci subito da lì!</em>


- <em>Sir Asmophel è già…</em>


- <em>Euphemina? Euphemina!</em>






***






“…Grid?”


Ci furono una serie di apparizioni inaspettate. Asmophel era apparso e le aveva fatto perdere l’occasione di accordarsi con Agnus e ora quello. Non riusciva a capire perché Grid si fosse recato personalmente in quel paese lontano.


<em>‘Sir Asmophel è in missione per trovare e convincere i vecchi membri dei Cavalieri Rossi.’</em>


Difficilmente Grid collaborava con Asmophel quando era impegnato come alto funzionario e re. La sua apparizione probabilmente non era legata alla missione di Asmophel. In effetti, anche Asmophel era scioccato.


“V-Vostra Maestà? Perché siete qui?”


“…”


Grid non rispose al confuso Asmophel. Non lo guardò nemmeno. In realtà, ignorò tutta l'attenzione concentrata su di sé.


<em>- Che cosa ci fate qui? Vostra Maestà, perché siete a Juden?</em>


Sussurrò la donna, ma non ottenne risposta.


<em>‘Cosa?’</em>


Euphemina iniziò ad avere dei sospetti mentre Grid camminava da solo senza parlare. L'armatura, gli stivali e le armi di cui Grid era armato erano allo stesso tempo familiari e strani.


<em>‘Non sono gli oggetti che usava tempo fa?’</em>


Erano persino arrugginiti, come se avessero passato anni esposti alle intemperie. Era strano che il fabbro Grid indossasse oggetti tanto malandati senza ripararli. Poi ricevette un sussurro,


- <em>Quello non sono io! È il nemico! Esci subito da lì!</em>


“Eh?”


Grid non era Grid…? Euphemina all’improvviso spalancò gli occhi. Lo fece perché Asmophel si era improvvisamente alzato e aveva pugnalato Grid alle spalle.


“Chi sei?”


Proprio così. Asmophel lo aveva capito. Sapeva che quel Grid non era il vero Grid.


“Un Grande Demone che osa copiare l'aspetto di Sua Maestà… Ah!”


Asmophel, che stava pugnalando il clone alle spalle, fu spazzato via e si accasciò sul ciglio della strada. Il pugno che lo aveva colpito in volto proveniva da delle mani d'oro, le Mani di Dio.


<em>‘Che cos’è?’</em>


Quel Grid aveva un equipaggiamento vecchio e le Mani di Dio? La confusione di Euphemina aumentò e Haster si incuriosì dopo aver visto Asmophel attaccare Grid.


“È probabile che sia un falso… Ma non posso usarlo per misurare la potenza di Grid?”


“Kik… kikik… Sono occupato…”


Agnus si allontanò approfittando della confusione.


“Chi sei?”


“Getta subito l'arma!”


I cavalieri e i soldati di Murray si mossero, incapaci di tollerare che una persona non identificata portasse scompiglio nel loro regno. Si schierarono al posto del già esausto Singuled e puntarono le loro lance e spade contro Grid.


“Arte della Spada di Pagma, Ondata.”


“…?!”


Il clone usò la danza della spada che simboleggiava il Re di Overgeared e massacrò i soldati, o almeno, provò a farlo. L'energia della spada che scorreva in tutte le direzioni fu bloccata da decine di scudi dorati. Erano l’effetto di un incantesimo lanciato da una ragazza in piedi sul tetto.


“Non fare il furbo. Non posso permetterti di danneggiare la reputazione di Grid.”


“… Giudizio. Pericolosa.”


L’offensiva del clone si spostò su Euphemina. Saltò sul tetto e puntò la spada contro di lei, mentre lei lo bloccava con le abilità che aveva duplicato. Iniziò così uno scontro spettacolare che andava oltre la battaglia tra Singuled e Asmophel.






Traduzione di Ilaria Santucci


Editing di E.C.
                                


                                



