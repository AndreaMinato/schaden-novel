---
title: Capitolo 904
pubDate: 2025-03-20T11:48:41.521Z
tags:
    - overgeared
---


Tre anni prima, nel tempo di Satisfy, il confronto tra Euphemina e Agnus venne deciso quando Euphemina ricevette la missione nascosta ‘Liberazione dell'Anima di Mumud’. Euphemina aveva riconosciuto la forza di Agnus e si era impegnata ad aumentare le sue specifiche. Poi, quattro mesi prima, aveva messo a punto un piano dettagliato per sconfiggere Agnus e aveva mobilitato i suoi contatti e il suo denaro per raccogliere informazioni sull'uomo per neutralizzarlo. Poi era andata a duplicare diverse abilità in tutto il continente.


"Legame."


"Pioggia di Sangue!"


Euphemina creò uno scudo magico mentre decine di lame di energia oscura volavano verso di lei. Dopo aver fatto la sua parte, scambiò uno sguardo con il clone attraverso i frammenti dello scudo che si dispersero e scomparvero. Il clone era ancora inespressivo. Non mostrava segni di agitazione o di irritazione, nonostante le sue capacità di attacco fossero state neutralizzate più volte. Era forse rilassato?


<em>'No, semplicemente non prova emozioni.'</em>


Durante quella battaglia inaspettata, Grid le sussurrava in tempo reale. Le spiegava il quadro generale e le caratteristiche del clone, ed Euphemina misurava il suo livello in base alle spiegazioni di Grid e alle sue azioni. Infine giunse a una conclusione,


<em>'Il clone è di molto più debole di Grid.'</em>


Non poteva escludere che nel corso degli anni il clone fosse cresciuto, proprio come era cresciuto Grid. Sì, come si aspettava, il suo potere era simile a quello del clone. Il problema era l'equipaggiamento che indossava. La spada arrugginita e gli oggetti difensivi erano equipaggiamenti che Grid aveva usato anni prima. Erano alquanto inferiori a quelli attuali e non rappresentavano una grande minaccia per Euphemina.


"Gli oggetti prima di Triplo Strato… Non puoi battermi con oggetti vecchi."


Ma quello non era forse il Sacro Set di Luce? Euphemina poteva facilmente sconfiggere il clone che indossava un'armatura che aveva perso gran parte del suo potere. Così iniziò per prima l'offensiva. Aveva duplicato un gran numero di abilità per combattere Agnus, che poteva evocare non morti, quindi i suoi attacchi erano brillanti ed efficaci.


Formò decine di rocce che caddero dal cielo verso il clone. Il diametro di una roccia era di oltre un metro. Così, ogni volta che una roccia cadeva, la terra tremava e migliaia di spettatori barcollavano.


"H-Hik! Evitalo!"


"Uwaaaaack!"


<em>'Approfitta di questo momento.'</em>


Nella confusione causata dalle conseguenze dell'incantesimo, Euphemina cercò di colpire il clone intrappolato nelle rocce. Usò Zero Assoluto, che aveva duplicato da Bondre, il primo mistico del ghiaccio attualmente nel Valhalla. Il corpo del clone si congelò mentre strisciava fuori dalle roccie. Sembrava una statua costruita nell'Artico.


<em>'Ora il colpo di grazia!'</em>


Questa volta il fulmine colpì. La tecnica finale colpì il clone congelato. Euphemina ritenne che il clone avrebbe perso tutta la vita, poiché aveva statistiche simili a quelle di Grid. Pensava che avrebbe vinto senza problemi. Tuttavia, si sbagliò.


[Hai inflitto 29.000 danni al bersaglio!]


<em>'Eh?'</em>


Aveva causato meno danni del previsto…? Non avrebbe dovuto essere due o tre volte superiore? Lo stesso valeva per i danni della caduta dei massi e di Zero Assoluto. Dopo essere stato respinto dal fulmine ed essere sfuggito al ghiaccio, la barra della vita del clone, che era stata nascosta dalle rocce, divenne visibile. Euphemina vide che rimanevano ancora 9/10 dell'indicatore della vita.


Fu allora che si rese conto di due cose. L'Armatura di Luce Divina, che lei pensava fosse ormai consumata, era ancora un oggetto fraudolento. Inoltre, il clone era un boss. L'Armatura Divina riduceva i danni magici e il clone aveva almeno 10 milioni punti vita.


<em>'Un Grid con milioni punti vita?'</em>


Non era una truffa?


<em>'Non posso batterlo.'</em>


Euphemina era scossa. Il clone si precipitò verso di lei e brandì la sua spada. Era un attacco base, un attacco base, un attacco base…


"…?"


Euphemina spalancò gli occhi, mentre evocava uno scudo magico e si difendeva. Lo fece perché colse i sottili cambiamenti nei movimenti del clone. I suoi piedi si muovevano.


<em>'Una danza della spada…!'</em>


"Cuspide Assassina."


Era un'abilità che ignorava la difesa e una delle abilità di fusione più forti che Grid possedeva. Venire colpiti da essa era letale.


"Ah!"


Euphemina non riuscì a fuggire perché le sue capacità fisiche erano inferiori a quelle magiche. Pertanto, dovette tirare fuori il suo asso nella manica, il teletrasporto. Usò la magia per evitare la morte e Cuspide Assassina fendette l'aria. Il piccolo corpo di Euphemina venne inghiottito dalla luce, poi apparve dietro il clone.


"Venti Oscuri!"


"…!"


La tecnica definitiva di Zednos, il primo classificato mago del vento, emerse dalla punta delle dita di Euphemina e tagliò la schiena del clone. Il sangue schizzò fuori e gli occhi del clone si spostarono su Euphemina. Rimase a fissarla, ignorando completamente i maghi di Murray che stavano usando la magia per calmare la folla. Lei sussultò. Era consapevole di essere una delle giocatrici più forti, quindi era raro per lei sentirsi nervosa.


"Mostro malvagio! Togliti subito la maschera!"


Finalmente apparve un salvatore. Asmophel era sfuggito al contenimento delle quattro Mani di Dio. Non appena era riuscito a congelarle simultaneamente, era balzato sui tetti di alcune case distrutte e aveva brandito la sua spada di fuoco.


"Sir Asmophel!"


Il bel viso di Euphemina divenne roseo. Si sentiva sollevata dal fatto che la più grande forza del Regno Overgeared, dopo Piaro e Mercedes, fosse con lei. Tuttavia, durò solo un secondo. Asmophel non era in perfette condizioni dopo aver lottato con l'ex Cavaliere Rosso Singuled e non era all'altezza del clone. Era più veloce del nemico, ma i suoi movimenti erano limitati dall'ostruzione delle Mani di Dio.


"Kuoh...!"


"No…!"


Gridò Euphemina mentre il clone afferrava il collo di Asmophel. Asmophel era un PNG. A differenza dei giocatori, aveva una sola vita. La sua morte sarebbe stata un duro colpo per l'intero Regno di Overgeared, e Grid e i membri di Overgeared avrebbero provato un profondo dolore. Euphemina ricordava quello che aveva provocato la morte di Khan e si sentì impaurita. Cercò di spostare l'aggressione del clone su di sé.


Poi iniziò un bombardamento magico. Euphemina passò all'offensiva per impedire al nemico di danneggiare Asmophel. Lo sguardo del clone si spostò di nuovo su di lei,


"Domanda. Pensi di poter evitare la morte?"


"…!!"


Il clone usò l'Armatura di Luce Divina e superò il bombardamento magico, puntando la spada al collo di Euphemina.


"Ah...!"


Asmophel rimase sconvolto da quella vista.


"Ma certo!"


Euphemina rispose alla domanda del clone e smise di usare le sue abilità duplicate. Usò la mossa speciale che non aveva ancora voluto mostrare al mondo.


"Fiume Mutevole."


Splash!


La spada del clone fu circondata dall'acqua. Fiume Mutevole di Euphemina era un incantesimo che mostrava la forza della magia dell'acqua di Mumud, che aveva la caratteristica di poter convertire il potere magico in acqua e ghiaccio e utilizzato per lo scopo desiderato. La spada arrugginita del clone non riuscì a penetrare l'acqua che circondava Euphemina. Le anomalie fisiche di "indebolimento del potere" e "rallentamento" che si verificavano ogni volta che la spada veniva immersa la facevano diventare una vera e propria spada arrugginita.


"È un elementale?"


I giocatori che assistevano alla battaglia non riuscivano a chiudere la bocca. La donna bionda che era apparsa all'improvviso per salvarli sembrava un'eroina. Ogni volta che Grid l'attacava, l'acqua scorreva dolcemente in tutte le direzioni per impedirgli di colpirla. Ciò li portò a fraintendere che si trattasse di un elementale dell'acqua.


"Heok! Quella donna…!"


Il clone sferrò un calcio alla caviglia della ragazza proprio mentre lanciava un attacco dall'alto che venne bloccato dall'acqua. Euphemina venne colpita e cadde dal tetto. Mentre scendeva a terra, si avvicinò abbastanza perché i giocatori potessero vedere l'ID sopra la sua testa.


"Euphemina!" I giocatori, ancora stupefatti dalla battaglia, rimasero esterrefatti. Dopotutto, conoscevano Euphemina. Non era forse un'alleata che aveva sostenuto Grid fin dall'invasione dei golem di Reinhardt di qualche anno prima? Era difficile per loro capire perché stessero combattendo.


Euphemina sapeva che la scena stava venendo registrata e gridò,


"Quella persona non è Grid! È un impostore!"


Grid era il suo benefattore e la persona che ammirava. Non voleva che la gente fraintendesse e criticasse il suo collega e amico. Il suo grido ricordò al pubblico qualcosa.


"…Un PNG?"


Sì, ora lo vedevano anche loro.


Grid atterrò dopo Euphemina. Il suo nome brillava d'oro, a simboleggiare che era un PNG nominato. I titoli delle notizie dell'ultima ora, come '<em>Il Re Grid ha invaso il Regno di Murray</em>', cominciarono a essere modificati. L'impatto su Internet fu enorme. La battaglia in corso nel Regno di Murray stava venendo registrata e trasmessa da migliaia di giocatori in tempo reale, mentre i giornalisti ne scrivevano. La situazione era tale che il video in diretta di Euphemina e Grid dominava le classifiche dei video. Aveva milioni di visualizzazioni.


"Mi sento nuda."


Euphemina aveva mostrato la magia senza attributi di Mumud, che vantava l'effetto 'ignora il 30% della resistenza alla magia', e aveva continuato con la magia dell'acqua di Mumud. In quel momento Euphemina, che non aveva partecipato alla Competizione Nazionale perché non voleva rivelare il suo potere, fu esposta al mondo. Sapeva che ora avrebbe avuto uno svantaggio nei confronti di potenziali nemici, tra cui Agnus, ma non poteva farci niente. Voleva proteggere la reputazione di Grid.


Il suo potere magico esplose e ostacolò l'avanzata del clone. Euphemina si mise in piedi con i cavalieri e i soldati di Murray dietro di lei e avvertì il clone,


"Non ti permetterò di fare del male a nessuno finché assomigli a Grid."


"…Giudizio. Manutenzione necessaria."


Nel mezzo dell'esplosione magica, apparvero una piccola incudine e un martello da fabbro e il clone iniziò a martellare per riparare la sua spada arrugginita. Non ci volle molto perché la spada arrugginita riacquistasse il suo aspetto originale di spadone blu, che inizialmente aveva il nome di Fallimento. Euphemina era in una situazione di svantaggio, dato che aveva perso circa i 3/10 della vita. La spada gigante che assomigliava a uno squalo attraversò l'acqua e tagliò il corpo di Euphemina.


"Ah!"


Era una ferita profonda che le faceva male. Come l'Armatura di Luce Divina, la spada chiamata Fallimento conteneva ancora una forza potente. Euphemina tossì sangue e smise di lanciare la magia.


"Risultato. Vittoria."


Fallimento scese ed Euphemina aspettò di morire.


"…?"


Tuttavia, Fallimento venne bloccato ed Euphemina non morì. Lo sguardo del clone si spostò. Girò la testa e guardò l'altra parte del cielo.


"Uccidere. Grid."


Il grido di un uccello risuonò. Poi un'enorme fenice rossa apparve nel cielo e le frecce di fuoco caddero giù, danneggiando il clone e contemporaneamente curando Euphemina e Asmophel.


"Sono sempre in ritardo."


A usare il Teletrasporto di Massa di Sticks erano stati Grid e i Dieci Servitori Meritevoli.






Traduzione di Ilaria Santucci


Editing di E.C.
                                


                                



