---
title: Capitolo 905
pubDate: 2025-03-20T11:48:41.522Z
tags:
    - overgeared
---


Il mare tremò e le onde si alzarono così in alto da coprire il sole.


"Ah…!"


Dopo l'improvvisa apparizione della fenice rossa, il mare divenne bollente a causa della pioggia di fuoco e delle esplosioni provocate dalle alte maree. Chi aveva assistito all'accaduto era rimasto sopraffatto dall'evento. Tuttavia, una volta visto chi era apparso sullo sfondo del sole, avevano tirato un sospiro di sollievo.


"Per fortuna non sono arrivata troppo tardi."


Una donna soffiò sul suo arco per raffreddarlo. La sua figura ammaliante eccitava molti uomini ed era stata lei a evocare la fenice rossa. La donna era l'arciere Jishuka, il miglior arciere tra i due miliardi di giocatori.


"Ci sono molti spettatori. Se li uso come offerta di sangue, riuscirò facilmente a sottomettere quel mostro."


Disse un uomo asiatico guardando i soldati e i giocatori di Murray. Era il Guerriero del Sangue Katz. Insieme ad Agnus ed Euphemina, era stato uno dei primi tre a ottenere una classe nascosta.


"Euphemina ha perso in un incontro uno contro uno? Immagino che non fosse preparata."


Il nuovo arrivato, che reggeva una lancia, era il Cavaliere Bianco Pon.


"È come ha detto Grid… Vuol dire che il suo clone è forte, no? Sono così eccitato!"


Il giovane dai capelli biondi, che aveva gli occhi scintillanti e indossava i guanti, era Regas. Aveva una classe la cui difficoltà di acquisizione era di grado SSS.


"Posso migliorare ulteriormente la posizione della Corea del Sud se combatto qui.Ahahahah."


L'uomo che stava accarezzando il fodero ridendo era SPeak Sword, che aveva spezzato l'Eroe in sole due mosse.


"Se non ti togli subito la maschera del Nostro Signore, i tuoi genitori…"


E poi c’era Huroi che nominò i genitori dell'avversario senza battere ciglio.


"Per prima cosa, voglio un combattimento uno contro uno."


L'uomo che sollevò la sua spada con entusiasmo era il giocatore primo classificato, Chris.


"Dobbiamo essere vigili."


Poi apparve una donna dalla bellezza unica che, il Cacciatore di Demoni Yura.


"Ehi, non è Fallimento? Può farmi del male con quello?"


L'uomo sicuro di sé era il calvo Vantner.


"Kuk… kukukuk! Riesco già a percepire la tua disperazione. La tua vita effimera, che è impregnata di uno scopo che non potrà mai essere realizzato, finirà oggi. Ti farò riposare in pace."


A pronunciare quelle parole imbarazzanti che facevano arricciare le dita delle mani e dei piedi agli altri fu Lauel.


Avevano tutti un aspetto splendido, mentre apparivano sul dorso di una viverna rossa. Erano i migliori giocatori e avevano vinto delle medaglie d'oro rappresentando il loro Paese durante la Competizione Nazionale.


"Euphemina e Asmophel, avete fatto fatica entrambi. Ora lasciate fare a noi."


Infine, c'era un uomo dai capelli neri con una sfera di luce bianca e una lama d'oro che fluttuavano intorno a lui.


"Il R-Re di Overgeared…"


"È Grid! È il vero Grid!"


Il pubblico applaudì quando lo riconobbe. Era il giocatore più conosciuto, che esercitava un'influenza maggiore di quella delle dieci persone citate in precedenza messe insieme. Era la nascita di Grid. A differenza dei suoi amici che si affidavano alla viverna, Grid volò da solo come un mago e atterrò a terra. All'improvviso, si sentì un suono acuto.


"…!"


Il clone di Grid fu intrappolato da un filo così sottile da essere invisibile all'occhio umano. Era il filo d'argento, il filo che era stato prodotto a Pangea, nel Continente Orientale, e che non si era mai spezzato!


"C'è bisogno di parlare tra di noi?"


Gli obiettivi al di sopra di un certo livello o con un'alta resistenza potevano sfuggire rapidamente al vincolo del filo d'argento. Grid lo sapeva per esperienza e non era troppo fiducioso. Premette immediatamente il pulsante del dispositivo di trazione, allentando il filo d'argento legato stretto al clone. Poi lo premette di nuovo. La Spada Fulminante Nata dall'Illuminazione e dai Forti Desideri +1 attaccata all'estremità del filo d'argento trafisse il petto del clone.






[Hai inflitto 2.900 danni.]






<em>'Che difesa è mai questa?'</em>


Sembrava che la difesa del nemico fosse superiore alla potenza d'attacco della spada, dato che il danno inflitto era stato minimo. Considerando il fatto che il clone era armato con l'Armatura di Luce Divina, significava che la sua statistica della resistenza era di almeno 3.000 punti. Dopo aver confermato che il clone era congelato, Grid formò la Spada dell'Illuminazione usando il filo d'argento.


"Missile magico!"


Grid attaccò senza dare al clone il tempo di riposare. Era un piano che aveva messo a punto prima dello scontro con il clone. In base alle proprie esperienze e alla testimonianza di Yura, Grid sapeva che il nemico era in grado di usare più danze della spada di Grid e che il suo livello di abilità con la spada era superiore.


Tuttavia, qual’era la debolezza fatale dell'Arte della Spada di Pagma? Richiedeva una procedura per essere attivata. Proprio così. Grid continuò ad attaccare senza sosta il clone, in modo che quest'ultimo non avesse la possibilità di attivarla.


"Noe! Randy! Potete diventare il Re dei Morti?"


Per prima cosa, Grid lanciò i Missili Magici contro il clone per bloccargli la vista, poi evocò vari  compagni animali.


"Nyaaong!"


"Ciao."


Clack! Clackclackclack!


Era una strana situazione in cui c'erano tre Grid. Randy copiò Grid e lanciò subito Assassinio contro il nemico che stava venendo bombardato dai missili magici. Nel frattempo, Noe dalla pelliccia bianca mosse gli arti per lanciare fulmini.






[Il tuo compagno animale, Randy, ha inflitto 4.100 danni al bersaglio.]






[Il tuo compagno animale, Noe, ha inflitto 6.300 danni al bersaglio.]






[Il bersaglio ha resistito alla scarica elettrica.]






Clack! Clackclack!


Gli Scheletri Overgeared circondarono il clone. Scheletro Overgeared Uno attivò il potere del Distruttore di scheletri e trafisse il polso del clone con lo Spadino di Grid per Principianti, cercando di innescare lo Spacca Ossa. Nel frattempo, l'attacco base dello Scheletro Overgeared Due non fece molti danni, ma riuscì a far perdere la concentrazione al clone.






[Scheletro Overgeared Uno non è riuscito a usare l'abilità Spacca Ossa.]






[Scheletro Overgeared Uno ha inflitto 190 danni al bersaglio.]






[Scheletro Overgeared Due ha inflitto 23 danni al bersaglio.]






Spacca Ossa era lasciato al caso e non si attivò. Tuttavia, si sentiva il suono inquietante di ossa che si rompevano provenire dai missili magici che Grid continuava a lanciare. Era il suono dello Scheletro Overgeared Uno che veniva spazzato via dal clone.






[Scheletro Overgeared Uno ha subito danni catastrofici!]






[Scheletro Overgeared Due ha usato l'abilità Salda Ossa.]






[Scheletro Overgeared Uno è stato rinsaldato.]






[Scheletro Overgeared Uno e Scheletro Overgeared Due hanno ricevuto danni fatali.]






"Scheletri…!"


Il livello degli Scheletri Overgeared era ancora troppo basso. Non potevano competere con il clone che aveva un livello equivalente o superiore a quello di Grid. Gli Scheletri morirono invano a causa del clone.


"Spada da 1.000 tonnellate!"


Chris saltò giù dalla viverna e usò la sua abilità finale. La spada ricavata dalle ossa di Belial colpì la testa del clone. Il clone non riuscì a sopportare il peso e fu spinto giù, creando una fossa profonda più di 50 centimetri. Era come un paletto nel terreno.






[Hai inflitto 251.500 danni al bersaglio!]






"…!?"


Non era una ferita mortale. La tecnica finale di Chris non era riuscita a fare molto di più di un grave graffio. Il clone vide il sangue scorrere dagli occhi di Chris e si preparò a contrattaccare.


"Ti vergogni del volto che ti hanno dato i tuoi genitori? È per questo che devi usare il volto di un'altra persona? Non sei dispiaciuto per loro? Ah! Forse non hai genitori?"


Huroi prese in prestito il potere del suo elementale del vento per attivare un'abilità lampo di Provocazione, spostando l'aggressività del clone su di lui.


Il clone lo fissò, perdendo così l'occasione di contrattaccare contro Chris.


"Smettila di fare rumore e sparisci."


La lancia di Pon trafisse il clone.


"Ondata del Drago Pazzo!"


I piedi di Regas colpirono il petto del clone.


"…!"


Lo shock per i continui strattonamenti fu tale per il clone che dovette trattenersi dall’urlare.


"Arte della Spada di Pagma!"


Grid riuscì a completare la sua abilità più forte mentre i suoi colleghi guadagnavano tempo.


"Ondata della Cuspide Assassina Collegata!"


La potente abilità Assassinio continuò a trafiggere il corpo del clone, mentre una tempesta di lame di energia si sprigionava, intrappolandolo al suo interno. Mentre un fulmine rosso cadeva, il sangue usciva dalla bocca e dal petto del clone.






[Hai inflitto 2.395.700 danni al bersaglio.]






Fu un attacco travolgente! L'attacco di Grid sconvolse Chris, Pon e Regas, che avevano misurato la difesa del clone.


"Non è abbastanza…!"


Grid pensò che fosse un peccato. Si lamentò di Comando Divino per non essersi attivato in un momento tanto cruciale. Tuttavia, al momento era con i suoi compagni. Non c'era bisogno di preoccuparsi, perché tutto ciò che gli mancava sarebbe stato colmato da loro.


"Dammelo."


Peak Sword era ormai sceso a terra da quando Noe e Randy erano apparsi ed era in procinto di estrarre la spada. I suoi occhi brillarono intensamente mentre Iyarugt accumulava energia nel Fodero.






[Iyarugt, trasformato al 100% dal potere magico, è in uno stato di ebbrezza. Ha perso il suo ego ed è fuori controllo.]






[Le condizioni di utilizzo di Iyarugt sono state cambiate in "persona da sacrificare".]






[È impossibile evocare Iyarugt.]






[Il danno di Iyarugt è aumentato del 500%.]






"Annientamento."


La Spada della Parità, che aveva la maggiore potenza e velocità d'attacco tra tutte le abilità di Satisfy, emerse con una luce rossa. La spada di luce raggiunse il clone di Grid.


"…!"


Il clone era stato creato per resistere a Ondata della Cuspide Assassina Collegata, ma ora era scosso. Perse un braccio e inciampò.


"Lauel."


"Sì. Furia del Dragone della Tempesta."


Jishuka e Lauel unirono le forze. Lauel attivò l'abilità di un maestro del flusso e cambiò la direzione del vento, mentre le frecce di fuoco di Jishuka volarono nel forte vento e trafissero con precisione il clone. Il clone perse molto sangue. Poi Katz prese il controllo del suo sangue.


"Tornado di Sangue."


Raccolse tutto il sangue che aveva impregnato il terreno e lo usò come risorsa, riunendolo in una tempesta di sangue.


"Maestro!"


"Grid!"


Noe e i suoi colleghi inviarono un segnale a Grid. Non avevano bisogno di affrettarsi, perché Grid stava già usando Ondata della Cuspide Assassina Collegata. Aveva intenzione di uccidere definitivamente il clone intrappolato nella tempesta di sangue.


Ttang! Ttang! Ttang! Si sentì un rumore di martellate provenire dalla tempesta di fuoco. Grid si affrettò, ma era troppo tardi. Il clone confermò le informazioni sull'equipaggiamento di Grid con Occhi del Fabbro, poi usò l'abilità di produzione e riuscì a copiarlo.


Usò l'abilità Fortezza Errante del Valhalla dell'Affetto Infinito, l'armatura che conteneva la storia di Grid e Khan, e neutralizzò la tempesta di sangue e l'Onda Assassina Collegata.






Traduzione di Ilaria Santucci


Editing di E.C.
                                


                                



