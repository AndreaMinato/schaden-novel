---
title: Capitolo 91
pubDate: 2025-03-10T08:59:29.212Z
tags:
    - overgeared
---


[Critico!]


[L’effetto dell’opzione dei Guanti in Metallo Migliori è stata attivata, permettendoti di attaccare due volte l’obiettivo.]


[Hai inflitto 77.311 di danno all’obiettivo.]


“Kuaaaaak! Questo è ridicoloooo!”


Aveva sopportato i potenti attacchi di diverse persone e finalmente aveva avuto l’occasione di avanzare un vero e proprio contrattacco. Non immaginò che la sua caviglia potesse cedere all’ultimo momento! Malacus pensò che fosse ingiusto mentre andava incontro alla sua fine. E...


[Hai sconfitto il Sesto Servitore Malacus, che diffondeva il terrore nel mondo!]


[La reputazione all’interno del continente aumenterà di +3.000.]


[La Chiesa di Yatan ti sarà per sempre ostile.]


[L’affinità con la Chiesa di Rebecca è aumentata di +2.800. Visitare un Tempio di Rebecca ti farà ottenere grandi benedizioni.]


[L’affinità con la Chiesa di Dominion è aumentata di +1.500. Visitare un Tempio di Dominion ti farà ottenere grandi benedizioni.]


[L’affinità con la Chiesa di Judar è aumentata di +800. Visitare un Tempio di Judar ti farà ottenere grandi benedizioni.]


[Il potere della Chiesa di Yatan è estremamente indebolito dopo aver perso un sacerdote. Fino a che non verrà eletto un nuovo sacerdote, non avverrà un’ulteriore espansione delle loro forze.]


[Il leader del gruppo ‘Jishuka’ ha ottenuto 382 pezzi di oro.]


[Il leader del gruppo ‘Jishuka’ ha ottenuto 8 pietre sacre per il potenziamento di un’arma.]


[Il leader del gruppo ‘Jishuka’ ha ottenuto 10 pietre sacre per il potenziamento di un’armatura.]


[Il leader del gruppo ‘Jishuka’ ha ottenuto 3 pietre magiche rare.]


[Il leader del gruppo ‘ Jishuka’ ha ottenuto il Mantello di Malacus.]


[Il leader del gruppo ‘ Jishuka’ ha ottenuto la Maschera di Malacus.]


[Il leader del gruppo ‘Jishuka’ ha ottenuto la Sfera di Magia Nera.]


[Sono stati ottenuti 1.531.050 punti esperienza.]


[Sei salito di livello.]


“...!”


Grid guadagnò un’enorme fama e ottima affinità con ogni religione! Si sedette improvvisamente, frustrato. Il suo volto impallidì e cominciò a sudare. Poi, dopo un po’, aprì bocca.


“IO...”


“IO?”


Grid aveva completato la missione con successo, quindi l’attenzione di tutti era concentrata su di lui. Deglutirono, chiedendosi cosa avrebbe detto Grid, poi quest’ultimo parlò.


“O... Oggetti...”


“Oggetti?”


“Era stabilito che il leader del party avrebbe ottenuto gli oggetti...! Come ho potuto fare un simile errore?” Grid tremò e urlò a Jishuka. “Hey, Jishuka! Mi stavi mentendo? Avevi detto che gli oggetti sarebbero stati divisi. E invece? Stai cercando di raggirarmi? Eh? Non avrei mai pensato che dei top rankers avrebbero cercato di imbrogliare un utente di basso rango come me!”


“...”


Aveva uno sguardo selvaggio negli occhi. Siccome Grid aveva tenuto avidamente per sé tutti gli oggetti dopo il raid in doppio, Grid era nervoso pensando che la leader si sarebbe comportata come lui. Jishuka, che era rimasta colpita dal fatto che Grid fosse stato in grado di sconfiggere Malacus, nonostante fosse solo al livello 95, poté solo sospirare.


‘Che persona sgradevole.’


Ad essere sinceri, il cuore di Jishuka palpitava alla vista di Grid. Nel momento in cui provò disperazione all’idea che il rand fallisse, Grid aveva scatenato un ribaltamento della situazione, sembrando il personaggio di un film. Tuttavia, il raid era terminato, e la vera natura di Grid si era fatta di nuovo palese, facendo scomparire quel batticuore.


‘Basandosi sulle prime impressioni, la sua personalità è veramente orribile. Non mi piace.’


Grid si presumeva fosse una classe nascosta con eccellenti abilità da fabbro e con qualche capacità combattiva. Era molto più grande del creatore delle Speciali Frecce di Jaffa, che avevano cercato per così tanto tempo, facendo aumentare il suo desiderio di farlo entrare nella gilda. Tuttavia, era un po’ difficile a causa della sua indole.


‘Ha importanza se la sua personalità è buona? Tutto ciò di cui abbiamo bisogno è la sua abilità.’


Non aveva importanza che Grid fosse deludente. Anche se la sua personalità fosse peggiore, voleva comunque invitarlo nella gilda. Jishuka prese una decisione e rassicurò Grid. “Certo che manterrò la promessa, non preoccuparti. Ad ogni modo, è fantastico. Sei riuscito a eliminare Malacus.”


Anche gli altri membri della gilda dissero la loro.


“Sei davvero incredibile! Come fa la tua forza di attacco ad essere così alta nonostante tu sia di livello basso? E’ molto più della forza combinata di Toban e Vantner. Hahaha! F-fantastico!”


“Se non fosse stato per Grid, questo raid sarebbe sicuramente fallito. Sono impressionato dalla tua prestazione.”


“Magnifico...”


I membri della Gilda Tzedakah erano occupati a lodare Grid. Fra di loro, c’era la star globale, Laella. Era ancora giovane ed era emozionata perché Grid sembrava il protagonista di un film. Era carina con le guance tutte rosse.


Tuttavia, a Grid non importava di loro. Aveva timore che tutti i suoi oggetti sarebbero stati mangiati se non avesse fatto attenzione. “State cercando di farmi rilassare così da poter prendere gli oggetti? Vero? Dannazione! Pensate che ci caschi? Che marciume! Non fate resistenza! Per prima cosa, distribuiamo gli oggetti.”


‘Che persona sgradevole.’


Alla fine, l’atmosfera si calmò. Jishuka condivise le informazioni degli oggetti con tutti i membri del gruppo dopo aver valutato i tre oggetti.


[Mantello di Malacus]


Classificazione: Unica


Tenuta: 35/81      Difesa: 15


* Intelligenza +200


* Odore di Sangue


Un mantello magico che piaceva a Malacus. Originariamente la stoffa era blu, ma si è scolorita a causa del sangue di molte vergini.


Condizioni di utilizzo: Livello 200 o superiore.


Peso: 10






[Odore di Sangue]


Sprigiona sempre odore di sangue. È facile per l’indossatore diventare preda di bestie e mostri, e ferire le altre persone.






[Maschera di Malacus]


Classificazione: Unica


Tenuta: 11/20      Resistenza di Tutti gli Attributi: +5%


* Riduce il tempo di invocazione di magie del 20%


Una maschera nera usata da Malacus. Non ci sono dettagli particolare sul suo aspetto, ma Malacus la tratta come un tesoro.


Condizioni di Utilizzo: Livello 200 o superiore.


Peso: 1






[Sfera di Magia Nera]


Classificazione: Unica


Tenuta: 90/130      Danno Magico: +14%


Potenza d’attacco della magia nera: +20%


Numero di incantesimi che può conservare: 4


Una potente sfera utilizzata da prima che Malacus venisse nominato servitore di Yatan.


Condizioni di Utilizzo: Livello 200 o superiore. Intelligenza maggiore di 500.


Peso: 80






La Gilda Tzedakah portò la sua attenzione sulla maschera e sulla sfera.


“Gli effetti della maschera sono molto buoni.”


“Si. Il solo aumentare la resistenza di tutti gli attributi del 5% e abbreviare il tempo di lancio di incantesimi è fantastico. Sono effetti rari.”


“È incredibile che una maschera abbia questi effetti. Quasi tutte le maschere non ne hanno, perciò le persone le considerano dei semplici accessori.”


“La sfera non scherza.”


“Beh, il danno magico è basso per un oggetto di classe unica ma l’aumento della magia nera è enorme.  Più importante, ci si possono conservare quattro incantesimi...”


“Di solito le sfere non ne conservano solo due o tre?”


“Essere in grado di conservarne solamente tre è una truffa. Ma quattro incantesimi...”


“Sarebbe un peccato venderli entrambi. Dovrebbero usarli i membri della nostra gilda.”


C’erano soltanto due maghi nella Gilda Tzedakah. La maga mista seconda in classifica, Laella, e il primo mago del vento in classifica, Zednos. La gilda voleva distribuire la maschera e la sfera a queste due persone, ma avevano promesso una distribuzione 5:5 degli oggetti a Grid. Dovevano rinunciare ad una delle ricompense.


Tuttavia, Grid fece una richiesta inaspettata.


“Voglio il mantello.”


“Eh?”


Le loro espressioni erano di sorpresa, questo perché il valore del mantello era il più basso fra quello dei tre oggetti. Era utile che aumentasse l’intelligenza di 200, ma l’effetto di Odore di Sangue era un grosso svantaggio.


In genere, i mantelli erano oggetti con buoni effetti, a differenza delle maschere. Non era difficile trovarne uno migliore del Mantello di Malacus, allora perché voleva il mantello?


‘Cosa? Ci sta cedendo gli oggetti migliori di proposito? Dalla sua personalità non sembrava così.’


Grid sollecitò i membri della Gilda Tzedakah, che non riuscivano a rispondere velocemente poiché non conoscevano i pensieri di Grid.


“Cosa? Non è possibile? Voglio il mantello. Non vi basta pensare che nonostante voi lo abbiate combattuto, io gli ho dato il colpo di grazia? Onestamente, il raid sarebbe fallito se non fosse stato per me. E allora perché non volete darmi ciò che ho scelto?”


“Grid...”


Regas rivolse lo sguardo a Grid tristemente. Voleva dirgli di scegliere qualcos’altro perché il mantello era l’oggetto di meno valore. Tuttavia, non riusciva a proferire parola poiché temeva di danneggiare la gilda. Il suo volto divenne rosso e la sua coscienza era in lotta con la sua responsabilità.


‘Devo dirgli la verità.’


Dopo qualche minuto di conflitto, alla fine Regas non poté rinunciare alla sua coscienza e cercò di spiegare la cosa a Grid.


“Tra i tre oggetti, il valore del mantello è quello più basso. Vuoi comunque sceglierlo?”


Era stata Jishuka a parlare. Aveva detto la verità a Grid prima di Regas, che fu così orgoglioso di lei da farla sorridere briosamente.


D’altra parte, Grid era confuso.


‘Perché il valore del mantello è quello più basso?’


Grid la pensava in modo completamente diverso dalla Gilda Tzedakah. I suoi membri pensavano che gli effetti del mantello fossero buoni, ma non gradivano Odore di Sangue. Tuttavia, Grid pensava che quell’abilità fosse un grosso vantaggio.


‘Odore di Sangue non rende più facile dare la caccia ai mostri? Se così, il valore del mantello non dovrebbe essere uguale a quello della maschera?’


Era giusto. Grid aveva avuta una rara idea eccellente, e questo era prova che stesse crescendo.


Allora perché la Gilda Tzedakah non la pensava come lui? Non era davvero il caso. Ai membri di quella gilda non interessava il concetto della caccia in sé.


A differenza di Grid, erano di livello così alto da essere meno scrupolosi nel cacciare i mobs. Per migliorare le loro abilità combattive e il lavoro di squadra, si divertivano a cacciare mostri potenti in gruppo.


Tuttavia, siccome la vita di Grid era incentrata sull’essere un fabbro, non sentiva il bisogno di accrescere le sue abilità combattive e voleva solo crescere di livello velocemente. Oltretutto, la sua efficienza nella caccia era molto alta.


Data questa differenza di posizioni, Grid e la Gilda Tzedakah avevano delle mentalità diverse, e furono in grado di effettuare una contrattazione che soddisfacesse entrambe le parti.


“Voglio comunque il mantello.”


“Allora noi sceglieremo la maschera per prima. E per quanto riguarda la sfera? Se possibile, vorremmo avere anche quella.”


“Soltanto se mi darete dei soldi.”


“Va bene. Ti daremo l’equivalente in oro della metà del valore della sfera.”


Malacus era diverso dai comuni mostri boss che si rigeneravano periodicamente: lui era un mostro boss speciale che non risorgeva dopo la morte, quindi una quota esatta per i suoi oggetti non esisteva.


“In questo caso, dobbiamo usare la casa d’aste. La registreremo per 48 ore e poi la ritireremo una volta passate 47 ore e 59 minuti.”


Grid si sentì riluttante mentre ascoltava la spiegazione di Jishuka, “Non si dovrebbe pagare una multa se cancelli la registrazione di un oggetto all’asta poco prima che questa finisca? La multa...la dovrò pagare io?”


“Siamo disposti a pagarla noi.”


“Uhm... Allora, la divisione delle pietre di potenziamento e delle pietre magiche...”


Le pietre sacre di potenziamento avevano un valore di 1.200 monete d’oro ciascuna, le pietre magiche rare 4.000 ciascuna.


“Ci sono un totale di 18 pietre di potenziamento e 3 pietre magiche, quindi il valore stimato totale è di 33.600 pezzi di oro... Dividiamo questo...”


Grid era impegnato a calcolare il denaro quando Jishuka fece qualcosa che lo stupì. Gli consegnò tutte le pietre, sia di potenziamento che magiche.


“...Eh?”


Jishuka sorrise davanti ad uno sbalordito Grid. “Il raid sarebbe fallito se non fosse stato per te. Queste non dovrebbero appartenerti?”


Il volto sorridente di Jishuka era così bello che Grid lo fissò con un’espressione stupita per un po’, poi Jishuka lo salutò, “Dividiamoci e rincontriamoci fra tre giorni, dove ti consegnerò l’oro pattuito.”


“S-sì... Okay, ho capito.”


“Grid, ho molte cose da fare oggi, quindi facciamo una pausa e cercheremo il tuo oggetto rubato domani.”


“Regas, continuerai ad aiutarmi?”


“Certamente! Ho promesso di aiutarti, e lo farò fino alla fine! Allora, io vado!”


Jishuka, Regas e gli altri membri della Gilda Tzedakah lasciarono Grid.


“Hmmm.”


Allora Grid si fermò davanti alla caverna dove si trovava Malacus.


‘Cosa stava facendo qui?’


Che ci fossero dei tesori nascosti?


“Heh...Questa caverna stimola gli istinti di un cacciatore di tesori.”


Grid ebbe il desiderio di esplorare quella grotta, dopo aver trovato il Libro Raro di Pagma nella Caverna all’Estremità Nord.


‘Di certo non ci sarà nulla di pericoloso visto che Malacus non c’è più?’


Grid si intrufolò nella grotta, che era abbastanza piccola e illuminata da fiaccole.


“Eh?”


Accadde dopo aver fatto circa 10 passi. Grid entrò nella grotta e vi trovò imprigionata una bellezza dai capelli argentei. Era Irene, la signora di Winston.


“Ah, ecco cosa era successo.”


Aveva creato lo Scudo Divino, ed era stato derubato da un subordinato di Malacus. Quando questi aveva fatto la sua comparsa, molti soldati nel Castello di Winston erano stati uccisi. Nel bel mezzo del caos, Irene era stata catturata.


“Uh...m?”


Forse aveva sentito Grid parlare? Irene riprese conoscenza e aprì lentamente gli occhi. Trovò Grid e sorrise sollevata, prima di cominciare a singhiozzare.


“Eri tu... Colui che ha aiutato Doran e mi ha salvata... Adesso mi hai salvata di nuovo...”


‘Doran? Colei che Doran voleva salvare era Irene?’


Non appena Grid scoprì l’identità di Irene, spuntò una notifica molto familiare.


[È stata generata una missione.]




Traduzione di MoonRoro29


Editing di Libusemumei
                                


                                



