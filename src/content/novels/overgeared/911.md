---
title: Capitolo 911
pubDate: 2025-03-20T11:48:41.523Z
tags:
    - overgeared
---


Dopo la fine dello scontro tra Grid e il clone, l’ex Cavaliere Rosso Singuled parlò al re di Murray.


“Vi ringrazio per il vostro aiuto. Vostra Maestà, non dimenticherò la grazia che avete mostrato nei miei confronti, fino al giorno della mia morte.”


“…”


Il giovane re era dispiaciuto che Singuled se ne andasse. Era rimasto per dieci anni nel suo regno ed era una persona che il re non voleva veder partire. Desiderava che Singuled rimanesse nel suo regno e che combattesse per lui e per il suo popolo.


“Sì.”


“Abbiate cura di voi.”


Il re di Murray non diede voce ai suoi pensieri. Ricordò il giorno in cui aveva incontrato Singuled per la prima volta, che all’epoca era ferito, e cercò di sorridergli nel modo più cortese possibile. In quanto re di una piccola nazione sapeva che non aveva il diritto di tenere lì Singuled per sempre.


“…”


Il cuore di re si scaldò guardando Singuled. Era stato abbandonato dalla nazione a cui aveva dedicato la sua vita, aveva subito ferite sia fisiche che psicologiche e aveva vagato per il Continente finché non fu stato salvato dal re di Murray. Il re era un uomo virtuoso e quando seppe che Singuled era uno dei Cavalieri Rossi che avevano perseguitato il suo regno non lo incolpò dell’accaduto e affermò che “il passato è passato”.


Singuled ricordava chiaramente di aver avuto conversazione con il re.


“Maestà, partirò quando le mie ferite saranno guarite.”


“Perché?”


“L’Impero scoprirà che io mi trovo qui e questo farà soffrire voi e il vostro popolo.”


“Non c’è nulla da scoprire. Tutto quello che dobbiamo fare è tenere la bocca chiusa.”


“In passato l’Impero ha corrotto nobili provenienti da tutte le nazioni con il suo enorme potere e le sue vaste risorse. L’Impero mi troverà sicuramente nel Regno di Murray…”


“No. I miei subordinati non sono attaccati al denaro e al potere. Noi siamo uniti dalla fiducia.”


“…”


Singuled pensò che quella persona fosse un giovane re ignaro di quanto fosse crudele il mondo. Come potevano centinaia di nobili, ognuno con ideali e ambizioni diversi, essere uniti dalla fiducia? Pensò che l’Impero avrebbe presto scopertola sua posizione e che sarebbe stato meglio andarsene prima che il Regno di Murray fosse danneggiato. Tuttavia, erano trascorsi undici anni e l’Impero non aveva ancora scoperto la sua posizione. Stranamente, nessuno aveva fornito informazioni su Singuled.


Il Regno di Murray era davvero unito. Indipendentemente dallo status sociale, i sudditi erano fedeli al re e amavano il loro paese, un paese davvero meraviglioso. Era completamente diverso dall’Impero, dove il tradimento era una cosa comune e le cospirazioni frequenti.


“…Maestà.”


Prima di partire, Singuled fece una promessa al re.


“Se sarò ancora vivo dopo che avrò risolto i miei problemi, ritornerò. Ora, il Regno di Murray è la mia casa.”


Doveva capire il processo dietro il suo abbandono e cercare vendetta: la caduta dell’Impero o la morte di Singuled. Questi erano gli unici finali possibili, anche se era impossibile immaginare il declino dell’Impero che aveva dominato il Continente per centinaia di anni.


Il re voleva tenersi stretto Singuled, ma conosceva i suoi desideri e doveva fare il tifo per lui. Ricordò il re dai capelli neri che osservava dalle mura del palazzo e pregò.


<em>‘Re di Overgeared. Ti prego, proteggi Singuled con il tuo valore.’</em>


Infatti, il re di Murray non aveva gioito per la nascita del nuovo Regno di Overgeared. La sua esistenza avrebbe rovesciato la struttura di potere esistente e fornito all’Impero la scusa per una guerra. Il Continente sarebbe stato travolto da un vortice bellicoso a causa del Regno di Overgeared.


Ma cos’era reale? Il Regno di Overgeared era più forte di quanto tutti si aspettassero e costruì una struttura di potere più robusta. Lo slancio dell’Impero diminuì e il Continente accolse il Regno di Overgeared. I piccoli paesi soffocati dalla tirannia dell’Impero ebbero così spazio per respirare.


“Invia un delegato al Regno di Overgeared.”


“Avete intenzione di rivendicare le perdite causate da questa battaglia?”


“No.”


Dopo la partenza di Singuled, il re comunicò ai suoi subordinati il suo pensiero.


“Il Regno di Murray non verserà più tributi all’Impero e diventerà un alleato del Regno di Overgeared.”


Il barone Cudan, che in passato era andato alla cerimonia di fondazione del Regno di Overgeared, aveva fatto questo ragionamento:


<em>‘Un singolo soldato del Regno di Overgeared era più forte di molti cavalieri degli altri regni. La loro forza era semplicemente inimmaginabile. Non c’era dubbio, il Regno di Overgeared sarebbe diventato una grande potenza, quindi avrebbero dovuto considerare di mantenere un buon rapporto con il Regno di Overgeared.’</em>


Tuttavia, le affermazioni del barone Cudan erano così assurde che in quel momento il re e i nobili non poterono prendere una decisione. Ora la storia era diversa. Quella volta, il re di Murray aveva sentito parlare del soldato di Overgeared che aveva combattuto contro Singuled ed aveva visto con i propri occhi la potenza combattiva del re di Overgeared e dei nobili che avevano gettato la capitale nel caos.


Il Regno di Overgeared era una nuova speranza.






***






<em>‘L’atmosfera è peggiore del previsto.’</em>


Haster stava accompagnando Asmophel. Lo seguì e venne informato riguardo la posizione degli ex Cavalieri Rossi. Era un compito che Asmophel stava svolgendo per Grid e il Regno di Overgeared, ma Haster non era un volontario. Non aveva motivo di aiutare il Regno di Overgeared, né si sentiva in obbligo. Stava aiutando Asmophel per motivi personali.


Haster doveva incontrare un ex Cavaliere Rosso e vincere contro di lui per completare la sua missione di classe. Doveva completarla per attivare tutte le abilità di Saggio Rosso. La difficoltà consisteva nello scoprire i talenti degli ex Cavalieri Rossi, dato che c’erano così tante variabili ed era per quel motivo che aveva usato Asmophel. Prima avrebbe indotto Asmophel e l’ex Cavaliere Rosso ad affrontarsi, permettendogli di identificare le abilità dell’avversario, poi, avrebbe sfidato Asmophel.


Stranamente, non era facile affrontare un ex Cavaliere Rosso.


“…”


Asmophel, Haster e Singuled. L’atmosfera che li circondava mentre camminavano per strada era imbarazzante. Asmophel camminava rivolto in avanti, mentre Singuled guardava Asmophel come se fosse sporco. L’atmosfera era così cupa e minacciosa che Haster sarebbe stato respinto se avesse chiesto un duello con Singuled.


<em>‘Possiamo combattere solo se lo attacco, ma… non voglio forzare i colleghi del Maestro a odiarmi. Me la prenderò con calma. A proposito, il Regno di Overgeared…’</em>


Asmophel disse che avrebbe portato Singuled nel Regno di Overgeared, poi avrebbe cercato il resto dei cavalieri, costringendo così Haster ad assecondarlo.


Il Regno di Overgeared. Che aspetto aveva il primo regno costruito da un giocatore? Era così vivace come aveva visto tramite i media? Oppure la stampa aveva esagerato? Haster aveva passato sette anni sui monti di Satisfy, perciò era curioso. Era eccitato come un bambino, il che era naturale.


Haster stava per iniziare la sua ‘prima avventura’ con Asmophel. Sì, Haster si era allenato solo negli ultimi anni. Non aveva mai sperimentato cose diverse, a differenza degli altri Cinque Miracoli come Grid, Kraugel e Agnus.


Tuttavia era stato pesante. A pensarci bene doveva esser stato un inferno ripetere le stesse cose ogni giorno, 365 giorni all’anno per sette lunghi anni. Gli altri Cinque Miracoli erano stati esposti ad ogni tipo di stimolo ed emozione, mentre Haster sopportava quell’allenamento ogni giorno e ripeteva la stessa routine senza alcuno stimolo.


Il piacere del gioco… non l’aveva provato. In effetti, gli ultimi anni sono stati così duri che qualche volta avrebbe voluto rinunciare. Tuttavia, Haster era paziente e poteva diventare un Saggio Rosso.


<em>‘Non credo che i miei sforzi siano stati particolarmente difficili rispetto a quelli di Grid e Kraugel. Semplicemente non sarebbero stati così felici. Le difficoltà accompagnano gli sforzi e ognuno ha avuto le sue difficoltà.’</em>


Nonostante il suo orgoglio, Haster non sminuiva gli altri per avvalorarsi. Infatti, era rimasto impressionato dalle abilità di Grid. Lo aveva visto combattere contro il clone e ero lo considerava come un giocatore di alto livello.


<em>‘Rispetto alla Competizione Nazionale dell’anno scorso, Grid ora è completamente diverso. Il suo tasso di crescita è ineguagliabile.’</em>


30%. No, 20%.


<em>‘Non è nemmeno questo. È il 10%.’</em>


Quella era la probabilità che Haster vincesse se avesse combattuto contro Grid. Haster ritenne che per lui fosse difficile battere l’attuale Grid.


<em>‘Sempre se quanto mostrato durante lo scontro contro il clone è tutto ciò di cui è capace.’</em>


Haster diede una rapida occhiata e capì che Grid non aveva usato tutta la sua potenza contro il clone. Sì, proprio come alle finali PvP della Terza Competizione Nazionale…


“Ehi.”


“Sì.”


Haster, che stava camminando pensieroso, risposte immediatamente. Singuled lo guardava con sospetto.


“Perché stai ridendo da solo?”


“… Ah, stavo ridendo?”


Era troppo eccitato dallo stimolo tanto atteso. Haster si calmò e rispose,


“Penso di aver trovato un nuovo rivale.”


Nella storia ci sono stati numerosi giocatori professionisti e quelli con grandi risultati sono diventati delle leggende. Il vecchio giocatore professionista coreano,che era una delle più grandi leggende, era ammirato dal dio dell’assassinio del Regno di Overgeared. Tuttavia, non c’era un vincitore eterno tra le leggende e quelle rispettate e amate avevano assaggiato la frustrazione e la sconfitta.


Haster era diverso. Durante la sua carriera, Haster non aveva mai sperimentato sconfitta, difficoltà o frustrazione, solo la vittoria. Nei giochi FPS era una leggenda tra le leggende.


<em>‘Ovviamente.’</em>


La presenza di Kraugel, che si trovava in un lato della mente di Haster, svanì gradualmente prima di essere sostituita da Grid.


<em>‘Io continuerò la leggenda in Satisfy.’</em>


Haster promise di diventare più forte e di superare Grid, un giorno. Il suo scopo non era distruggere l’autorità di Grid, voleva solo sfidare il suo record. Non se ne rese conto dopo aver sconfitto Kraugel con relativa facilità. Contrariamente alla credenza popolare, Kraugel aveva familiarità con la sconfitta, ma sapeva che era un’esperienza necessaria per la propria crescita.


Perché? Haster aveva frainteso: pensava che Kraugel fosse un genio del suo stesso tipo.






***






La tomba dei mostri con tre occhi. Kraugel spazzò via centinaia di mostri e aprì gli occhi dopo un breve momento di meditazione.


“10%.”


Il Saggio Rosso Haster. La barriera gigante che aveva bloccato Kraugel negli ultimi mesi era stata completamente infranta. I mostri a tre occhi appena rinati non riuscivano a schivare le lame di pietra che spuntavano dal terreno e morivano. Fu un annientamento istantaneo.


Il cielo caduto si stava riprendendo, lentamente ma inesorabilmente.






Traduzione Deborah Gregoli


Editing di E.C.
                                


                                



