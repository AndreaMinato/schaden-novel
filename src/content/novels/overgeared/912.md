---
title: Capitolo 912
pubDate: 2025-03-20T11:48:41.523Z
tags:
    - overgeared
---


“Cavaliere della Distruzione Singuled, sei il benvenuto.”


“… ?”


Quella persona conosceva il suo nome divenuto un tabù e ormai dimenticato? Singuled rimase sconcertato quando arrivò nel Regno di Overgeared con Asmophel e il suo amico. La persona che si fece avanti era in qualche modo familiare. Quegli occhi profondi che sembravano vedere attraverso di lui… erano insoliti.


“… Mercedes?”


Sembrava calzarle a pennello. Era diventata da tempo una signora, ma più la guardava più i ricordi si facevano vividi. L’aiutante del Capitano Piaro… non era una persona leale? Allora, perché si trovava nel Regno di Overgeared? Confuso, Singuled dubitava dei suoi ricordi.


“Sono onorato che ti ricordi.”


La bellissima donna dai capelli bianchi non negò ed ammise di essere Mercedes.


Singuled era furioso.


“Accidenti a quell’Asmophel…! È una trappola!”


I suoi occhi divennero affilati come quelli di un lupo ed estrasse la spada. Aveva sempre raccolto informazioni sull’Impero durante la sua permanenza nel Regno di Murray, quindi sapeva che Mercedes, l’aiutante di Piaro, era diventata Primo Cavaliere dei Cavalieri Rossi. Singuled aveva frainteso, pensava che Mercedes fosse venuta ad arrestarlo e aveva persino dubitato del rapporto tra l’Impero e il Regno di Overgeared.


“L’Impero ha chiesto una tregua con il Regno di Overgeared? Una tregua?! Ha! È tutta una finta e in realtà il Regno di Overgeared è un tributario dell’Impero!”


Mentre gridava, Singuled emise un intento omicida.


“Per tua informazione, al momento sto servendo il re di Overgeared.”


“Cosa?”


La ridicola spiegazione di Mercedes frenò l’intento omicida di Singuled. Asmophel dichiarò a quel Singuled confuso ed esitante Singuled,


“È la verità. Lei non è più un Cavaliere Rosso.”


“E ti aspetti che creda a queste sciocchezze?”


Singuled aveva sentito le numerose storie su Mercedes che combatteva per l’Impero. Eppure, il miglior segugio dell’Impero l’aveva lasciato per servire il Regno di Overgeared? Impossibile.


“È vero.”


“C-capitano!”


Il Grande Spadaccino Piaro, in cui Singuled riponeva la massima fiducia, sembrava dare peso alle affermazioni di Mercedes.


“Singuled, sei piuttosto vecchio ormai.”


“… Capitano!”


Singuled non aveva più dubbi. Non riuscì a trattenere le lacrime mentre abbracciava Piaro. Il precedente Cavaliere della Distruzione, che massacrava ogni nemico dell’Impero ed era oggetto di terrore, era diventato un mite agnello di fronte a Piaro.


“Hai incontrato molte difficoltà. Hai vissuto un momento davvero difficile.”


Ormai erano entrambi colleghi di mezza età e Piaro sapeva quanto Singuled avesse sofferto, dato che si era trovato nella stessa situazione.


“Capitano! Capitano! Sob! Sob sobsob!”


Piaro guardava il tramonto con gli occhi arrossati mentre Singuled piangeva tra le sue braccia. Asmophel guardava a terra e non riusciva ad alzare la testa. Il cuore di Mercedes soffriva mentre lei assisteva alla tristezza dei vecchi eroi.






***






[La benedizione della dea è stata utilizzata.]






[(Combattimento contro le Divinità) L’Abilità Maestria del Fabbro Leggendario è stata migliorata.]






[(Combattimento contro le Divinità) L’Abilità Maestria del Fabbro Leggendario si è evoluta in – Genuina Abilità Maestria del Fabbro Leggendario.]






[(Combattimento contro le Divinità) Genuina Abilità Maestria del Fabbro Leggendario.]






[Il pulsante di riproduzione è stato abilitato e il tempo necessario per creare un oggetto è stato notevolmente ridotto.


Verranno prodotti un minimo di oggetti leggendari.


C’è una probabilità piuttosto alta di produrre oggetti unici.


C’è una certa probabilità di produrre oggetti leggendari.


Se si verificano certe condizioni, c’è una rara possibilità di produrre un oggetto valutato come riproduzione o come leggendario.


Tutte le statistiche di un oggetto prodotto aumenteranno del 30%.


Quando si producono oggetti leggendari, tutte le statistiche aumenteranno permanentemente di +20 e la reputazione in tutto il continente aumenterà di +1000.


Ogni volta che si creano tre oggetti leggendari, si verificherà qualcosa di speciale.


L’abilità migliorata è fissata a livello master.]






Ttang!


Grid si scrollò di dosso la tentazione dei Sette Santi Maligni e pulì la Prima Spada Sacra. Non esitò dopo aver ricevuto due benedizioni della dea e procedette a migliorare la sua abilità di fabbro come previsto. Ora teneva in mano il Martello del Fabbro che Si Erge Contro gli Dei.


<em>‘Produzione automatica!’</em>


Grid era eccitato. Finalmente poteva produrre oggetti automaticamente come tutti gli altri.


<em>‘</em><em>Per prima cosa, seleziona il metodo di produzione e prepara i materiali per la produzione. Poi, premi il pulsante di produzione.</em><em>’</em>


Grid lesse la guida del fabbro principiante e scelse di fare uno degli oggetti prodotti in massa da Grid. Preparò i materiali necessari e cliccò il pulsante che galleggiava su un lato del campo visivo.


Poi…!






[La produzione dell’oggetto è iniziata.]






Ttang! Ttang! Ttang!


Accadde qualcosa di incredibile. Il corpo di Grid si muoveva da solo per alzare la temperatura della fornace, fondere il ferro e poi eseguire il martellamento. Non doveva pensare, perché il suo corpo si occupava di tutto.


Ttang! Ttang! Ttang!


<em>‘Non è troppo facile?’</em>


Grid lo ammirava. Fino ad allora, aveva fabbricato oggetti manualmente e aveva troppe cose di cui preoccuparsi, dal controllo della temperatura del fuoco e della qualità del martellamento alla tempistica della tempra e al mantenimento delle specifiche degli oggetti. Aveva trascorso ore o giorni a realizzare un oggetto, logorando corpo e mente.


Tutto quello però sarebbe cambiato ora che poteva creare automaticamente un oggetto. Grid non doveva preoccuparsi di nulla. Risparmiava un sacco di energie mentali, perché il suo corpo creava gli oggetti per lui.


<em>‘Wow. Gli altri fabbri hanno una vita così facile…?’</em>


Era rilassato. Quel metodo era troppo facile. Il suo corpo si muoveva con impeto ma gli sembrava che stesse andando al rallentatore.


<em>‘Tutto questo mi può aiutare?’</em>


L’unico talento di Grid era il duro lavoro. Credeva che gli altri lo avrebbero raggiunto non appena avesse smesso di provare.


“…”


Grid aveva un po’ di tempo per pensare e decise di sfruttarlo mentre il suo corpo stava creando un oggetto.


<em>‘Mi eserciterò nel triplo lancio.’</em>


Triplo lancio!


Si trattava di un’opzione molto potente legata al leggendario Bastone di Belial. Permetteva di lanciare tre incantesimi allo stesso tempo. Poteva lanciarne tre nel tempo impiegato dagli altri per lanciarne uno.


<em>‘È una truffa bella e buona.’</em>


Tuttavia, c’era un problema. Per usare il triplo lancio doveva pensare a tre incantesimi allo stesso tempo. Ad esempio, se voleva lanciare Missile Magico, Taglio di Vento e Palla di Fuoco, doveva ricordare nella sua mente i tre nomi di ‘Missile Magico, Taglio di Vento e Palla di Fuoco’ nello stesso momento. Ovviamente era un compito difficile.


<em>‘Ho avuto la fortuna di riuscire a realizzare il doppio lancio, il triplo è un campo in cui non posso riuscire basandomi sulla fortuna.’</em>


Prendi una persona a caso e falla provare. No. Se si chiedesse alla gente di ricordare nella loro testa tre delle loro celebrità preferite allo stesso tempo, quanti ci riuscirebbero? Scommetteva che 100 su 100 avrebbero fallito. Pertanto, Grid sostenne che il triplo lancio fosse un ambito in cui si doveva allenare. Non avrebbe mai ottenuto l’abilità necessaria se non si fosse esercitato più e più volte.


<em>‘Missile Magico, Palla di Fuoco, Coppa di Fagioli… Missile Magico, Biraaa, Vento… Missile Magico, Pira…! Dannazione!’</em>


Ttang! Ttang! Ttang!


Mentre lui ripeteva continuamente questi nomi nella sua testa, il suo corpo si muoveva da solo per creare oggetti. I suoi pensieri continuavano ad essere rovinati, rendendo Grid completamente frustrato. Il sudore gli scorreva lungo il corpo ed era irritato e nervoso fino alle lacrime.


‘Missile Magico, Palla di Fuoco, Vento… Magia… Fuoco… Vento…’


Tuttavia, continuò a esercitarsi senza arrendersi. Non importava cosa provasse, ripeté ancora e ancora. Sapeva di non poterci riuscire da un giorno all’altro, quindi cercò di perseverare senza innervosirsi.






***






“Sì, il re del Regno di Murray…”


Nei vasti campi agricoli, Piaro e Singuled conversavano seduti uno accanto all’altro. Piaro era profondamente grato al re di Murray per aver aiutato Singuled, mentre lui provava sentimenti contrastanti dopo aver appreso la verità dietro il tradimento di Asmophel dei Cavalieri Rossi.


“Tuttavia… non posso perdonare Asmophel.”


Singuled ricordava ancora vividamente quel periodo. Le famiglie catturate e giustiziate… Il traditore Asmophel che puntava la spada contro Singuled e i suoi compagni… Quelle scene infernali non lasciavano mai la sua mente, un incubo che si ripeteva ogni notte.


“Io… Io…”


Avrebbe piantato una lama nel cuore di Asmophel e dell’Imperatore. Quello era stato questo il desiderio di Singuled negli ultimi dodici anni. Anche se aveva scoperto la verità, non poteva perdonare Asmophel.


“Non ti sto dicendo di perdonarlo.”


Disse Piaro appoggiando la mano sulla spalla di un Singuled, arrabbiato, confuso, agitato e addolorato.


“Neanche Asmophel vuole essere perdonato. Tuttavia, devi saperlo… La mano di Asmophel è stata mossa dall’Imperatrice. È lei il nostro vero nemico.”


“…”


“Il destino di Asmophel verrà deciso dopo essersi vendicati dell’Imperatrice.”


“… Sì, ho capito.”


Il vento soffiava. I campi di grano dorato oscillavano come un’onda, mentre le foglie delle piante di patate arcobaleno svolazzavano, attirando gli uccelli. Un falco scese dal cielo e afferrò una foglia di patata arcobaleno prima di riprendere il volo.


<em>‘Piaro…’ </em>


Il Saggio Rosso Haster stava guardando Piaro. Il grande spadaccino che vantava una delle migliori tecniche di spada, il pilastro amato e rispettato dall’Imperatore e dai cittadini dell’Impero…


Piaro, colui che il suo maestro Winfred continuava a lodare, rendeva Haster nervoso.


<em>‘Era più attivo di Grid nel raid di Belial.’</em>


Essendo un PNG che cresceva costantemente, non doveva essere più forte del clone di Grid? La mente e il corpo di Haster si scaldarono. Haster non vedeva l’ora di conoscere le opportunità di apprendimento e le ricompense che avrebbe potuto ottenere dal confronto con una vera potenza.


<em>‘Ci sarà una svolta se affronterò i Cavalieri Rossi. Posso raggiungere un livello paragonabile a quello di Grid</em> <em>prima della Competizione Nazionale.’</em>


Se avesse perso, avrebbe potuto semplicemente sfidare di nuovo Piaro.


<em>‘Allora, iniziamo.’</em>


Haster si fece avanti per chiedere un duello a Piaro. Nel momento in cui Haster stava per raggiungere il luogo dove Piaro era seduto…


“Ehi, perché stai calpestando un germoglio?”


Chiese un contadino seduto in un angolo del campo, afferrando Haster per la caviglia.


“…?”


Haster si fermò e guardò in basso. Si rese conto che stava per calpestare una foglia blu.


“Mi dispiace.”


Haster era un giocatore professionista e credeva che non ci fosse distinzione di status tra le diverse occupazioni. Inoltre, non era prevenuto contro i PNG, perché aveva trascorso moltissimo tempo con il suo mentore Winfred. Si scusò educatamente anche se l’altra persona era un contadino PNG. Haster chinò la testa e fece un passo indietro.


“Cosa? Lo stai calpestando di nuovo?”


Parlò di nuovo il contadino. Haster spostò in fretta i piedi.


Il contadino, però, era già arrabbiato.


“No. Prima di tutto perché sei qui? Perché un estraneo si nasconde in questi campi? Sei una talpa mandata dall’Impero?”


Il contadino che ringhiava togliendosi il cappello di paglia non era un PNG, ma un giocatore. Il suo ID era Hurent. Haster conosceva questa persona.


<em>‘Maestro dell’Aura?’</em>


Perché Hurent, il giocatore con una sola cifra scomparso improvvisamente molti anni prima, lavorava lì nei campi? Hurent guardò con sospetto lo sconcertato Haster.


“Sei una spia, vero? Ti stavi avvicinando a Piaro come un ratto. Sei un assassino mandato a fargli del male?”


“No. Perché fai supposizioni così irragionevoli? Voglio chiedergli un duello, non assassinarlo…”


“Cosa? Un duello? Chi sei tu? Haster? Pensi che Piaro abbia abbastanza tempo libero per affrontare della spazzatura come te?”


“… Spazzatura? Non hai mai sentito il mio nome?”


“Devo ascoltarlo una seconda volta?”


“Huh?”


Haster era uno dei migliori giocatori professionisti della storia. Per Haster era motivo di orgoglio. Credeva che chiunque amasse giocare dovesse conoscere la sua faccia e il suo nome. Tuttavia, Hurent non lo conosceva e questo fece incrinare il suo orgoglio come un vetro rotto. Hurent ingoiò la patata e attaccò Haster, scambiandolo fermamente per un nemico.


Haster non sentì il bisogno di chiarire il fraintendimento.


“Prima devo insegnarti le buone maniere.”


“Un assassino che si intrufola nei campi altrui vuole parlare di buone maniere?”


A dirlo fu Hurent, che aveva guidato un esercito per invadere il Regno di Overgeared. La pazienza di Haster arrivò al limite. La vena sulle tempia pulsava mentre estraeva la spada. Quello era il momento in cui uno dei Cinque Miracoli e la persona con il potere di sconfiggere Kraugel emergevano nel mondo sul serio.


Tuttavia, il suo avversario non era ingenuo. Hurent era stato un candidato a Maestro della Spada, poteva manipolare liberamente l’aura, ed era stato allenato da Piaro nel corso degli anni. Era una persona scelta da Piaro.


“…?!”


Haster venne colpito da un sokuri<sup>1</sup> e sentì un dolore vertiginoso. Il sokuri era troppo leggero e volò via senza far rumore. Di fronte a quelle traiettorie imprevedibili e all’inaspettata forza distruttiva Haster sentì un brivido scendergli lungo la schiena.


“Sei uguale a noi…!”


“Cosa intendi per noi? Serpente di Aura!”


“…Ah!”


I campi tremarono. In lontananza, Piaro stava ridendo di gusto.


“Quello Hurent… vuole aumentare il suo carico di lavoro domani. È un contadino esemplare.”






<sup>1 </sup>Sokuri = Cestino intrecciato usato in Corea per filtrare i cereali lavati, asciugare le verdure o scolare il cibo fritto.






Traduzione di Deborah Gregoli


Editing di E.C.
                                


                                



