---
title: Capitolo 913
pubDate: 2025-03-20T11:48:41.524Z
tags:
    - overgeared
---


La classe nascosta di tipo crescita, Maestro dell’Aura, aveva portato all’estremo il potenziale dell’aura.


L’aura di Hurent andava ben oltre il semplice rafforzamento delle armi o l’amplificazione del potere di un’abilità. Poteva trasformare liberamente l’aura in una certa arma o rilasciarla sotto forma di respiro di drago. In effetti, poteva anche lasciare un marcatore di aura su tutte le creature viventi ed evocare l’aura in quel punto, provocando ogni genere di variabile in combattimento. Sì, un Maestro dell’Aura non aveva limiti. Hurent era forte.


Diversi anni prima, durante l’invasione di Reidan, aveva già superato la categoria di giocatore. All’epoca, la S.A. Group aveva stimato che la forza di Hurent fosse allo stesso livello di quella di Kraugel, che era diverse volte superiore a quella che aveva Grid allora. Proprio così. Hurent era una delle cinque persone che Lim Cheolho chiamava ‘i Cinque Miracoli’.


Tuttavia, in seguito Hurent incontrò Grid, che aveva avuto una rapida crescita durante la Prima Competizione Nazionale. La classe Maestro dell’Aura di Hurent non era ancora completa, così venne sconfitto in modo futile. Dopodiché, la sua reputazione si abbassò rispetto alle sue abilità.


Infatti, la popolarità di Hurent era stata alta solo durante i primi giorni di Satisfy. Adesso, invece, non era diverso dalla spazzatura. Erano in pochi a ricordarsi di Hurent dopo che aveva lasciato la classifica qualche anno prima. Quando lo ricordavano, era spesso come l’uomo dei ‘cinque secondi’.


“Sei uguale a noi…!”


La forza di Hurent rimase intatta. Anzi, era un po’ più forte di prima. Il ‘noi’ di Haster si riferiva a sé stesso, Grid, Kraugel, Agnus e gli altri giocatori più bravi.


“Cosa intendi per ‘noi’? Serpente di Aura!”


Anni prima Hurent aveva combattuto contro Piaro ed era stato costretto a partecipare al lavoro nei campi. Ora trasportava il grano e lavorava con la zappa sotto il sole cocente, il che aveva provocato una crescita estrema. La sua forza muscolare era come quella di Grid, la sua improvvisazione era come quella di Kraugel e nel controllo dell’aura quasi fosse una creatura vivente era al pari di Agnus.


L’aura di Hurent prese la forma di un serpente, che volò dalla punta delle sue dita e attraversò i campi. Il percorso che prese nel rigoglioso campo di grano era difficile da vedere e prevedere, una forma di attacco che non si poteva evitare o da cui ci si poteva difendere. Tuttavia, la grande abilità uditiva di Haster lo portò a usare la Coltre di Ghiaccio per bloccare accuratamente il serpente.


“Non sei spazzatura.”


Hurent non si limitava a lavorare nei campi. Alla fine della giornata correva verso i terreni di caccia e alzava costantemente il livello delle sue abilità di aura. Si meravigliò della solidità della barriera di ghiaccio di fronte all’aura che infliggeva un danno fisso di 9.900 punti ignorando la difesa del bersaglio.


Ora Hurent prestava attenzione al nome e al volto di Haster.


“Eri un golfista professionista?”


“Un giocatore!”


Era una provocazione di bassa lega, ma Haster non riuscì a non cascarci. Il problema era il suo orgoglio eccessivo. Haster, idolo di molti giovani e leggenda che non aveva mai perso, non riusciva a non cadere nelle provocazioni da quattro soldi. Non aveva dimestichezza con le maniere forti e non poteva non tenerne conto. Così, utilizzò la Danza della Redenzione e mancò qualcosa. Era il segno nero sulla barriera di ghiaccio che veniva ancora mantenuto!


“…?!”


Haster stava cercando di creare un pilastro di pietra con la Danza della Redenzione quando il suo volto si corrugò come un pezzo di carta. Dalla barriera di ghiaccio sul suo lato proveniva un leggero rumore di crepe e sporgeva un’aura affilata come un coltello.


“Keuk…!”


Haster riuscì a evitarla, ma dovette fermare la Danza della Redenzione. Fu un’occasione persa per prendere il controllo dello scontro. Haster si stava muovendo velocemente quando una nuova aura entrò nel suo campo visivo.


“Oh, mi sono dimenticato di avvisarti in anticipo. La mia aura lascia un segno, quindi dovresti fare attenzione. Il terreno che stai calpestando è completamente occupato dai miei segni.”


Decine di fili di aura si sparsero da Hurent come una ragnatela. L’uomo dai capelli grigi aveva un’espressione piacevole che non corrispondeva alla sua età. Ovviamente, non era piacevole per Haster che era intrappolato nella ragnatela.


“Perché stai dalla parte di Grid?”


Dal punto di vista di Haster, Hurent era una variabile inaspettata. Mai si sarebbe immaginato che un mostro come Hurent si sarebbe trovato dalla parte di Grid, che aveva già molte persone famose al suo fianco. Non riusciva nemmeno a capire perché Hurent stesse interferendo con lui.


“Non è possibile…!”


I movimenti di Haster divennero sempre più agili mentre bloccava i fili dell’aura con uno scudo e colpiva con la sua spada. La sua velocità di risposta diventava sempre più rapida mentre sentiva i suoni unici dell’aura.


“Questa è la volontà di Grid!”


Haster si ricordò che c’erano alcune cose che non doveva trascurare: Asmophel era un subordinato di Grid e Kraugel era amico di Grid.


“Grid sa di me!”


Era certo. Grid aveva scoperto dell’esistenza di Haster tramite Asmophel e Kraugel.


<em>‘Ha ritenuto che doveva tenermi sotto controllo per rimanere al vertice! Ecco perché ha ordinato a Hurent di interferire con me!’</em>


Haster sorrise mentre si rendeva conto di come stavano le cose. Si sentiva orgoglioso per il fatto che il Re di Overgeared fosse preoccupato a causa sua e avesse agito per tenerlo sotto controllo.


“Che bella sensazione! Finalmente sento di essere nel posto giusto!”


I rivali erano necessari. Più forte era il rivale, più i suoi desideri e talenti sarebbero stati stimolati. Haster era super motivato, quando una lancia di aura puntò al suo fianco. Era una lancia che emergeva da un segno sul terreno. Hurent guardò Haster, che sentì il suono e bloccò l’aura con lo scudo.


Poi Hurent chiese,


“Cosa stai dicendo? Credi che io stia dalla parte di Grid? Non è così.”


“Conosco già la situazione! Non c’è bisogno di negarlo!”


“Ehi! Non lo sto facendo! Un giovane come te sta già perdendo l’udito!”


Hurent era furioso per il malinteso di Haster. Ricordava ancora l’umiliazione di morire in cinque secondi. Dal punto di vista di Hurent, che aveva intenzione di ripagare il suo rancore contro Grid un giorno, essere chiamato subordinato di Grid era una grande vergogna.


“Voglio ripagare Piaro per la sua gentilezza!”


Serpente, lancia, spada, filo. Le forme relativamente semplici dell’aura di Hurent iniziarono a cambiare in modo particolare. Si riunirono fino a formare delle fiamme.






[Impatto di Aura attivato.]






[Immagina in modo accurato la forma dell’aura entro due secondi. Se c’è anche solo un piccolo errore nell’immagine, l’abilità fallirà.]






Hurent non aveva mai trascurato l’allenamento dell’immagine per far emergere il vero potere di un maestro dell’aura! Gridò forte,


“Super Ruggito del Drago!”






[Hai immaginato il respiro di un drago! Riproducendo il potere di un essere superiore, il potere della tua aura è notevolmente aumentato!]






[C’è un limite al potere che un’aura classificata come unica può esercitare.]






“…!?”


C’era una grande differenza a causa delle restrizioni di valutazione dell’aura, ma era il respiro di un drago. L’emissione delle fiamme di aura era rapida ed estesa. Era una forma di attacco che rendeva le orecchie acute e l’agilità di Haster obsolete.


<em>‘Può fermarlo una o due volte, ma non può sopportare la pressione di fuoriuscita per sempre.’</em>


Il respiro del drago era migliorato rispetto all’ultima volta che Hurent lo aveva usato. Era un’abilità di fuoco a più stadi che poteva essere mantenuta per cinque secondi. C’era un danno minimo fisso di 9.900 punti e il danno massimo poteva arrivare a 306.900.


Non importava se la difesa del bersaglio era di 10.000 o 100 milioni, perché i giocatori con una salute media di 100.000 sarebbero morti non appena fossero stati colpiti dal respiro del drago.






[Hai inflitto un danno di 9.900 punti al bersaglio!]






Tuttavia, Haster non si difese e lasciò che il respiro lo colpisse. Poi, uno scudo arancione circondò il suo corpo. Era Storia Eroica, una delle più forti abilità di difesa passiva, che si attivava quando tutte le condizioni venivano soddisfatte.






[Tutte le risorse sono state ripristinate per effetto dell’abilità passiva ‘Storia Eroica’. Per un minuto, la tua difesa aumenterà in proporzione alla quantità di risorse usate negli ultimi due minuti. Inoltre, per 10 secondi verrà mantenuto uno scudo che negherà ogni tipo di abilità e danno magico.]






“Cosa…?”


Hurent aveva sfruttatola portata medio-lunga dell’aura per limitare completamente i movimenti di Haster e dominare la battaglia. Eppure, per la prima volta stava perdendo la sua compostezza. Il respiro del drago che aveva riversato era bloccato dallo scudo.


<em>‘Un’abilità che annulla i danni?’</em>


No, abilità del genere normalmente avevano un limite a quanto potevano difendersi. Questo da solo era abbastanza potente per essere una truffa. Poteva ribaltare completamente l’esito dello scontro bloccando l’ultima mossa del nemico in modo tempestivo.


<em>‘Tuttavia, il suo scudo non ha limiti…!’</em>


Quando Hurent si rese conto che lo scudo arancione di Haster resisteva ancora al respiro del drago, un brivido gli corse lungo la schiena.


<em>‘Che si tratti di uno scudo OP che annulla tutti i danni da abilità per un certo periodo di tempo?’</em>


Aveva una forza assurda. Questo era sicuramente…


“I Sette Maligni…!”


“Proprio così. Non ne hai ancora uno? Sei in ritardo.”


Satisfy era terribilmente giusto. I giocatori dovevano rinunciare a qualcosa per ottenerne un’altra. Haster aveva visto che Hurent aveva incontrato Piaro, perdendo l’occasione per ottenere la missione dei Sette Santi Maligni.


“Il divario aumenterà in futuro.”


Ora era il momento della vendetta. Haster prese in giro Hurent prima di alzare il suo scudo e correre verso di lui.


“Troppo superficiale!”


Hurent evitò lo scudo di Haster inclinando il busto e si preparò ad inserire una spina d’aura. Tuttavia, la spina sviluppata con l’Impatto di Aura non riuscì a penetrare lo scudo arancione di Haster.


“È la fine.”


Mormorò Piaro mentre guardava il combattimento con Singuled. Vide Haster muoversi attraverso la spina d’aura di Hurent, facendo oscillare la sua spada.


In quel momento…


“Il motivo per cui Hurent usava attrezzi agricoli era per sviluppare la sua abilità con la spada.”


Disse Piaro usando parole significative.


Hurent lasciò cadere il sokuri ed estrasse una spada per bloccare l’attacco.


“…!?”


Haster rimase sconcertato dalla mossa.


<em>‘Cos’è questa posa difensiva?’</em>


Non si potevano fare simili movimenti solo con i riflessi e l’abilità di controllo. Chiaramente c’era un effetto di compensazione dato da un’abilità di Maestria della Spada di alto livello.


<em>‘Quanto è alto il suo livello di Maestria della Spada?’</em>


Haster era confuso da quel nuovo Hurent, diventato tutt’altra persona, e dimenticò che… Hurent era stato un candidato per diventare un Santo della Spada!


“Super sensibilità!”


“Cosa?”






***






In contemporanea, Grid stava lavorando nella fucina…


<em>‘… Aspetta? Si può usare la benedizione della dea sull’Arte della Spada di Pagma invece che su una specifica danza della spada?’</em>


La pressione sanguigna di Grid si stava alzando a causa del triplo lancio, così fece una pausa. Poi gli venne in mente una nuova idea. Mentre pensava, provò solletico alle orecchie. Ingoiare le sue maledizioni non era niente di nuovo.






Traduzione di Deborah Gregoli


Editing di E.C.




                                


                                



