---
title: Capitolo 914
pubDate: 2025-03-20T11:48:41.524Z
tags:
    - overgeared
---


[Arte della Spada di Pagma Lv. 4]


[Quando l’abilità viene disattivata:


Puoi diventare un tutt’uno con la spada in qualunque momento.


Aumenta l’attacco fisico del 34%, la percentuale di colpi critici del 25% e i danni critici del 20%.


Questo effetto si applica solo quando un’arma di tipo spada viene equipaggiata.


L’abilità non consuma mana.


Quando l’abilità è attivata:


Diventi un tutt’uno con la spada. Potrai effettuare danze della spada come Ondata, Restrizione, Collegamento e Assassinio.


L’effetto dell’abilità disattivata andrà perduto.


Per attivare l’abilità, sono necessari 20 punti mana.


Una volta disattivata, ci vorranno 10 secondi prima che l’abilità possa essere attivata di nuovo. Finché sarà disattivata, nulla sarà consumato.]






Ecco perché gli attacchi base di Grid e la Spada del Massacro delle 10.000 Armate erano così potenti. Tutte le abilità attive dell’Arte della Spada di Pagma avevano lo svantaggio di un tempo di attivazione o di ricarica lungo e ritardato, ma la funzione dell’abilità passiva era la migliore. Le altre abilità di maestria avevano il vantaggio di essere ‘sempre applicate’, ovviamente, ma Grid aveva la Maestria delle Armi, oltre all’Arte della Spada di Pagma. Quindi, non aveva nessun rimpianto.


<em>‘E se potenziassi questo?’</em>


In origine, Grid aveva intenzione di migliorare l’Ondata Trascendentale della Cuspide Assassina Collegata. Non aveva pensato di migliorare anche l’Arte della Spada di Pagma, che serviva come abilità passiva condizionale e intermediaria per le abilità attive, ed era l’abilità più importante per Grid. Per lui era essenziale come l’aria, quindi a volte se ne dimenticava.


Poi, si fece delle domande mentre usava la benedizione della dea per migliorare la sua abilità Maestria del Fabbro Leggendario. Si chiese come sarebbe stato se avesse migliorato certe abilità legate alla produzione come il Respiro del Fabbro. Fu un fattore scatenante che fece riflettere Grid sul potenziamento dell’Arte della Spada di Pagma.


<em>‘Potrebbe essere un tentativo molto interessante.’</em>


Grid non voleva usare la benedizione della dea per migliorare abilità come Collegamento, Assassinio e Trascendenza. Rispetto a prima la potenza di quelle abilità era migliore, ma il tempo di ricarica era fissato a trenta minuti, un tempo di attesa troppo inefficiente per un’abilità combattiva. Poteva essere interpretato più come una diminuzione del potere d’attacco che come un aumento.


<em>‘Nel caso dell’Ondata della Cuspide Assassina Collegata il tempo di ricarica è ridotto da tre ore a 30 minuti, ma…’</em>


Trenta minuti non era comunque un periodo di tempo breve. L’Ondata della Cuspide Assassina Collegata era usata per colpire boss potenti e non per cacciare o negli scontri PvP, ma si poteva ancora usare solo una o due volte in un raid, indipendentemente dal fatto che il tempo di ricarica fosse di tre ore o trenta minuti.


<em>‘Tuttavia, si tratta sostanzialmente di rafforzare l’abilità passiva dell’Arte della Spada di Pagma.’</em>


Avrebbe rafforzato le sue varie danze della spada così come l’Ondata della Cuspide Assassina Collegata e le penalità legate al tempo di ricarica sarebbero potute sparire.


<em>‘Potrebbe anche essere un’occasione per ottenere più abilità di fusione.’</em>


Ovviamente, non c’era alcuna certezza al riguardo. Forse stava desiderando troppo.


“Uff.”


Più grandi erano le aspettative, più sarebbe rimasto deluso! Grid fece un respiro profondo per calmare il suo entusiasmo e controllò se la benedizione della dea poteva essere usata sull’Arte della Spada di Pagma. Temendo la situazione peggiore, Grid pregò disperatamente,


<em>‘Ti prego! Speriamo che possa essere migliorata! Non diciamo sciocchezze del tipo che l’abilità di destinazione non può essere migliorata usando la benedizione della dea!’</em>


Ttiring~


Una nuova finestra di notifica sulle abilità è apparsa.






[Arte della Spada del Grande Spadaccino Pagma.]






[Aumenta l’attacco fisico del 40%, la percentuale di colpi critici del 50% e i danni critici dell’80%.


Questo effetto si applica solo quando viene equipaggiata una spada.


Il numero di passi necessario per le danze della spada sarà ridotto della metà.


Potrai eseguire nuove danze della spada come Ondata, Restrizione, Collegamento e Assassinio.


L’abilità migliorata è fissata al livello master.]






“Cosa?”


Grid sbatté le palpebre mentre controllava le informazioni sull’Arte della Spada di Pagma, che era cambiata dopo aver usato la benedizione della dea. Provò immediatamente un senso di rifiuto.


“Cos’è questa breve descrizione dell’abilità?”


La lesse di nuovo. La descrizione non distingueva nemmeno tra lo stato attivato e quello disattivato.


“Che cos’è questo? È completamente rovinata…”


Per Grid, l’Arte della Spada di Pagma era un’abilità con diversi limiti. Era potente in termini di abilità leggendaria, ma le sue esperienze passate gli avevano insegnato che le classi non combattenti avevano chiari limiti alle loro abilità. Così, si sbagliò per un momento. Il suo volto si distorse quando vide l’evoluzione dell’Arte della Spada di Pagma. Ovviamente, fu solo per un momento.


“Rovinata… Aspetta, non è forse una vittoria questa?”


Non appena l’Arte della Spada di Pagma si era evoluta furono applicati gli effetti dell’aumento dell’attacco fisico, probabilità di colpi critici e danni da colpo critico!


<em>‘La potenza d’attacco è aumentata del 40%.’</em>


Tutto qui…? No, anche il danno critico è aumentato notevolmente. Grid godeva degli effetti del titolo ‘Morto in un Colpo Solo!’ e il suo danno critico ora poteva raggiungere il 400%. Di solito i giocatori infliggevano tra il 150 e il 210% di danno critico, quindi era il doppio del valore.


<em>‘Se si attiva anche il Comando di Dio… Forse…?’</em>


Sarebbe venuto il giorno in cui sarebbe riuscito ad uccidere un boss con una sola abilità? Inoltre, non si sarebbe trattato di un semplice miniboss, ma di un boss con nome!


“… A-assurdo! Questo è pazzesco!”


Quella era una vittoria rara. La sua mente si svuotò e le sue abilità comunicative degradarono in modo significativo. Grid poteva solo ripetere le stesse esclamazioni come un pappagallo. Tuttavia, non poteva continuare a comportarsi come uno stupido. Grid recuperò a malapena la sua lucidità mentale e urlò,


“Ehi! C’è nessuno?”


“Sì, Vostra Maestà.”


Rispose immediatamente una donna.


Davanti all’ingresso della fucina stava il leggendario cavaliere Mercedes, pronta a proteggere Grid.


“Si chiamava Singuled? L’ex Cavaliere Rosso che Asmophel ha portato con sé.”


“Sì, esatto.”


“Qual era il suo grado come cavaliere?”


“Terzo Cavaliere.”


“Come sono le sue abilità?”


“Naturalmente le migliori. Non lo vedo da dodici anni, ma sono sicura che ha continuato ad allenarsi.”


“Ok. Dovrei controllare le abilità dell’ex Cavaliere Rosso?”


Grid sorrise e usò la benedizione della dea senza alcuna esitazione.






[L’abilità Arte della Spada di Pagma è stata migliorata.]






[L’Arte della Spada è cambiata in Arte della Spada del Grande Spadaccino Pagma.]






Proprio così. Quella era una buona occasione per Grid per verificare il talento dell’ex Cavaliere Rosso e testare la potenza dell’evoluzione dell’Arte della Spada di Pagma. Infatti, Grid aveva grandi aspettative per Singuled. Era naturale dato che conosceva il talento di Piaro, capitano dell’ex Cavaliere Rosso, e di Asmophel.


<em>‘Chiaramente è di grado S.’</em>


Ovviamente Singuled doveva avere delle mancanze rispetto a Piaro e Asmophel, entrambi di grado SSS, ma Grid non dubitavache Singuled fosse forte.


“Portami da Singuled.”


“Sì, Vostra Maestà.”


Disse Mercedes.


Dopo aver letto i pensieri di Grid, lei aggiunse,


“Per vostra informazione, quando era in attività Sir Singuled era più forte di Sir Asmophel. Tuttavia, era carente in molti campi quali comando ed esperienza; ecco perché rimase il Terzo Cavaliere.”


“È-è così? È-è un bene.”


“… Io sosterrò Vostra Maestà.”


Aggiunse Mercedes sorridendo.


Era sincera. Lei ammirava veramente la crescita di Grid. Sembrava non ci fossero limiti alla crescita di Grid, che faceva passi da gigante ogni volta che partiva all’avventura.






***






Lo scudo arancione di Haster bloccava tutti gli attacchi classificati come abilità. Era uno scudo particolarmente mortale per il Maestro dell’Aura Hurent, che usava l’aura come arma primaria. Tuttavia, sul suo volto non mostrava alcun segno di disagio. Era ancora fiducioso.


“Le mie azioni precedenti erano solo una prova.”


Hurent usò la Super Sensibilità. La sua velocità di attacco con la spada raggiunsero il massimo. I colpi si riversarono come pioggia attraverso lo scudo di Haster, ferendolo dappertutto. Mentre tagliava e faceva a pezzi con la sua spada, Hurent continuava a parlare,


“All’inizio ero come tutti gli altri. Sono salito di livello con l’obiettivo di diventare un guerriero o un cavaliere. Poi, un giorno sono venuto a conoscenza della classe nascosta chiamata Santo della Spada.”


La classe di combattimento più forte, il Santo della Spada. In un istante, Hurent ne era rimasto affascinato e aveva fattodi tutto per ottenere quel titolo. Pensando che il percorso per diventare un Santo della Spada fosse quello di allenare la Maestria della Spada fino a raggiungere l’apice, Hurent aveva sigillato tutte le abilità legate alla spada tranne la Maestria della Spada. Poi aveva affrontato ogni tipo di penalità e aveva cacciato i mostri usando solo i suoi attacchi di base.


“Ho fatto questa cosa per alcuni mesi. Forse ero più avanti rispetto a Kraugel. Ecco perché sono stato il primo giocatore a ricevere l’abilità Maestria della Spada di livello intermedio.”


In quel momento ricevette la risorsa dell’aura. Il sistema aveva premiato Hurent, perché combatteva solo con la spada e non consumava la risorsa chiamata ‘mana’. Il risultato del suo duro lavoro, così come l’intreccio di talento e fortuna, fu la classe nascosta di tipo crescita, il Maestro dell’Aura.


Lo scudo arancione di Haster svanì mentre veniva squarciato da una spada. Non era un’abilità che finiva dopo aver ricevuto una certa quantità di danni. Hurent aveva semplicemente notato che la durata era quasi finita, così aspettò. La spada di Hurent squarciò il petto di Haster e usò la sua tecnica finale,


“Assorbimento di Aura”.


Sembrava un mostro serpentesco. L’aura che fuoriusciva dalle spalle di Hurent inghiottì Haster da destra e da sinistra nello stesso istante. Quella era la più forte tecnica PvP: infliggeva due volte un danno da 9.900 punti al bersaglio, lo immobilizzava fisicamente e applicava altri 9.900 punti di danno dopo l’effetto di restrizione. Haster, ferito,si lasciò colpire e Hurent sorrise.


<em>‘Non c’è risposta.’</em>


La Super Sensibilità di Hurent era un’abilità attiva. Ma aveva la grande restrizione di consumare il 100% del mana in sei secondi, aumentando però l’agilità del 20% per la stessa durata e aveva l’effetto assoluto di ‘prevedere’ ogni azione nel raggio di 10 metri. Con la Super Sensibilità, Hurent era come Kraugel quando arrivò all’apice. La prestazione era debole per un Santo della Spada, perché la Super Sensibilità era diventata un’abilità passiva. Tuttavia, anche la Super Sensibilità di livello inferiore di Kraugel vantava un potere eccellente.






[Hai subito 9.900 punti di danno.]






[Hai subito 9.900…]






[Hai subito 9.900…]






<em>‘Cosa?’</em>


Haster era stato inghiottito dall’aura. Era in uno stato confusionale durante il quale subì danni continui. Era sorprendente che Hurent fosse molto più forte di Kraugel, che Haster aveva incontrato e contro cui aveva combattuto diversi mesi prima.


<em>‘Kraugel è diventato un Santo della Spada e ha sviluppato una tecnica di spada che squarcia il mondo. Eppure,Hurent è molto più forte di lui?’</em>


Kraugel era tornato al livello 1 dopo essere diventato un Santo della Spada, quindi i livelli delle sue nuove abilità acquisite erano ancora bassi, rendendo difficile comprendere appieno lo stato attuale di Kraugel. In quello stato confusionale, la maggior parte della salute di Haster si era esaurita.






[La ‘Conoscenza del Saggio Rosso’ ti ha donato la Resistenza all’Aura.]






[Ogni danno inflitto dall’aura sarà ridotto del 30%.]






<em>‘È fantastico.’</em>


Era Haster, l’imbattuto giocatore professionista, che non aveva intenzione di perdere. Si era lasciato colpire dall’aura per ottenere il potere della crescita, non voleva essere sconfitto. Haster prese una pozione, poi attivò ancora una volta lo scudo arancione e fuggì dall’aura. Grazie al suo mentore sapeva della Super Sensibilità e calcolò che Hurent sarebbe finito in uno stato di esaurimento.


Beh, la Super Sensibilità era un’abilità relativamente ordinaria. Alcuni Cavalieri Rossi moderni la usavano. Ad esempio, il 19° Cavaliere Fulito, che era stato sconfitto da Grid, era uno di loro.


“Aspettate un attimo, fermi.”


“…!?”


“…!”


Haster, che aveva contrastato la tecnica Assorbimento di Aura, e Hurent, che era esausto, erano entrambi scioccati, perché un uomo dai capelli neri era apparso all’improvviso nel bel mezzo dello scontro. Aveva occhi acuti che ricordavano quelli di un rapace… Questa persona era…


“Ehm ciao? Sono Grid. Mi dispiace interrompere nel bel mezzo del vostro combattimento, ma vorrei che vi fermaste per un secondo.”


“…??”


Sì, era la voce di Grid. Il suo tono, però, non era un po’ strano?


<em>‘Cosa c’è di sbagliato in questo?’ </em>


A Hurent venne la pelle d’oca.


Questo perché Grid, che fin dalla Prima Competizione Nazionale non aveva dimostrato di avere buone maniere, si stava comportando fin troppo educatamente. Sembrava che si stesse comportando come un estraneo. Hurent provava una sensazione di rifiuto verso quel Grid, che gli sorrise in modo brillante e gli parlò educatamente,


“I campi sono stati gravemente danneggiati per colpa vostra. A chi devo chiedere il risarcimento dei danni? Potete deciderlo prima di continuare il combattimento?”


Dopo il suo confronto con il dio dei fabbri Hexetia la fiducia di Grid era cresciuta rapidamente. Ora sapeva che rispettare gli altri e conoscere le buone maniere non era vergognoso, ma solo un altro modo per essere rispettati. Era diverso dal vecchio Grid, con la sua visione distorta della fiducia. In passato aveva mostrato un atteggiamento rude perché non voleva sembrare strano agli altri.


“Hum… Hum hum.”


Aveva frainteso pensando che le persone educate fossero codarde.


“S-salve. Mi-mi scusi…?”


Rispose Hurent goffamente al reclamo educato.


“Anch’io… mi scusi…”


Anche Haster rimase colpito da quell’atmosfera.


Tutto sembrava calmarsi, ma questa situazione finì rapidamente.


<em>‘… Cosa sto facendo?’</em>


In mezzo a quell’atmosfera imbarazzante, Haster tornò improvvisamente in sé. Ignorò Grid mentre ricordava che doveva agire prima che Hurent si riprendesse dalla stanchezza. Haster cercò di attaccare nuovamente Hurent, ma la sua spada non raggiunse l’obiettivo.






[La durata della Spada di Winfred è diminuita di 43.]






Questo perché Grid aveva usato Drop per bloccare l’attacco. Grid non aveva mostrato questa abilità quando aveva combattuto contro il clone.


<em>‘Un’abilità istantanea?’</em>


Gli occhi di Haster tremavano mentre avvolgeva una mano attorno al polso che si contraeva. Grid stava ancora sorridendo, ma una punta di irritazione si insinuò nella sua voce quando chiese,


“Ti stai comportando così perché sto sorridendo?”


“Mi dispiace. Mi calmerò.”


Cos’era quella situazione? Perché si stavano inchinando? Sia Hurent che Haster erano sbalorditi. Erano completamente sopraffatti da quel Grid maturo.






Traduzione di Deborah Gregoli


Editing di E.C.
                                


                                



