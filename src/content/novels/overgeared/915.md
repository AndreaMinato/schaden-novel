---
title: Capitolo 915
pubDate: 2025-03-20T11:48:41.524Z
tags:
    - overgeared
---


‘Ma che...?'


‘È davvero apparso in questo momento critico?’


Haster e Hurent avevano ciascuno un piano plausibile. Haster voleva infliggere il colpo di grazia allo sfinito Hurent, mentre Hurent aveva in intenzione di reagire usando il titolo 'Svilupparsi in una leggenda'. Sì, entrambi miravano alla vittoria. Non avevano dubbi di essere in grado di vincere. In quel momento apparve l'ospite non invitato di nome Grid, vanificando i loro piani.


‘Non posso fare a meno di pensare che mirasse a questo.’


Haster aveva perso la sua occasione di vincere a causa di Grid ed iniziò a sentirsi dubbioso. Come era riuscito Grid ad apparire con un tempismo così perfetto? C'era una sola verità.


'L’ha fatto apposta. Ne sono certo.'


Pensò Haster e provò un senso di allarme.


<em>‘Grid doveva esser sospettoso nei miei confronti. Deve esser venuto a conoscenza della mia posizione da Asmophel e mi ha tenuto sotto controllo.'</em>


Sembrava che Grid fosse preoccupato che Haster avrebbe potuto fare un ulteriore passo avanti sconfiggendo il Maestro dell’Aura Hurent, motivo per cui era apparso quando Haster era sull'orlo della vittoria.


<em>'Questo è un metodo di qualcuno che mantiene la posizione più alta. È davvero spaventoso...'</em>


Haster si fece un'idea della situazione grazie alla sua ragionevole(?) linea di pensiero. Nel frattempo, Hurent ne era turbato.


<em>‘Grid sapeva di me?’</em>


Hurent si ricordò che Piaro serviva Grid. Era probabile che Piaro avesse riferito molte cose a Grid.


<em>'Giusto. Grid deve aver saputo che sono stato un contadino nel Regno Overgeared per molti anni.'</em>


In primo luogo, il Regno Overgeared apparteneva a Grid. C'erano poche possibilità che Grid non sapesse cosa stesse succedendo nel suo paese. Aveva anche saputo che Haster e Hurent stavano combattendo in quel momento. Hurent ebbe una strana sensazione.


<em>‘Grid, sei arrabbiato perché i tuoi campi sono stati rovinati?’</em>


In altre parole...


<em>‘Vuol dire che rispetta il mio duro lavoro nei campi agli ordini di Piaro... Questo atteggiamento garbato è un mezzo per mostrare rispetto.’</em>


Il cuore di Hurent batteva forte. In origine, Hurent non aveva avuto buoni sentimenti nei confronti di Grid. Era naturale. Era un americano, eppure Grid lo aveva atterrato in soli cinque secondi. A causa di Grid, Hurent, uno dei più forti in classifica al mondo, aveva perso la sua reputazione e aveva continuato a vagare per molto tempo. C'erano stati momenti in cui era diventato depresso mentre pensava a come la sua vita fosse stata rovinata da Grid. Hurent nutriva rancore contro Grid e avrebbe voluto batterlo un giorno.


Eppure, in quel momento, Hurent si rese conto che quelle emozioni erano inutili. Come mai?


<em>'Grid chiaramente sa che sto lavorando nel Regno Overgeared... Sapeva che sarei maturato e l'avrei cercato... Invece di buttarmi fuori, mi ha osservato in silenzio. Poi, quando ho vissuto una crisi, si è precipitato ad aiutare...'</em>


Grid non si era impuntato sul passato.


<em>'Grid... Quanto è grande il tuo cuore?'</em>


Grid era sicuramente una persona con un grande cuore. Dopotutto, c'era una ragione per cui Piaro serviva Grid. Illuminato, Hurent si vergognò di se stesso per essere stato ossessionato dal passato. Voleva battere Grid? Era questo il motivo per cui Grid non era apparso di fronte a lui negli ultimi anni?


Sì, Grid sapeva la verità. Doveva sapere che Hurent aveva condotto i soldati del Regno Eterno a invadere Reidan. Grid sapeva tutto, eppure aveva perdonato Hurent. Guardò semplicemente in silenzio perché aveva perdonato Hurent. Poi, nel momento in cui i campi erano stati danneggiati in quel modo, Grid era corso in suo soccorso. Nonostante ciò, Hurent era ancora ossessionato dal passato e voleva vendicarsi di Grid...?


<em>'Patetico.' </em>


Hurent si sentiva piccolo ed egoista.


<em>'Se il cuore di Grid è come il mare, il mio cuore è come un pozzo. Sono veramente una piccola persona.'</em>


Hurent comprese l'intera verità. Si vergognava di se stesso e rispettava Grid. Nel frattempo, era rimasto in silenzio per un po'.


"Allora, chi pagherà il risarcimento?"


Grid fece un'altra domanda. I suoi campi erano stati danneggiati a causa di una rissa tra estranei! Grid non poteva ignorarlo in quanto re del Regno Overgeared. Conosceva il valore del sangue e del sudore che i contadini avevano versato.


<em>‘Non so perché Hurent sia qui o chi sia Haster.’</em>


Grid non si chiedeva perché stessero combattendo nel suo territorio o perché Piaro non avesse interrotto la loro lotta nonostante fosse nelle vicinanze. Anche quelli erano problemi secondari. C'era un ordine in tutto. Grid decise che la prima cosa da gestire fosse la questione del rimborso.


"Ovviamente ti risarcirà lui."


Hurent indicò Haster.


"È lui che ha danneggiato il tuo campo."


“ Hrmm... ”


Grid era leggermente sconvolto dopo aver sentito le parole di Hurent. Grid ricordava sicuramente Hurent. Si erano incontrati in passato durante la Prima Competizione Nazionale. Hurent era stato il miglior giocatore americano che gli aveva fatto assaggiare l'amarezza durante l'evento di tiro al bersaglio.


Nonostante avesse sconfitto Hurent in cinque secondi, Grid non lo aveva mai sottovalutato. Grid era ben consapevole della forza di Hurent. E se Hurent avesse saputo dell'Arte della Spada di Pagma, Restrizione? Grid non sarebbe stato in grado di vincere così facilmente. Al momento, Grid ricordava vividamente l'intuizione di Hurent. Aveva bloccato l'abilità con la spada di Grid e il potere della sua aura, che infliggeva danni fissi indipendentemente dalla difesa del bersaglio. La prima volta che si erano incontrati, Hurent aveva trattato Grid come se fosse un bambino.


<em>'Ora si sta comportando educatamente con me...' </em>


Grid notò che questo era il potere dell'etichetta. Prima aveva agito educatamente, quindi la persona più anziana dovette rispondere educatamente. Grid si sentì orgoglioso.


Haster arrossì.


“Ho rovinato i campi? Solo perché ho calpestato due germogli?"


Giusto. Hurent era il motivo per cui i campi erano stati danneggiati. Aveva frainteso Haster e aveva iniziato un duello. Eppure ora riteneva Haster responsabile? Haster si sentì offeso e respinse con forza l'affermazione di Hurent,


“Hey Grid. Prova a comportarti da uomo. Ho già notato le tue intenzioni. Non hai creato questa situazione intenzionalmente?"


Grid si accigliò al grido di Haster.


<em>'Quest'uomo continua a parlarmi dall’alto in basso.'</em>


Haster era l'opposto dell'educato Hurent! La prima impressione di Grid su Haster fu delle peggiori. Hurent si era inchinato ed aveva parlato usando un linguaggio educato mentre Haster diceva sciocchezze. A quel punto Hurent sembrava un grande gentiluomo.


“Sigh... Sì... otterrò il compenso da te.”


Affermò Grid.


Era stata una decisione estremamente personale! Grid aveva visto che Haster era la causa della distruzione e pretese scuse e risarcimento da lui.


“Haster? Assicurati di risarcirmi per aver invaso il regno, disturbato e causato danni materiali. Scusati gli agricoltori che hanno lavorato duramente.”


"...Stai ancora mantenendo la recita."


Le convinzioni di Haster si rinforzarono. Adesso era sicuro di essere caduto in una trappola.


<em>‘Sì, questo era il suo piano fin dall'inizio.’</em>


Perché altrimenti il Maestro dell’Aura avrebbe dovuto fingere di essere un contadino? Non era quello il Regno Overgeared? Non  potevano essere delle coincidenze . Haster credeva che il fatto che Hurent fosse vestito da contadino e poi lo avesse combattuto fosse stato tutto pianificato a fondo. Pensava che Hurent fosse un membro della Gilda Overgeared che agisse per ordine di Grid.


<em>'È per tenermi sotto controllo ed esaminare le mie abilità...'</em>


Grid aveva testato Haster senza nemmeno alzare una mano. Era questo il cosiddetto potere di un re?


Haster rimase scioccato dal potere del Re Overgeared Grid e fece un passo indietro.


"Bene. Grid, ora ti capisco. Ho imparato che accompagnare Asmophel è controproducente, quindi farò le mie missioni di classe da solo in futuro."


“...?”


Cosa stava dicendo Haster? Perché aveva menzionato all'improvviso il nome di Asmophel? Grid era sconcertato. Haster saltò più forte che poteva e prese a calci in aria diverse volte. Sembravano delle acrobazie. Ogni volta che Haster scalciava in aria, il suo corpo si spingeva un metro in avanti.


"Che cosa?"


Haster stava cercando di sfuggire al pagamento di un risarcimento? Grid si accigliò e gridò,


"Arrestatelo!"


A chi stava dando l'ordine? Haster emise un ridicolo scherno nell'aria. Era già sfuggito al raggio di Grid e Hurent, e nei campi c'erano solo contadini. I cavalieri e i soldati del Regno Overgeared non erano presenti. Chi avrebbe potuto catturarlo?


<em>'Grid, sono stato colpito da te molte volte. Non perderò di nuovo la mia diffidenza.'</em>


Avrebbe mostrato a Grid che non si sarebbe inchinato a prescindere dai mezzi e dai metodi usati per contenerlo. Invece, sarebbe cresciuto e avrebbe visto il trono. Haster lo giurò.


“...!?”


Poi si innalzarono due colonne di fuoco e provocarono un'esplosione. Erano la manifestazione della massima magia del fuoco. Erano mortali per Haster, che aveva già ricevuto grandi danni dalla sua battaglia con Hurent.


<em>'Kuk...! Chi è?'</em>


C'era una leggera differenza di tempismo tra i due Muri di Fuoco. Grazie a ciò ebbe la possibilità di usare Storia Eroica. Se fosse stato colpito contemporaneamente dai due Muri di Fuoco, sarebbe morto. Haster volse gli occhi verso la direzione da cui provenivano i Muri di Fuoco.


"Gulp. Eh, sta bene?"


“Ho ancora delle mancanze. Il mio potere magico è debole.”


Le persone che parlavano erano contadini che stavano mangiando patate lesse.


<em>'Questo è ridicolo!' </em>


Haster negò la realtà. I due incantesimi di alto livello che avevano minacciato di ucciderlo erano stati lanciati da loro? Non riusciva a capirlo affatto.


"Alla fine, sono come Hurent..."


Grid aveva mascherato gli esperti della sua gilda da agricoltori. Il cuore di Haster batteva forte mentre scappava.


<em>'Grid, quanto lontano hai guardato? Cosa vuoi fare dopo avermi catturato in questo modo?'</em>


Grid era decisamente un'esistenza diversa da Kraugel. La combinazione di potere, status e follia rendeva Grid un avversario difficile. La paura si insediò nel profondo della mente di Haster.


“...”


Grid si sentì come un peso addosso. Ciò non era dovuto alla fuga di Haster ma allo sguardo di Hurent. L'uomo, che aveva almeno quarant’anni, stava fissando Grid con occhi scintillanti. Grid trovava difficile capirlo e si sentiva a disagio.


Traduzione di Giacomo Bonesso


Editing di E.C.
                                


                                



