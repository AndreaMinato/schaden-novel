---
title: Capitolo 917
pubDate: 2025-03-20T11:48:41.525Z
tags:
    - overgeared
---


[Nome: Singuled


Età: 39 anni


Sesso: Maschio


Razza: Umano


Titolo: Erede del Metodo dell’Energia Menomante


Quando attacchi, c’è una possibilità del 22% che l’avversario non possa resistere allo stato ‘lesione interna’.


Quando contrattacchi, c’è una possibilità del 9% che l’avversario non possa resistere allo stato ‘lesione interna’.


Il nemico soffrirà un dolore terribile e tutte le statistiche scenderanno drasticamente, il tutto accompagnato da emorragia (grave) e recupero ridotto delle risorse.


Titolo: Cavaliere della Distruzione


Aumenta l’attacco fisico del 20% e la potenza d’attacco delle abilità ad ampio raggio del 40%. Più bassa è la salute, più aumentala potenza d’attacco.


Quando attacchi un nemico con lesioni interne verranno inflitti tra i 2400 e i 4000 punti di danno fisso aggiuntivo.


Livello: 455


Forza: 4001


Resistenza: 1760


Agilità: 1008


Intelligenza: 209


Abilità: Scherma dell’Impero (B), Penitenza (A), Furia (SS), Metodo di Distruzione dell’Energia che Dimezza la Vita (SS)


Il Cavaliere di Terzo grado degli ex Cavalieri Rossi.


Ha ereditato la visione della sua famiglia e a volte si sente triste a causa del suo potere, che uccide il nemico in modo orribile.]






<em>‘Incredibile.’ </em>


Grid si sentì in soggezione nei confronti di Singuled mentre ne confermava le informazioni attraverso l’Osservazione del Personaggio. Era la prima volta che incontrava un noto PNG con delle statistiche così distorte.


<em>‘Buona parte dei cavalieri ha sviluppato uniformemente le proprie statistiche, mentre questo…’</em>


Metodo di Distruzione Energia Assassina. Singuled ha dovuto sviluppare la sua forza per poter scatenare la potenza di questa abilità dal nome terrificante?


<em>‘Penso di capire ora perché Mercedes credeva che fosse più forte di Asmophel.’</em>


Sia Metodo di Distruzione Energia Assassina sia Furia erano abilità di prima categoria. Man mano che la salute dell’utente scendeva, il potere di attacco e l’agilità aumentavano notevolmente. C’era lo svantaggio di essere deboli contro gli attacchi magici, ma Asmophel non era un mago.


<em>‘A parte Piaro, sono pochi i Cavalieri Rossi che possono combattere alla pari contro Singuled. Tuttavia, è una facile preda per un mago.’</em>


Grid sorrise gentilmente quando vide Singuled inchinarsi di fronte a lui.


“Benvenuto nel Regno di Overgeared. Sono al corrente della tua situazione. Ti aiuterò a ottenere la tua vendetta insieme a Piaro e Asmophel. Fino ad allora, spero che mi sosterrai insieme a Piaro.”


“Sì.”


Non c’era entusiasmo nella risposta di Singuled.


Era inevitabile. Singuled era giunto nel Regno di Overgeared solo per vendicarsi, non aveva motivo di essere fedele a Grid.


<em>‘Lo scontro sarà rimandato alla prossima occasione.’</em>


C’era un’alta possibilità che la sua affinità con Singuled diminuisse se gli avesse chiesto un duello. Grid doveva essere prudente finché non avesse conquistato sufficiente fiducia da parte di Singuled. Grid sussurrò all’orecchio di Piaro,


“Voglio saperne di più sull’energia assassina. Trova un indizio per fare breccia nel cuore di Singuled.”


“Farò del mio meglio.”






***






<em>‘Abbiamo bisogno di nuovi talenti.’</em>






Lauel era stato ossessionato dal voler rafforzare la forza lavoro da quando aveva deciso di aiutare Grid a costruire il regno. Questa ossessione non era cambiata, nonostante ci fossero PNG eccezionali come Piaro, Asmophel e Mercedes al servizio di Grid. L’Impero di Saharan, il Regno di Hwan nel Continente Orientale, l’Inferno, e così via… Gli avversari che avrebbero mostrato ostilità al Regno di Overgeared in futuro erano molto più forti. Ecco perché Lauel era nervoso e pensava che avrebbe dovuto radunare più persone e sviluppare rapidamente il regno. Lauel capì che non ci sarebbe stato futuro per il Regno di Overgeared se non fossero riusciti ad abbattere l’Impero.


La realtà della situazione non era così facile.


<em>‘Finora non abbiamo trovato nuovi talenti.’</em>


Dopo la fondazione del Regno di Overgeared, Lauel aveva usato l’autorità dei primi ministri per radunare persone di talento, ricorrendo a ogni sorta di mezzo. Offriva i set di Grid, dava esenzioni fiscali e creò missioni dettagliate che mettevano in pericolo l’erario. Lauel usava ogni genere di beneficio e tentazione per attirare la gente nel Regno di Overgeared, poi cercava di selezionarle in modo rigoroso. Tuttavia, erano pochi i talenti che catturarono la sua attenzione. Era difficile trovare qualcuno migliore degli attuali membri di Overgeared.


<em>‘Non voglio dei geni. Voglio solo delle persone con il potenziale appropriato per il loro campo.’</em>


Lauel sospirò mentre la sua ansia aumentava di giorno in giorno. Era sempre più disperato, perché sapeva come mai era così difficile radunare persone di talento.


<em>‘È un fenomeno provocato da un contraccolpo.’</em>


C’era ancora un gran numero di giocatori ostili al Regno di Overgeared, soprattutto quelli che si credevano superiori agli altri. Optavano per un percorso diverso da quello scelto dal Regno di Overgeared pensando che fosse sufficiente per fare carriera. Questa strada consisteva naturalmente nello schierarsi con l’Impero. Molti classificati, a parte alcuni di alto livello, bussavano alla porta dell’Impero attirati dai benefici e dalla fama offerti. Volevano tenere sotto controllo il Regno di Overgeared sfruttando l’illusione della giustizia.


<em>‘Stupidi umani… È ora di porre fine a questo falso senso di orgoglio per l’equità.’</em>


Satisfy offriva un campo aperto simile alla Terra e aveva un grado di libertà infinito. In quel momento, numerosi giocatori stavano creando o vivendo le loro storie. Così, molte persone avevano trascurato la trama principale di Satisfy. Perché? In quel momento, non c’era un collegamento tra la storia principale e il loro contenuto di gioco.


<em>‘Satisfy è enorme. L’Impero di Saharan è un ottimo esempio.’</em>


Il punto di partenza per ogni giocatore era il Continente Occidentale, che in quel momento era sotto il controllo dell’Impero di Saharan. L’Impero sognava la conquista totale del Continente e quindi tutti i regni lo temevano. Ciò significava che la guerra era inevitabilmente vicina.


<em>‘L’Impero di Saharan scatenerà una guerra di unificazione sul Continente.’</em>


Lauel interpretò questa guerra come la prima storia principale di Satisfy. In base all’esito della guerra le vite di due miliardi di giocatori sarebbero potute cambiare.


<em>‘Quando l’Impero di Saharan riuscirà a unificare il Continente, è naturale che alcune forze di PNG, come i nobili dell’Impero, aumenteranno il loro status… Probabilmente i giocatori riceveranno meno benefici di adesso.’</em>


Sarebbero nate delle discriminazioni. I PNG avevano una mentalità diversa da quella delle persone moderne e avrebbero violato la ‘libertà’ di cui godevano al momento i giocatori.


<em>‘Poi passeranno al Continente Orientale e i giocatori coinvolti nelle ambizioni dell’impero ne soffriranno.’</em>


Poteva essere un’idea estrema, ma Lauel era convinto che sarebbe stato meglio sotto molti aspetti se il governatore del Continente Occidentale fosse un giocatore piuttosto che un PNG, fatto già dimostrato dal Regno di Overgeared. La maggior parte delle infrastrutture costruite dal Regno di Overgeared erano a beneficio dei giocatori. Tuttavia, molte persone pensavano che Grid e il Regno di Overgeared non fossero buoni, perché l’Impero era loro nemico.


“… Re Grid è troppo grande.”


Non era forse una persona in grado di reclutare dei mostri come subordinati ogni volta che andava all’avventura? Era difficile elencarli tutti. C’erano Piaro, Asmophel, Mercedes, Sticks, e così via.


“Certo, io sono quello intelligente… Sarebbe meglio se avessi l’intuizione di leggere ciò che l’altra persona vuole… Che cos’è? Differenza di fascino? Sono così perfetto che le persone non possono avvicinarsi facilmente a me?”


Lauel fece di proposito un’espressione stupida davanti allo specchio.


“Che stai facendo? C’è un gioco come questo negli Stati Uniti?”


Qualcuno aprì la porta dell’ufficio senza bussare.


Lauel si voltò sorpreso e vide Grid, ma il suo sguardo si concentrò sulla persona dietro di lui.


“Lui è…?”


“Non lo conosci? Lui è Hurent. Si è unito alla Gilda di Overgeared oggi.”


“…”


Aveva una barba incolta e capelli grigi. Lauel confermò più volte il volto e l’identità dell’uomo di mezza età che Grid aveva portato con sé. Era sicuramente Hurent, il Maestro dell’Aura, l’eroe che aveva le aspettative degli americani durante la Prima Competizione Nazionale. Era un concorrente riconosciuto da Lauel e un talento mostruoso che Lauel bramava da tanto.


“Pensavo che ne saresti stato contento. Perché te ne stai lì con la testa tra le nuvole?”


Si chiese Grid.


“… Adesso ti metti a raccogliere le persone che trovi in giardino?”


Rispose Lauel buttandosi poi a terra come se avesse perso tutte le forze.






***






“Uh? Non partecipate alla Competizione Nazionale?”


Chiese Lauel sorpreso. Era sconcertato dal fatto che Grid fosse assente, anche se aveva già giocato un ruolo cruciale e aveva beneficiato molto dalle precedenti Competizioni Nazionali.


“Perché state rifiutando quando hai l’occasione di ottenere un’ottima ricompensa? Se siete preoccupato se si ripeta ciò che è successo l’anno scorso, potete stare tranquillo. Non vi ho già detto che ho fatto dei preparativi accurati questa volta?”


“Ah, assicurati di preparare tutto. Ma non mi rifiuto di competere per colpa del mio Regno.”


“Hrmm.”


Lauel riuscì a calmarsi. Grid era il migliore. Poteva vincere tre medaglie d’oro quando partecipava alla Competizione Nazionale e quella era un’occasione che capitava una volta all’anno. Non era forse il re dell’avidità? Ci doveva essere un motivo se Grid non si era iscritto.


Lauel ci pensò e alzò le spalle.


“Capisco. Vostra Maestà ha un piano.”


“Giusto.”


Grid voleva divertirsi interpretando segretamente la parte del Re Dei Demoni. Voleva dire a Lauel la verità e vantarsi del ruolo nella Competizione Nazionale di quest’anno. Tuttavia, la S.A. Group aveva emesso una clausola contrattuale in base alla quale il progetto del re dei demoninon poteva essere divulgato all’esterno, e Grid l’aveva firmata. Quindi, non poteva vantarsene.


“Hrmm…”


Lauel si mostrò sollevato quando vide l’espressione di Grid.


“Beh, Vostra Maestà non è una persona a cui piace subire danni… Credo che ve la caverete bene.”


“Sì. Sono sicuro che andrai bene nella Competizione Nazionale. Gli Stati Uniti non dovrebbero vincere almeno una volta, intanto che l’immigrazione è in ritardo?”


“Se Vostra Maestà non partecipa, gli Stati Uniti diventeranno automaticamente i campioni.”


“Sembri proprio sicuro di te. La Corea del Sud non ha Yura e Peak Sword dalla sua parte?”


“Sono certamente notevoli. C’è anche Jokbal. Tuttavia, quei tre possono permettersi di sfidare la potenza degli Stati Uniti?”


“Uhm…”


L’espressione di Grid si accigliò. Ricordò i talenti dei rappresentanti americani e sentì che solo tre persone erano carenti.


<em>‘Non voglio ignorare Yura e Peak Sword, ma…’</em>


I giocatori statunitensi erano troppo forti. Già Kraugel e Lauel erano una grande minaccia, per non parlare degli altri giocatori. Anche Hurent era americano.


<em>‘Non so se Zibal sarà presente.’</em>


E la Corea del Sud?


<em>‘La differenza è troppo grande.’</em>


Grid era abbastanza forte da garantire almeno due medaglie d’oro, ma Yura e Peak Sword?


<em>‘Non vinceranno la medaglia d’oro se sono nello stesso evento con Kraugel…’ </em>


Grid notò il suo errore.


E se la Corea del Sud fosse scesa in classifica perché lui aveva accettato la posizione di Re Dei Demoni per il proprio profitto e divertimento?


<em>‘Ci potrebbe essere un’improvvisa impennata nel numero di haters…?’</em>


Era probabile considerando la tendenza degli utenti coreani. Il fatto che Grid avesse rifiutato di rappresentare il team coreano per avidità personale avrebbe suscitato l’indignazione pubblica una volta rivelato. Non sarebbe strano se fosse considerato colui che avesse venduto il suo paese.


<em>‘Perché?’</em>


Grid non era un individuo qualsiasi. Era il re del Regno di Overgeared. Se fosse stato criticato, anche il prestigio del regno sarebbe sceso in modo naturale.


<em>‘Devo rifiutare il progetto di Re Dei Demoni?’</em>


Che Lauel avesse percepito la preoccupazione di Grid attraverso la sua espressione facciale? Lauel lo riassicurò,


“Vostra Maestà può fare quello che vuole. Vi ho chiesto di diventare re per il nostro beneficio, non per mettervi delle catene. Non temete le critiche, fate solo ciò che volete.”


“Questa persona…”


A volte era fastidioso, altre volte lo incoraggiava. Mostrando a Lauel un sorriso caloroso, Grid si alzò e disse,


“So che sei stato preoccupato per i tuoi occhi in questi giorni, quindi non vedo l’ora. Penso di poter creare degli occhiali da sole convincenti alla fine della Competizione Nazionale.”


“Occhiali da sole?”


“È un paio di occhiali da sole che il re dagli occhi malvagi può usare.”




Traduzione di Deborah Gregoli


Editing di E.C.
                                


                                



