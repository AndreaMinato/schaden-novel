---
title: Capitolo 919
pubDate: 2025-03-20T11:48:41.525Z
tags:
    - overgeared
---


[Sei entrato nella Città Sotterranea dei Vampiri (7)]


[L’ingresso del dungeon è bloccato. Il contatto con il mondo esterno verrà bloccato.]


[Il boss del dungeon sente l’odore di un intruso.


Il boss del dungeon ha scoperto la tua identità e ritira in fretta il suo potere magico.]


[L’ingresso del dungeon è aperto. Le barriere esterne sono rimosse.]


[Il boss del dungeon ‘Noll’ grida ai vampiri della città.]


“Lui è il mio Padrone.”


[I vampiri del dungeon sono stupiti e chiedono se lui è più forte del contadino.]


[Il boss del dungeon ‘Noll’ li colpisce.]


“Zitti.”


[I vampiri del dungeon smettono di parlare.]


[Controlli la Città Sotterranea dei Vampiri (7).


È la prima volta che visiti il dungeon da quando l’hai conquistato.


Le informazioni sul dungeon verranno aggiornate.]


[Città Sotterranea dei Vampiri (7)


Valutazione: S (Temporaneamente declassata)


Boss: Noll


Mostri: famigli di vampiri. Vampiri di basso grado, intermedi e puro sangue.


Tempo di Attesa per la rigenerazione dei Mostri: 1 minuto – 59 minuti.


Numero di Mostri Accettabile: 10890


Un dungeon dove l’agricoltura si sviluppa attivamente grazie all’intervento di una persona leggendaria. Il dungeon sta diventando un ‘villaggio’ a causa del fenomeno agricolo.


La fame dei vampiri è a un livello basso grazie al consumo delle ‘patate di sangue’ che vengono coltivate. I vampiri della città sentono un debole richiamo verso gli umani a causa dell’influenza del boss ‘Noll’. Una volta completato il villaggio del dungeon, i mostri già ricomparsi si convertiranno in ‘PNG’. Diventeranno persone preziose per voi.


Mancano 159 giorni al completamento del villaggio.


Prega che il maggior numero possibile di mostri sia vivo quando il villaggio sarà completato.


Il tipo di mostri presenti nel dungeon potrebbe variare se il boss cambia.]


“Che tipo di vento hai portato con te?”


Il ragazzo che si avvicinò a Grid era di una bellezza che andava oltre gli standard umani. I modificatori umani non avrebbero mai potuto descrivere la bellezza di quel ragazzo. Il conte vampiro, Noll, era nato direttamente dal corpo di Shizo Beriache e ora serviva Grid.


[Nome: Noll


Età: 221


Sesso: Maschile


Specie: Discendente Diretto dei Vampiri


Titolo: Quarto Figlio di Shizo Beriache


Ha ereditato la compassione di Beriache.


Può usare la magia del sangue, che ha un effetto benefico sui suoi alleati.


Titolo: Vampiro che ha superato la Maledizione dell’Ozio.


Ha un forte desiderio di sopravvivenza. Se la sua salute scende sotto il 10% diventerà un codardo, abbandonerà ogni obiettivo e si sforzerà solo di sopravvivere.


Ha un forte desiderio di ampliare i suoi orizzonti. Vuole imparare attivamente.


Titolo: Predatore


Quando ha fame, il suo vero potere verrà esercitato. Più alta è l’energia combattiva, più alte sono le sue abilità. L’attuale livello di fame è 4/10.


Livello: 433


Forza: 3621 (▼)


Resistenza: 2567 (▼)


Agilità: 2310 (▼)


Intelligenza: 3580 (▼)


Abilità: Coltivazione di Sangue (A), Soppressione Diretta (SS), Trasfusione di Sangue (S), Donazione di Sangue (SS), Magia del Sangue (S+), Corsa Selvaggia (SSS)


Un bambino che Shizo Beriache amava particolarmente.


Beriache era entusiasta per la compassione insita in profondità nel cuore di Noll. Sperava che lui avrebbe dato grande forza ai suoi fratelli, permettendogli di superare le varie prove insieme a loro.


Ciononostante, la maggior parte dei suoi fratelli ha già lasciato questo mondo. Noll considera Grid, che si è liberato dalla Maledizione dell’Ozio e ha protetto la sua vita, un sostituto dei suoi fratelli.]


[Corsa Selvaggia


Il tempo di ricarica di tutte le magie sarà di 3 secondi. Tuttavia, il consumo di mana raddoppierà.]


Noll era il vampiro più speciale che Grid conoscesse, forse ancora di più di suo fratello, Braham Beriache. Poteva guarire e rafforzare i suoi colleghi ed aveva anche un’abilità ad ampio raggio. Noll era più forte in gruppo che da solo. Era nettamente diverso dagli altri discendenti diretti che minacciavano gli umani da soli. A volte questa ‘differenza’ era una grande forza. Grid contava su Noll e non dubitava che Noll fosse necessario per il futuro del Regno di Overgeared.


‘Le sue specifiche sono ancora assurde.’


Grid non poté evitare di sorridere quando vide l’abilità Coltivazione di Sangue che prima non c’era. Poi gli chiese,


“Perché stai trattando freddamente qualcuno che non vedi da molto tempo?”


“Il problema è che non sei venuto per molto tempo! Tu...! Sai quanta vergogna e umiliazione ho vissuto negli ultimi due anni?”


Le parole di Noll non erano sbagliate. Aveva 219 anni quando Grid lo incontrò per la prima volta, e ora ne aveva 221. Tuttavia, aveva ancora l’aspetto di un ragazzo di 13 anni e l’ego di un vampiro era influenzato dal suo aspetto. Pertanto, Noll era un bambino.


“Non sei venuto a trovarmi…!”


“…”


“Considerando che ho dovuto gettare via il mio orgoglio e servire un umano, dovresti venire a trovarmi spesso…!”


“…”


“Ho detto che avrei servito te, non quel contadino pazzo! Allora perché…?! Perché hai lasciato che quel pazzo bastardo...?!”


“Mi dispiace.”


Grid sorrise e accarezzò la testa di Noll.


<em>‘Piaro non è una cattiva persona, quindi non odiarlo. Ti sta insegnando a coltivare perché vuole che conviviamo pacificamente.’ </em>


Grid non disse queste parole.


Era un fatto che Noll già sapeva. Sì, quello era solo Noll che si comportava da viziato. Voleva che suo ‘fratello ’lo proteggesse, quindi si stava sfogando su di lui perché lo aveva trascurato.


“… Che brutta persona.”


Noll non stava più gridando. Arrossì quando gli venne in mente la mano di sua madre. Era il tocco gentile, morbido e caldo della madre, che lo guardava ansiosamente mentre lui dormiva nella bara. La mano di Grid era diversa da quella della madre di Noll, ma non era male.






***






“Cosa? Che sciocchezze assurde stai dicendo adesso?”


Era un castello dove centinaia di bare erano esposte come ornamenti. Noll si sedette a un lungo tavolo di fronte a Grid e lo affrontò. Dalla patata che Noll stava mangiando scorreva del succo rosso come il sangue. Non importa quanto mangiasse, era sangue finto che non lo saziava, ma rimaneva comunque cibo prezioso per i vampiri della settima città.


“Sei pazzo?”


Il volto di Noll si distorse mentre si ripuliva il succo dalla bocca con un fazzoletto.


“Noi siamo vampiri. Per gli umani noi discendenti diretti siamo creature perfette. Non possiamo essere descritti usando gli standard degli umani. Eppure, tu osi…”


“Siete perfetti nonostante dormiate tutto il tempo?”


“… È vero che la Maledizione dell’Ozio ci ha resi incompleti, ma io me ne sono liberato. Un giorno distruggerò i Grandi Demoni e il Dio di Yatan che hanno osato insultare mia madre.”


La rabbia di Noll era reale.


“Io sono completo. Usare questi strumenti banali è un insulto alla mia persona!”


Grid disse che avrebbe realizzato un’arma e un’armatura per Noll, che poi si sentì insultato dal suggerimento. Gli attrezzi erano cose su cui i deboli umani facevano affidamento; Noll la pensava così ed era anche il motivo per cui i vampiri che Grid aveva incontrato in precedenza non erano armati. Alcuni vampiri potevano usare strumenti come una ‘spada’, ma erano solo per il loro divertimento. I vampiri erano bestie che predavano le altre creature usando le loro capacità fisiche naturali e il loro potere magico.


Tuttavia, Grid pensava che fosse un’idea sbagliata,


“Gli strumenti sono banali? Una persona che ha quasi perso la vita a causa di uno strumento banale dice questo?”


“…!”


Noll chiuse la bocca, ricordando come era quasi morto per mano della spada di Grid e dell’attrezzatura del contadino pazzo.


“Q-Quello…”


Noll cercò di difendersi pur avendo la faccia rossa, ma era impossibile. Si rese conto di non essere perfetto e che gli strumenti non erano banali.


“E se avessi avuto un’armatura in quel momento? Pensi che l’aratro a mano di Piaro, la mia spada e le frecce di Jishuka avrebbero potuto batterti?”


“…”


“Essere ben equipaggiati è importante. È un concetto che rende più forti sia i deboli che i forti.”


“…”


“Noll, non essere testardo. Il mondo in cui i vampiri possono contare sulle loro capacità naturali è finito. Preferisci l’armatura pesante o quella leggera? Pensa a quale armatura è più comoda da usare e rispondimi.”


Tutte le leggende si erano addormentate ed erano passati 200 anni. Il mondo ne accolse di nuove, e coloro che regnarono durante quell’intervallo divennero di nuovo deboli. Il rapporto tra Grid e Noll rappresentava quel cambiamento. Alla fine, Noll perse la sua testardaggine e accettò la realtà.


“… Preferirei un’armatura come quella che indossi. Oh, non voglio guardarti o qualcosa del genere.”


“Capisco. La tua arma sarà uno scudo.”


La voce di Grid era gentile e attenta mentre parlava a Noll. I sentimenti di Grid nei suoi confronti erano molto complicati. Dopotutto, lui aveva ucciso i fratelli di Noll. I pensieri di un vampiro e di un umano erano diversi, quindi Noll non ce l’aveva con Grid. Tuttavia, Grid era dispiaciuto per Noll.


“Ti farò un’armatura forte.”


“Hmph, fai quello che vuoi.”


I primi preparativi stavano iniziando. Grid avrebbe allestito qui una nuova fucina, dove avrebbe prodotto gli oggetti per Noll. Poi, il Noll ‘armato’ sarebbe stato copiato, e sarebbe diventato il Quarto Re Celeste della Competizione Nazionale.






***






“Il protagonista è una persona benedetta.”


Avevano ottenuto un sostegno travolgente dal pubblico e dai lettori.


“Finché i desideri di molte persone sostengono il protagonista, lui è destinato ad essere forte.”


Ovviamente non era una cosa universale. A volte il protagonista era più debole di tutti gli altri. Perché?


“Il protagonista soffre anche attraverso le prove, è un destino che non può essere evitato. Allora, il protagonista diventerà più forte dopo aver superato le prove.”


Nella sede di New York della S.A. Group un uomo che partecipava alla selezione dei rappresentanti degli Stati Uniti stava parlando con gli altri candidati. Il suo nome era Zibal.


“Ho superato il dolore della mia ultima prova.”


Era il forte classificato che una volta aveva rappresentato gli Stati Uniti, ma era stato trattato come un sacco da boxe durante lo scontro con Kraugel e Grid. Zibal dichiarò,


“Io sono il protagonista.”


Era caduto all’inferno dalla posizione migliore. Zibal era come un monaco che cammina sul sentiero della penitenza. Sopportava la derisione e il disprezzo della gente, sforzandosi di superare i suoi limiti. Nessuno poteva ignorarlo. La gente poteva non riconoscerlo, ma doveva rispettarlo.


Tuttavia, una persona sminuì Zibal.


“No, sarò io il nuovo protagonista.”


Si trattava di Haster.


L’apparizione di un personaggio inaspettato sconvolse molte persone.


“Togliti di mezzo, Zibal. Devo sperimentare la mia forza.”


Haster pensava che in quel momento non riuscire a battere Grid fosse naturale. Ma Hurent…?


Haster era una persona che aveva battuto Kraugel quindi sentiva che c’era qualcosa di sbagliato. Doveva capire cosa c’era di sbagliato e risolverlo immediatamente. Poi questa persona si intromise,


“Haster? Non eri un golfista professionista?”


“Un giocatore professionista!!!”


Era il sacco da boxe Zibal.






[La selezione inizierà presto. Tutti i candidati sono pregati di entrare.]






A differenza degli altri paesi, quella era una scena rara in cui si potevano vedere molti giocatori di alto livello. Centinaia di giocatori forti, compresi Zibal e Haster, stavano per affrontare i turni preliminari di eliminazione.






Traduzione di Deborah Gregoli


Editing di E.C.
                                


                                



