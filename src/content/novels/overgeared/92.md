---
title: Capitolo 92
pubDate: 2025-03-10T08:59:29.212Z
tags:
    - overgeared
---


[Scorta Lady Irene]


Difficoltà: A


Irene, che è stata rapita dalla Chiesa di Yatan per la seconda volta, è debole sia mentalmente che fisicamente.


Non può ritornare al Castello di Winston con le sue sole forze, perciò devi scortarla sana e salva alla sua dimora.


Fai attenzione, anche se Malacus è morto potrebbero essere rimasti ancora alcuni dei suoi seguaci.


Condizioni Superamento Missione: Arriva al Castello di Winston con Irene.


Ricompensa Missione: L’affinità con Irene arriverà al MASSIMO. Anello di Doran.


* Se l’affinità con un PNG del sesso opposto raggiunge il massimo, potrebbe aumentare la probabilità che accada un evento speciale.






[Anello di Doran]


Classificazione: Unica


Tenuta: 10/10    Salute: +1000    Resistenza alla Magia Nera: +10%    Resistenza al Veleno: +10%


* Se vieni avvelenato o maledetto, ti ristabilirai immediatamente (tempo di ricarica di 60 minuti).


* Il 50% del danno ricevuto verrà istantaneamente recuperato (tempo di ricarica quando l’effetto è attivato di 10 minuti)


Un tesoro che Doran, il guerriero ombra del Conte Steim, amava veramente tanto. Si dice abbia ricevuto il favore della dea della salute e della saggezza.


Condizioni per l’Utilizzo: Nessuna.


Peso: 0.1


Fallimento della Missione: È probabile che Irene muoia. L’affinità col Conte Steim raggiungerà il minimo.


* L’intera zona nord del Regno di Eternal sprofonderà nel caos perché il Conte Steim perderà il senno quando Irene verrà uccisa.






[Missione in svolgimento.]






“Kuoh...!”


Il corpo di Grid tremò mentre serrava i pugni. Era a causa della rabbia per l’avvio senza permesso della missione? No, in realtà era per l’opposto.


‘Sì! Fantastico!’ Grid esultò nella sua mente, ‘Questa è l’occasione per ottenere l’anello di Doran!’


Voleva quell’anello da quando aveva incontrato Doran per la prima volta. L’anello con delle ottime opzioni stava finalmente per entrare in suo possesso.


‘Wow, è davvero fantastico. Non ci sono condizioni d’utilizzo nonostante le prestazioni? Se avessi questo anello, non guadagnerei 1.000 punti di salute extra?’


La forza e la stamina di Grid erano insolitamente alte rispetto al suo livello. Come risultato, la sua attuale salute si aggirava attorno agli 8.000 punti, ed anche questa era abbastanza alta rispetto alla media dei punti salute dei tankers dello stesso livello.


Per gli utenti di basso livello o per gli utenti con una debole stamina, il valore di 1.000 punti salute dati dall’Anello di Doran era enorme. Capacità di resistenza, ristabilimento da condizioni anomale e recupero della salute; tutte queste opzioni erano senza dubbio le migliori.


‘Questo verrebbe incondizionatamente venduto se portato all’asta.’


Oggetti unici senza alcune condizioni di utilizzo erano rari. Il valore stimato sarebbe di decine di milioni di won... No, forse potrebbe valere centinaia di milioni di won... la situazione era ridicola.


‘Se lo ottenessi, non sarebbe una conseguenza del furto dello Scudo Divino?’


Per quale ragione Grid era giunto al Monte Rolf? Per rivendicare lo Scudo Divino.


Ma piuttosto che trovare colui che lo aveva rubato, aveva incontrato accidentalmente Malacus, ottenendo improvvisamente e gratuitamente due eccezionali ricompense di missione... Adesso ne era spuntata una nuova. Era come se avesse abbandonato un’ascia per raccoglierne due fatte d’oro.


‘Sono proprio come un ragazzo che cade per strada, solamente per poi rialzarsi.’


Grid sapeva che la fortuna era molto molto lontana da lui. Normalmente, si sarebbe rotto il naso una volta caduto, ma da quando era diventato Erede di Pagma, lui, fortunatamente, aveva ottenuto alcuni successi.


‘Non è soltanto l’anello di Doran che posso ottenere.’


Se l’affinità con Irene avesse raggiunto il massimo, avrebbe probabilmente potuto sposarla. In altre parole, sarebbe stato il marito della padrona di un territorio, e il genero di un conte.


‘In quel caso, non sarei un lord?’


In questo momento, Winston stava crescendo per diventare una delle città migliori, solo le tasse sarebbero state smisurate.


‘Huhu, se diventerò lord aumenterò le tasse, e allora sarò ricco!’


Affinità MASSIMA con Irene = matrimonio con lei = diventare lord = le tasse diventavano sue. Fece un respiro profondo e decise di imbarcarsi in questa missione.


“Credimi.” Grid slegò le corde che tenevano legata Irene, la aiutò ad alzarsi e le sorrise nel modo più rassicurante possibile. “Ti porterò sana e salva al castello, quindi non preoccuparti troppo.”


“Grazie...”


La fiducia in se stesso di Grid era schizzata alle stelle dopo aver sconfitto il famoso Malacus. Era determinato a combattere, anche se i credenti in Yatan gli avessero bloccato la strada.


‘I seguaci di Yatan dovrebbero essere ad un livello simile a quello dei mostri nel Kesan Canyon. Non sono una minaccia per me, anche senza lo Scudo Divino e col Mantello di Malacus.’


Innanzitutto, Regas aveva sconfitto molti seguaci, per cui pensò che ce ne fossero rimasti pochi.                                                        Il problema principale non erano i nemici, ma Irene.


“Puoi camminare?”


“Mi dispiace... Sono un enorme peso per voi.”


Irene era in condizioni così pessime da non poter camminare da sola. Grid vide che la sua salute era bassa e cercò di fargliela recuperare con una pozione, ma la sua condizione non cambiò. Cercò di darle più pozioni in modo da guarirla, ma non sembravano avere alcun effetto.


‘Questo non è qualcosa che può essere risolto da un utente. Rimarrà in questo stato finché non raggiungeremo il castello. Maledizione... Ho sprecato le mie pozioni.’


Alla fine, Grid si caricò Irene sulla schiena.


“Kyaaak?!”


Irene era la figlia protetta di un conte che non aveva mai stretto le mani di un uomo che non fossero quelle di suo padre! Di conseguenza, in quel momento si sentì confusa ed imbarazzata ad essere portata in spalla da un uomo.


“S-signor Grid! Non c’è bisogno che mi aiutiate così tanto!”


Arrossì mentre cercava di ribellarsi, ma era leggera come una piuma. Questo per Grid era il primo approccio con una donna, a parte sua sorella minore, quindi non poté non sentirsi eccitato.


‘Questo... Il tocco di una donna...!’


Grid non aveva esperienza con gli appuntamenti… Per questo adesso stava passando un momento di crisi nel gioco. Ma che grande fortuna era questa! Grid era eccitato dal tocco di Irene sulla sua schiena e rispose energicamente.


“Non c’è bisogno di vergognarsi! Non fateci caso. Io farò... No, non vi lascerò fare nulla di faticoso! Lasciate fare tutto a me!”


“Signor Grid...”


Nel frattempo, Grid aveva accumulato esperienza da diversi incidenti e aveva lavorato, accumulando quasi 250 punti statistica. Grazie a ciò, la sua stamina non aveva eguali e poteva correre trasportando Irene.


‘Okay, andiamo!’


La distanza tra il Monte Rolf e Winston era di circa cinque ore a piedi! Grid era determinato nel raggiungere la città ma questa, dopotutto, era una missione di rango A e perciò si presentò un problema proprio all’inizio.


“Tu! Tu sei quello che ha ucciso Malacus!”


Tre seguaci nascosti all’entrata della grotta si palesarono e attaccarono Grid.


“Vendicherò Malacus! Muori!”


I seguaci di Yatan usarono delle maledizioni su Grid, ed evocarono anche una nebbia velenosa che avrebbe fatto marcire i suoi polmoni, ma la loro magia non funzionò perché Grid gli resistette. L’esistenza di Grid rappresentava la nemesi dei maghi specializzati nel causare status alterati.


“Non siete più deboli di Malacus? Perché state cercando di vendicarvi quando siete così deboli? Movimenti Rapidi!”






[Movimenti Rapidi è stata attivata. Il tuo tasso di agilità ed elusione aumenteranno significativamente per 1 minuto.]






Grid non attivò la l’Arte della Spada di Pagma. Quando era disattivata, questa abilità aumentava il danno fisico e la probabilità di colpo critico del 10%. La potenza di attacco quando era equipaggiata Dainsleif non era ad un livello a cui un mago poteva sopravvivere.


“Hiyaaaah!”


Una mano manteneva Irene sulle sue spalle, mentre l’altra agitava Dainsleif. Mancava di forza, quindi non poteva controllare completamente la spada con una mano, ma i suoi attacchi incompleti e lenti erano sufficienti per affrontare i seguaci di Yatan.


“Keook!”


“Per Malacus!”


“Ahh! Per il Dio Yatan!”


Grid non schivò le maledizioni, sbattendo la spada sulle facce dei seguaci. Ottenne una moderata quantità di esperienza e un bottino, prima di correre giù per la montagna. Ci furono imboscate da parte dei seguaci di Yatan per tutto il tragitto.


“Anime degli Inferi, usate i vostri rancori e le vostre paure per intrappolare il nemico. Distruggete la sua mente con il terrore e fategli perdere la sua volontà! Diventa una bambola priva di anima!”


La maledizione si riversò da tutte le direzioni. Sembrava un po’ feroce, perciò Grid ripose lo spadone nell’inventario ed estrasse lo Scudo Divino con cui protesse Irene.


“Kuack!”


I seguaci di Yatan soffrirono soltanto avendo di fronte lo Scudo Divino. Grid lo ripose ed estrasse il pugnale, lanciando Raffiche di Vento nella direzione della magia.


<em>Kwa kwa kwa kwang!</em>


Ci fu un’esplosione nella montagna e le urla dei seguaci di Yatan echeggiarono.


“T-troppo forte...!”


I tre stregoni furono completamente sconfitti dallo stile di scambio tra scudo, pugnale e spadone di Grid.


‘I seguaci di Yatan erano stati dei buoni nemici quando ho incontrato Doran, ma adesso è il contrario.’


“Tu, mostro! Eek!”


“Kyaak!”


I credenti in Yatan caddero impotenti ai piedi di Grid che stava indossando uno strano elmo ed il Mantello di Malacus!


Alcuni si trovarono sul punto di piangere realizzando di non poter sconfiggere Grid, mentre altri erano determinati a combattere. Tuttavia, nessuno di loro si ritirò. La loro follia terrorizzò Irene, ma Grid ne era in realtà felice.


Distrusse i seguaci che continuavano ad apparire.


“Hahahaha! Su, venite! Continuate! È grazie a tutti voi!”


Come conseguenza di questa battaglia, Grid aveva capito molto. I normali utenti erano riluttanti nell’avere a che fare con nemici che provocavano anomalie di status, ma lui era diverso.


‘I mostri che causano status speciali non hanno spesso attacco o difesa bassi? Non sono un pasto perfetto per me? In futuro dovrei dare la caccia a questi tipi di nemici.’


Grid aveva quasi il 100% di resistenza agli status grazie alle caratteristiche dell’Erede di Pagma e alle statistiche speciali.


Ancora una volta realizzò quanto fraudolenta fosse una classe leggendaria avendo a che fare con i nemici sul Monte Rolf. Dozzine di mostri accorrevano a causa del Mantello di Malacus. Dopo tre ore, Grid aveva raggiunto il livello 97.


“Stiamo ritardando perché continuano ad apparire mostri. Mi dispiace.”


“...Come disse Doran, il Signor Grid è l’unico su cui posso fare affidamento. Siete davvero forte.”


Irene aveva come suo subordinato uno dei più potenti cavalieri del nord, e anche suo padre, il Conte Steim, faceva affidamento su persone magnifiche. Pertanto, Irene aveva una buona conoscenza dei combattimenti e poteva dire che Grid possedeva delle abilità eccellenti. Ciò le rese più difficile comprendere.


“Signor Grid, lei non è un fabbro? Ma come può essere così forte?”


Grid rispose facilmente.


“Il potere degli oggetti.”


“O... oggetti?”


“Beh, è la virtù di avere eccellenti attrezzature da battaglia.”


“Anche se avesse delle eccellenti attrezzature da battaglia, non sarebbe difficile se non si possedessero abilità? Siete forte ed umile.”


Irene sorrise dolcemente. Il suo apprezzamento nei confronti di Grid stava aumentando esponenzialmente. Grid pensò che non ci sarebbe voluto molto per diventare suo marito. Parlò in questo modo con Irene e arrivarono sani e salvo a Winston.














Traduzione di MoonRoro29


Editing di Libusemumei
                                


                                



