---
title: Capitolo 929
pubDate: 2025-03-20T11:48:41.527Z
tags:
    - overgeared
---


Grid ottenne un totale di 2340 punti statistica dai 234 elisir. Solo un decimo dei punti andò alle quattro statistiche principali, ma erano comunque più di 200. Facendo un semplice calcolo, era come guadagnare 20 livelli. Inoltre, Grid riuscì ad assicurarsi un gran numero di punti da assegnare alla fortuna e potenziò con successo la sua spada. Non riusciva a calmare la sua mente eccitata. Visitare il Continente Orientale gli aveva fatto fare diversi passi in avanti con un solo salto. Era stato una manna dal cielo.


<em>‘Anche il dungeon segreto di Pangea dovrebbe essere un posto fantastico.’</em>


Grid voleva usare il biglietto d’ingresso che aveva ottenuto come ricompensa dall’ultima missione. Tuttavia…


“… Garam.”


Sarebbe anche potuta essere una maledetta trappola. In confronto a Garam, Grid era ancora un ragazzino indifeso. Certo aveva fatto molti passi in avanti ma invano. Avrebbe dovuto fare ancora tanta strada solo per essere all’altezza di Garam. E non solo lui. C’erano molti nemici potenti nel Continente Occidentale e Garam era solo una delle tanti ostacoli che Grid avrebbe dovuto affrontare.


<em>‘Sono ancora inesperto.’</em>


Quel bagliore di gioia fu breve. O meglio, rese Grid estremamente assetato.


<em>‘Ho ancora molto da imparare. Non è sufficiente.’</em>


Doveva diventare più forte. Grid pensò ad alcuni suoi compagni: Euphemina, Faker, Regas, Yura, Jishuka, Chris…


Non aveva dimenticato ciò che aveva appreso da loro. Non ripetevano i loro errori, la loro velocità di apprendimento era inimmaginabile ed il modo in cui applicavano ciò che avevano imparato era stimolante. A volte a Grid veniva la pelle d’oca quando andava a caccia con loro. La differenza nell’interpretazione era come quella tra un adulto e un bambino. Sì, loro vivevano nel regno dei geni, mentre lui era aveva raccolto quei geni. Anche se il vero genio era in realtà Kraugel.


“Non recupererò l’anno prossimo. L’anno prossimo, o quello dopo ancora, li sorpasserò con le mie statistiche e i miei oggetti.”


Erano i suoi rispettati avversari. Finché non sparivano, la passione e lo sviluppo di Grid non si sarebbero fermate.






***






Lauel non si occupava solo degli affari interni del Regno di Overgeared ma ne gestiva anche la Gilda. Uno dei compiti di Lauel era assicurare che i membri della Gilda godessero di migliori benefici e si sviluppassero ulteriormente. Il Tempio di Galgunos. Lauel ha investito molto tempo e sforzi nel trovare questo nuovo terreno di caccia. Non rilasciava oggetti rari come elisir o anelli di vampiro come le città dei vampiri, ma offriva una grande quantità di esperienza.


Il problema era il livello di difficoltà. Considerando numero, tipo e livello dei mostri che apparivano, il Tempio di Galgunos era due volte più difficile rispetto alle città dei vampiri.






[Sei entrato nel Tempio di Galgunos.]






[Puoi percepire la fonte dell’energia demoniaca.]






[Tutte le statistiche sono diminuite del 10% e il recupero della salute è diminuito del 50%.]






[Hai resistito.]






“L’atmosfera qui…”


Era un tempio con una struttura complessa come quella di un labirinto. Grid si scrollò di dosso le maledizioni e ricordò le parole di Lauel.


“Pon, Regas e Chris stanno cacciando qui in questi giorni… Non possono resistere alla maledizione, ma non è complicato…”


In base alla loro personalità, era improbabile che avessero formato un party. Probabilmente si erano dispersi e stavano cacciando da soli in tutto il labirinto. In ogni caso, non erano persone comuni.


“Intruso.”


Un messaggero di Galgunos, un mostro umanoide che vagava nel labirinto, trovò Grid e si precipitò verso di lui. Andava a una velocità assurda, il che significava che il messaggero aveva almeno 2000 punti di agilità. Tuttavia, non era abbastanza per mettere sotto pressione Grid, che aveva più di 3000 punti di agilità. In confronto alla sua velocità, Garam era abbastanza lento da far sbadigliare Grid. Evitò l’affondo del messaggero e contrattaccò.






[Hai attaccato il suo punto debole!]






[Il bersaglio ha ricevuto un danno di 16940 punti.]






[Sono esplose delle fiamme nere!]






Fu un danno schiacciante! Il messaggero di Galgunos indossava un’armatura di lamiera e sembrava avere una difesa alta, ma era inutile di fronte a Grid, il cui solo attacco di base ridusse la salute del messaggero di un decimo. Grazie all’aumento dello stato di buona sorte, l’individuazione dei punti deboli, gli attacchi critici, le fiamme nere e i fulmini rossi emersero più spesso del solito. Ci vollero solo cinque secondi perché il messaggero diventasse polvere.


“Jackpot.”


Non era un mostro forte, ma non aveva droppato una quantità di esperienza simile a quella di un vampiro? Il messaggero era un mostro ingrato che non droppava alcun oggetto, ma era comunque utile.


“Dovrei rimanere qui fino alla Competizione Nazionale. C’è un motivo per cui i ragazzi non sono andati via da qui…”


Grid doveva diventare più forte. Per quel motivo decise di andare a caccia. Voleva aumentare le sue statistiche e risorse concentrandosi sull’aumento di livello, che per un po’ aveva trascurato.


“Evoco Tiramet!”


Grid urlò e un vampiro emerse dalla sua cintura scura. Tiramet era virile, a differenza del solito aspetto neutro dei vampiri dai capelli lunghi. I suoi occhi acuti e i capelli arruffati gli davano un aspetto feroce.


“Uhm…”


A dispetto dell’impressione che dava, Tiramet era timido. Preparò un attacco non appena fu evocato. Era dovuto all’incidente in cui era venuto nel mondo esterno dopo molto tempo solo per essere poi ucciso dallo yangban Garam.


“Ehi, va tutto bene. Non avere paura. Non ci sono nemici.”


Grid diede una pacca sulla spalla di Tiramet, che trasalì come un gatto spaventato. Poi, diede a Tiramet diversi oggetti.






[Spada di Duliani +7]






[Valutazione: Unico


Resistenza: 1250/1250


Potere di attacco: 1890


Difesa: 340


Crea uno scudo quando viene attaccato. La quantità dello scudo è proporzionale alla salute massima. Può accumularsi fino a cinque volte.]






[Armatura di Emous +7]






[Valutazione: Unico


Resistenza: 785/785


Difesa: 930


Riduzione dei danni del 12%.


Aumento del recupero della salute del 50%.


Effetto di due set: 10000 punti di salute aggiuntivi.]






[Elmo di Emous +7]






[Valutazione: Unico


Resistenza: 566/566


Difesa: 675


Riduzione del 20% della probabilità di un colpo in un punto vitale.


Effetto di due set: 50 punti aggiuntivi alla difesa.]






C’era un totale di 23 oggetti tra cui scegliere nei metodi di produzione a valutazione unica. Grid aveva scelto gli oggetti che avrebbero rafforzato i punti forti di Tiramet e li migliorò usando le restanti pietre per il potenziamento.


“Le scarpe e i guanti sono valutati come oggetti epici, ma per il momento usali per favore. Li ricreerò quando avrò i guanti e le scarpe di Emous.”


“Ho capito…”


Tiramet era diverso da Iyarugt. Equipaggiò gli oggetti e si mise in piedi accanto a Grid. Era un atteggiamento accondiscendente.


<em>‘Infatti. Lo so da quando ho visto la finestra di stato.’ </em>


Grid sorrise.


Come Grid si aspettava, Tiramet era come il perfetto compagno animale. Iyarugt aveva le statistiche e la natura di un PNG, mentre Tiramet era completamente cambiato, adottando la natura di un compagno animale e come tale il suo tempo di evocazione era indefinito. Ecco perché Grid apprezzava molto Tiramet. In quel momento era difficile a causa della depressione e del livello basso di Tiramet. Tuttavia, se cacciava con Grid il suo potenziale di crescita era alto. Aveva molto spazio per diventare il miglior partner, dopo Noe.


“Servimi attivamente, per favore.”


“… Ho capito. Sono onorato di servire il mio signore che ha la qualifica di Re del Sangue.”


<em>‘Oh, è fantastico.’</em>


Grid scoprì perché l’atteggiamento di Tiramet era accondiscendente. Non era solo perché era come un compagno animale. Era anche attratto dal titolo di Grid. Era una notizia molto positiva. Il conte Elfin Stone era il nobile più potente con cui Grid avesse avuto a che fare. Grid si sentiva entusiasta al pensiero che un giorno avrebbe evocato Elfin Stone e che questi gli sarebbe stato fedele.


<em>‘Iyarugt non è un problema.’</em>


Nel frattempo, Grid aveva affidato Iyarugt a Peak Sword. La sua parlantina era in qualche modo fastidiosa, ma il motivo principale era che il fodero di Iyarugt massimizzava il potere di Peak Sword. Grid aveva chiesto a Peak Sword di occuparsi di Iyarugt, usandolo finché Peak Word non avesse ottenuto un’arma migliore. Era una situazione vantaggiosa sia per Grid sia per Peak Sword.


“Ok. Andiamo.”


Grid evocò gli Scheletri di Overgeared, Noe, e Randy ed iniziò l’esplorazione su vasta scala. Più si addentravano nel labirinto più messaggeri cominciarono ad attaccare il gruppo.


Galgunos era solo il servo di un Grande Demone, ma era anche un potente lich. Le statue in quel tempio rilasciavano quantità infinita di energia demoniaca ed i messaggeri di Galgunos esercitavano un potere d’attacco esplosivo. Usavano l’energia demoniaca del tempio come risorsa e scatenavano abilità d’attacco. Tuttavia, la potenza di fuoco non era sufficiente a neutralizzare Tiramet, che era diventato troppo agguerrito.






[Tiramet si è ripreso da alcuni dei danni ricevuti.]


[Tiramet si è ripreso da alcuni dei danni ricevuti.]


[Tiramet si è ripreso da alcuni dei danni ricevuti.]


“Arte della Spada di Pagma, Collegamento!”


“Arte della Spada di Pagma, Ondata!”


Tiramet faceva il tanker mentre Grid e Randy attaccavano i messaggeri. Gli avversari furono colpiti duramente, ma non avendo paura cercarono di contrattaccare. Tuttavia, furono interrotti dagli Scheletri di Overgeared, che sparavano il filo argentato da lontano. Inoltre, quando c’era la possibilità si avvicinavano e rompevano le ossa ai messaggeri, limitandone i movimenti.


“Punite gli intrusi!”


La velocità di guarigione rapida dei mostri superava le aspettative di Grid. Mentre il suo gruppo era impegnato ad affrontare 20 messaggeri, nuovi nemici apparvero nelle retrovie. Erano messaggeri che indossavano delle tuniche e non un’armatura.


“Questo è davvero…”


Grid rilevò il pericolo. Come si aspettava, i messaggeri con la tunica erano maghi. Intonarono degli incantesimi in modo solenne e ovunque si formarono delle sfere rosse, mentre puntavano al gruppo di Grid con gli incantesimi d’attacco. Non era una grande minaccia per lui, ma la cosa non valeva per Randy e gli Scheletri di Overgeared. Grid pensava che l’evocazione di Randy e degli Scheletri di Overgeared sarebbe stata annullata.


<em>‘Volevo alzare il più possibile i loro livelli…’</em>


Dopodiché, decine di enormi palle di fuoco arrivarono volando. Grid voleva intercettarle con il Collegamento Trascendente, ma presto si rese conto che era inutile. Non appena le palle di fuoco e il Collegamento Trascendente si fossero colpiti a vicenda, si sarebbe verificata un’esplosione. Randy e gli Scheletri di Overgeared non avrebbero avuto alcuna difesa contro le esplosioni che si sarebbero verificate in quel momento. Lauel aveva detto che per affrontare i ‘boss intermedi’ Grid non doveva sprecare l’abilità Oscuramento o Movimenti Rapidi.


Fu quello il momento in cui Grid rinunciò a Randy e agli Scheletri di Overgeared.






[Il tuo compagno animale ‘Noe’ è salito di livello.]






[Noe ha raggiunto il livello 100 e ha acquisito una nuova abilità.]






Quella notifica apparve nel momento in cui era morto uno dei messaggeri attaccati da Randy e dagli Scheletri Overgeared.


“Nyanng!”


In fondo al gruppo, Noe affrontò la magia volante e all’improvviso alzò le zampe. Una cortina di fulmini apparve davanti a Noe. Era un potente scudo che bloccava tutti gli incantesimi lanciati dai messaggeri.


“Uh?”


Aveva distrutto completamente decine di incantesimi…? Grid era più confuso dei messaggeri. Una risata risuonò in mezzo al silenzio,


“Nyahahah! Questo è un memphis, la migliore bestia demoniaca dell’inferno… Nyang…”


La situazione fu di nuovo ribaltata dalle azioni di Noe. Grid affidò a Tiramet i messaggeri che aveva davanti e sparò nelle retrovie usando l’Arte delle Spada di Pagma, Collegamento, per neutralizzare velocemente i maghi. Dopodiché, Grid si prese cura di tutti i messaggeri attaccati a Tiramet prima di conferma la finestra di Noe. Grid era curioso di conoscere la nuova abilità di Noe.






[Diventa Imponente (SSS)]






[La migliore bestia demoniaca dell’inferno, il memphis, ha spinto al limite il potere della pietra del tuono. Uno scudo di fulmini che blocca tutti gli attacchi verrà creato per due secondi.


Tempo di Ricarica: 30 minuti


L’utente rimarrà prosciugato per un minuto dopo aver usato l’abilità.]






“Ti voglio bene, Noe.”


Le parole di Grid erano sincere. C’era amore nelle azioni di Grid mentre abbracciava forte Noe e strofinava il suo viso contro la sua pelliccia. Noe fece le fusa come se fosse felice. In seguito…


“Grid, anche io sono salito di livello. Dovresti abbracciare anche me.”


“C-certo, Randy. Lo farò una volta che la trasformazione sarà rilasciata.”


Clack! Clack clack clack!


“Scheletri di Overgeared, mi congratulo anche con voi.”


Grid si spostò rapidamente attraverso il labirinto del tempio. La sua velocità era almeno quattro volte superiore a quella di Pon, Regas e Chris, che erano in solitaria in diversi punti del labirinto. In appena mezz’ora, le barre dell’esperienza di Noe, che si era evoluto azzerando il suo livello e di Tiramet si riempirono velocemente. Lo stesso valeva per la barra dell’esperienza di Grid.


Fu un momento di rammarico per gli esperti che avevano parlato del fatto che Grid era sceso all’80esima posizione nell’ultimo anno.


Traduzione di Deborah Gregoli


Editing di E.C.


                                



