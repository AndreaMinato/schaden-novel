---
title: Capitolo 932
pubDate: 2025-03-20T11:48:41.528Z
tags:
    - overgeared
---


“La classe di Luck è legata al Dio della Guerra.”


Chris fischiettò dopo aver ucciso l’ultimo Seguace del Dio della Guerra. Era una sorta di sospiro.


Il nome di Luck era familiare anche a Grid.


“È un subordinato di Ares?”


“Proprio così. Dei tre uomini al servizio di Ares, lui è uno dei più forti. Come i Seguaci del Dio della Guerra, ha l’abilità passiva di contrattaccare incondizionatamente. Combattere contro di lui causa solo guai. Non riesco a contare il numero di volte in cui la Gilda Giant è stata sconfitta da lui.”


“Luck è molto forte. Ho combattuto spesso contro di lui quando ero un principiante, e ho perso.”


“Regas ha perso? L’abilità del contrattacco incondizionato è davvero così fraudolenta?”


“Ahah. All’epoca Luck non possedeva l’abilità del contrattacco. Era un comune esperto di arti marziali come me, a battermi è stato il suo talento puro. Beh, il mio livello era più basso all’epoca.”


Regas era un genio. Non poteva perdere solo perché il suo livello era inferiore. Era corretto pensare che anche l’altra persona fosse un genio.


“Hrmm…”


Grid divenne teso quando si ricordò che il mondo era vasto e che c’erano molte persone forti. Se l’Esercito di Ares avesse partecipato alla Competizione Nazionale di quell’anno, sarebbe stato molto più difficile per Grid interpretare il ruolo dell’antagonista.


<em>‘</em><em>Ora che Kraugel ha superato il livello 300…</em><em>’</em>


Kraugel era arrivato alla fasi finale del PvP dopo essere diventato un Maestro della Spada e aver azzerato il suo livello. Quanto sarebbe stato forte dopo aver recuperato il suo livello? Grid avrebbe potuto intravederei l vero potere di un Maestro della Spada, la classe combattente definitiva? Pon vide un sorriso sinistro comparire sul volto di Grid e gli chiese,


“Cosa c’è di così bello? Hai ottenuto ciò che volevi?”


“Bello? Io?”


“Sì. Continui a sorridere.”


“Sto sorridendo?”


“Oh? In base alla tua espressione stai forse pensando alla tua amante? Yura? Jishuka? O entrambe?”


Grid si sentiva teso, eppure sorrideva. Era la prova che si stava godendo la tensione. Dopo essersi liberato di quel sorriso, Grid scosse la testa.


“Non è così. Non ho ottenuto ciò che volevo.”


“Davvero? Allora cos’è che stai cercando? Continui a parlare di una mappa, ma di cosa si tratta?”


“C’è un luogo chiamato la Tomba della Spada che è legato a Pagma e Braham, e la sua posizione è indicata sulla mappa. I Seguaci del Dio della Guerra hanno fatto cadere i frammenti della mappa.”


“Cosa c’entrano i Seguaci del Dio della Guerra con tutto questo?”


“Non lo so ancora. Lo scoprirò poco alla volta.”


Quel luogo era legato a due ex leggende. Il gruppo notò facilmente che si trattava di un posto molto importante per Grid, così decisero di aiutarlo.


“Devi cacciare seriamente i Seguaci del Dio della Guerra. Uniamoci e combattiamo.”


Grid chiese loro,


“Ma voi non siete impegnati a prepararvi per la Competizione Nazionale? Dovete salire di livello mentre cacciate.”


Se l’obiettivo fosse stato semplicemente salire di livello, allora sarebbe stato meglio giocare da soli. Il modo migliore per aumentare il proprio livello era cacciare mostri normali il più velocemente possibile. Ci sarebbe troppa poca esperienza da guadagnare se si unisse ad un party con una persona che aveva diversi compagni animali. E i raid party? La velocità di caccia era lenta, il che significava che il livello saliva lentamente. Grid si sentì oppresso dall’eccessivo favore.


Tuttavia, Pon non accettò un rifiuto.


“Non devi essere troppo moderato. A volte mi manca il Grid che era più egoista di chiunque altro.”


Più cose possedeva una persona, più ne desiderava. L’avidità della gente sarebbe cresciuta ancora di più. Grid era l’opposto, quindi era sia rinfrescante che preoccupante. Quando le persone stanno per morire, queste cambiano, e Pon era preoccupato che fosse lo stesso per Grid. Chris e Regas la pensavano allo stesso modo.


“Sì, Grid. Combattiamo insieme finché non avrai raccolto tutti i frammenti della mappa.”


“Siamo felici di aiutarti.”


Grid borbottò,


“Ditemi la verità, perché volete aiutarmi quando la Competizione Nazionale è alle porta? Dovete preoccuparvi per la vostra vita.”


“La Competizione Nazionale è importante, ma tu lo sei di più.”


“Ehi! Mi sta venendo la pelle d’oca!”


“Pelle d’oca? L’ho imparato da te. Smettila di assillarmi e forma un party.”






***






Alla fine, formò un party con il gruppo di Pon.


Da solo, Grid era in grado di colpire i Seguaci del Dio della Guerra solo con l’Ondata della Cuspide Assassina Collegata, le fiamme nere e quando l’abilità Oscuramento era attiva, ma nel gruppo di Pon era diverso. Con loro poteva assalire i Seguaci anche quando le sue abilità erano in fase di ricarica. La pesante spada di Chris neutralizzava i Seguaci per un secondo e Regas era in grado di colpire tutte le loro articolazioni grazie al Frammento di Conoscenza di Dantalian che Grid gli aveva dato. Nel frattempo, gli attacchi taglienti di Pon assestavano colpi seri ai Seguaci.






[Un Seguace del Dio della Guerra fuggito dalla tomba è stato distrutto.]






[L’esperienza di 21.506.070 punti sarà suddivisa.]






[Il leader del gruppo Grid ha acquisito il Frammento di Mappa della Tomba della Spada (2).]






“L’esperienza guadagnata è più di quanto mi aspettassi.”


“Questo è perché sono troppo forti.”


Una settimana dopo la formazione del party…


Le espressioni dei membri erano luminose dopo che Grid aveva finito metà della mappa. Si erano uniti solo per aiutare Grid, ma l’esperienza accumulata non era male. Di quel passo sarebbero riusciti a raggiungere il loro obiettivo di guadagnare un livello prima della Competizione Nazionale.


Tutto merito dell’assurdo potere d’attacco di Grid. Ogni volta che roteava l’incandescente Spada dell’Illuminazione, i Seguaci del Dio della Guerra perdevano una quantità significativa di salute. I membri del gruppo potevano così concentrarsi sul loro ruolo di sostenitori senza preoccuparsi. Si concentrarono esclusivamente sulla neutralizzazione dei Seguaci per impedir loro di contrattaccare.


Kuwaaaang! Un altro Seguace fu spazzato via da un’esplosione. Le fiamme emesse dalla Spada dell’Illuminazione sembravano inghiottire i nemici. Con cautela, Chris chiese,


“Grid, riguardo la tua spada… È così per l’impianto alchemico di ma grazie al potenziamento riuscito?”


“Sì. È solo +4, ma è un’arma mitica. Quindi l’aspetto è cambiato.”


“Cosa? +4? Non dovrebbe essere quasi impossibile aumentare il livello di potenziamento di un oggetto mitico?”


Considerando il danno di base delle armi di livello mitico, l’aumento del potere d’attacco dopoil potenziamento sarebbe stato enorme. Eppure, era +4…? Grid rise di fronte ai membri stupiti del gruppo.


“Sono un uomo fortunato.”


“Sì…?”


Quello era Grid, che falliva ripetutamente. In particolare, i primi membri della Gilda Overgeared sapevano quando Grid fosse sfortunato. Il gruppo trovò divertente quando Grid disse di essere fortunato, ma dovettero ammettere che non era uno scherzo, perché la Spada dell’Illuminazione era ovviamente diventata più forte.


Dopodiché, Pon fece una domanda che aveva sepolto in fondo al cuore,


“Perché non partecipi alla Competizione Nazionale di quest’anno se sei così forte?”


Anche Chris e Regas erano curiosi. Perché Grid avrebbe dovuto saltare la Competizione Nazionale quando sarebbe stato sicuramente ricompensato con una medaglia d’oro? Erano tutti concentrati sulla sua risposta. Grid si ricordò i termini del contratto con la S.A. Group, secondo cui non poteva far trapelare all’esterno informazioni sull’evento di Sottomissione del Re dei Demoni.


“Sappiate solo che non è nella mia natura perdere.”


Non poteva aggiungere altro. Non c’era altro da dire, e la situazione cambiò improvvisamente.


“Cosa?”


C’era un vulcano in eruzione nelle vicinanze? Mentre il gruppo di Grid avanzava, l’enorme labirinto cominciò a tremare come se dovesse crollare subito. Prepararono abilità e pozioni in attesa della scossa imminente.






[È stato rilevato un cambiamento nei sotterranei del Tempio di Galgunos.]






[Dopo aver confermato che il suo esercito è stato ridotto, Galgunos avverte gli intrusi al piano superiore.]






“Se non volete morire… uscite immediatamente…”






[Una voce con un forte potere magico colpisce il tuo cuore e la tua mente.]






[Gli stati di caos, paura ed esaurimento mentale ti hanno sopraffatto.]






[L’effetto dell’esaurimento mentale ha esaurito velocemente il tuo mana. Perderai 1.000 punti di mana al secondo per un minuto. Le pozioni di mana non possono essere prese per 10 minuti.]






“Kuek…!”


I membri del gruppo erano in preda al dolore. Si appoggiarono a un muro mentre il sudore colava giù. Grid era l’unico che stava bene.






<em>‘Non siamo entrati nella stanza del boss, ma il boss è uscito?’</em>






A Grid vennero i brividi. I boss intermedi del Tempio di Galgunos, i Seguaci del Dio della Guerra fuggiti dalla tomba, erano al livello dei mostri d’élite. Il Tempio di Galgunos era più pericoloso rispetto alla precedente indagine condotta dalla Gilda Overgeared e probabilmente il boss era in grado di sopraffare i vampiri di grado nobile. Era come si aspettava.






“Non è piacevole…”






[Tiramet è tornato nella sua bara.]






“Ho paura…”






[Randy è fuggito.]






“Hanyaaang… Ho sonno, ong…”






[Noe si addormenta. Tutto il suo mana è stato esaurito.]






Galgunos era un boss terrificante. Non era comparso ma aveva già neutralizzato il gruppo d’élite con un semplice avvertimento. I membri si sarebbero ripresi lentamente dopo un minuto, ma ci sarebbero volute 24 ore prima che Grid potesse evocare di nuovo i suoi animali domestici. E se i Seguaci del Dio della Guerra avessero attaccato in quel momento?






<em>‘È pericoloso…’</em>






Era un dungeon che rendeva la superiorità numerica obsoleta. I membri di Overgeared non sarebbero stati in grado di conquistare quel posto finché non fossero riusciti a gestire ‘l’esaurimento mentale’. Grid si stava preparando da solo per un raid quando i suoi occhi si allargarono. Il suo sguardo vacillante era focalizzato sui due scheletri.






[Scheletro Overgeared Uno sta ballando.]






[Scheletro Overgeared Due sta usando ‘Ridicolo’.]






I contenuti della finestra di notifica erano gli stessi. Scheletro Overgeared Uno stava scuotendo spalle e clavicole a un ritmo eccitato, mentre Scheletro Overgeared Due muoveva la mascella. Non erano influenzati dall’esaurimento mentale di Galgunos.






‘<em>Forse perché sono scheletri?’</em>






Gli scheletri non avevano un cervello e quindi non avevano uno stato mentale da indebolire. Grid stava cercando di liquidare la questione come insignificante, quando si ricordò delle parole di Noe.


‘Noe non aveva detto che il lich esercita il suo potere sui Non Morti?’


Non aveva senso che gli Scheletri Overgeared resistessero all’esaurimento mentale solo perché non avevano un cervello. Anzi, avrebbero dovuto essere colpiti maggiormente dall’avvertimento di Galgunos, o almeno quello sarebbe stato il caso se gli Scheletri Overgeared fossero stati normali Non Morti.


Eppure, in che modo gli Scheletri Overgeared erano normali Non Morti? Non erano scheletri normali. Erano un’eredità lasciata dalla vampira Latina, e anche Braham non era riuscito a valutare la loro forza. Erano scheletri dotati di intelligenza e capaci di imparare e provare emozioni. Una nuova finestra di notifica si aprì.






[È stato rilevato un cambiamento nei sotterranei del Tempio di Galgunos.]






[Dopo aver confermato di essere stato preso in giro, Galgunos avverte gli intrusi del piano di sopra.]






“Gli esperimenti di Beriache osano…! Vi ucciderò se non smettere subito di ridere!”






[Una voce con un forte potere magico colpisce il tuo cuore e la tua mente.]






[Gli stati di caos, paura ed esaurimento mentale ti hanno sopraffatto.]






[L’esaurimento mentale si è accumulato e la velocità di esaurimento del mana è aumentata. Il tempo necessario per il recupero è raddoppiato.]






[Hai resistito.]






[Scheletro Overgeared Due sta usando ‘Ridicolo’.]






[Scheletro Overgeared Uno ha imparato ‘Ridicolo’.]






[Scheletro Overgeared Uno sta usando ‘Ridicolo’.]






“Vooooii!! Vi ridurrò in polvere!”






[L’infuriato Galgunos richiama i suoi corpi sperimentali.]






[Un Seguace del Dio della Guerra, che ha imparato due tecniche segrete, ha scoperto la tua posizione.]






Si sentivano continue esplosioni da lontano. Le pareti sembravano franare per permettere al vero boss intermedio di arrivare in fretta.


“R-ragazzi? Svelti, alzatevi.”


Grid provò a pizzicare le guance dei suoi compagni, ma fu inutile. Nessuno di loro riprese conoscenza. Ciò voleva dire che Grid doveva combattere da solo per un intero minuto.


“Che sfiga.”


Clack! Clack clack!


Non importa cosa provasse Grid, gli Scheletri Overgeared stavano ancora ridendo.




Traduzione di Deborah Gregoli


Editing di E.C.
                
                                



