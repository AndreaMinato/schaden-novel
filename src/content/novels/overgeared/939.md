---
title: Capitolo 939
pubDate: 2025-03-20T11:48:41.530Z
tags:
    - overgeared
---


‘È il Quinto Papa…? No, non può essere. È impossibile.’


Si diceva che il Quinto Papa Franz fosse vicino a Pagma e che fosse il vero maestro del set della Santa Luce. Non era una storia falsa. Pagma era il creatore del set della Sacra Luce. Inoltre, aveva sigillato i tre artefatti della Chiesa di Rebecca come favore a Franz. La relazione tra i due uomini era probabilmente più profonda di quanto si sapesse.


‘<em>Non si può sigillare l'anima di un caro amico in una spada, a meno che uno non sia pazzo…</em>’


Grid scosse la testa per fugare questi assurdi sospetti. Pagma aveva già ucciso un amico. Non aveva senso collocarlo nella categoria delle persone comuni.


“Lei è Papa Franz?”


Domandò Grid. Sperava in una risposta, per quanto improbabile. Sperava che Pagma non fosse così cattivo come immaginava. Purtroppo, la risposta della spada sacra fu ‘Sì’.


- Sono sorpreso che tu sia riuscito a capire chi sono. Sei davvero associato a Pagma. Devi avere molta familiarità con lui. Puoi usare il suo potere, vero?


La voce della spada sacra era chiara e brillante. L’espressione “giovanile” era appropriata per descriverla. A Grid venne la pelle d’oca per molti motivi. Pagma era stato così crudele da imprigionare l’anima del suo amico in una spada fredda. Nel frattempo, Papa Franz conservava la sua personalità brillante nonostante fosse stato intrappolato in una spada per centinaia di anni.


‘<em>Sembra che si tratti di un’area di personalità piuttosto che di potere mentale.</em>’


Era forse una persona infinitamente positiva?


La spada sacra interrogò Grid,


- <em>Sei venuto qui a causa dell’anima di Braham che stai ospitando?</em>


“Riesce a sentire l’anima di Braham?”


- <em>All'inizio non riuscivo a percepire il suo potere magico. Non pensavo che un’anima potesse irradiare un’energia tanto arrogante.</em>


La spada sacra sembrava sorridere. La situazione era piacevole.


“È per questo che fa la guardia a questo posto?”


- <em>Hai indovinato. Sto custodendo il corpo di Braham, che è conservato nelle segrete del ghiacciaio sotto la Tomba della Spada.</em>


In quel momento, la voce tonante di Braham risuonò nella mente di Grid,


<em>- Quel cane di Rebecca sta cercando di controllare il mio corpo, che è nelle sue mani!</em>


‘<em>Calmati, Braham. Non aveva detto che lo stava proteggendo?</em>’


- <em>Lo sta proteggendo da me! È per impedirmi di riaverlo! Quel Pagma, che è più malvagio di un Grande Demone, mi sta infastidendo anche dopo la morte!</em>


“…”


La rabbia e l’ansia di Braham erano troppo forti. Il suo frammento dell’anima era piccolo e debole e non poteva permettersi la pressione delle sue emozioni. Era pericoloso. Grid decise di accelerare la missione per calmarlo. Si avvicinò alla spada. Le informazioni sulla spada sacra furono analizzate con gli Occhi di Pagma.






[Spada a Guardia della Tomba]






[Classe: Leggendaria


Resistenza: ???


Attacco: 8.395


Potere Divino: ???


Difesa: 2.029


Un’anima di grado leggendario è annidato all’interno.


???


???


È stata creata l’abilità passiva “Papa Che Ha Perso la Fede”.


......


......


È un’opera lasciata dal leggendario fabbro Pagma nei suoi ultimi anni di vita. È un tesoro che sarà ricordato per centinaia, o addirittura migliaia, di anni.


Nella Spada a Guardia della Tomba è infusa l’anima del Quinto Papa Franz ed esercita la sua stessa volontà.


Articolo non disponibile.]






‘<em>Gli ultimi anni di Pagma…</em>’


I pezzi lasciati da Pagma variavano a seconda del periodo di produzione. Le prime opere di Pagma erano meno complete di quelle di Grid, mentre le opere di Pagma degli anni centrali erano più o meno uguali a quelle di Grid e le opere degli ultimi anni di Pagma superavano di gran lunga quelle di Grid. Era il potere dell’esperienza e dell’età. Le opere erano a un livello che Grid avrebbe raggiunto alla fine, dal momento che era stato riconosciuto dal Dio Hexetia.


“Per favore, mi porti al corpo di Braham.”


Chiese Grid con gentilezza. Non sapeva quando Franz fosse diventato una spada, se fosse stato costretto da Pagma e da quanti anni fosse così. Aveva molte cose da chiedere, ma prima doveva trovare il corpo di Braham.


Inaspettatamente, la spada sacra non collaborò.


- <em>Il mio ruolo non è forse quello di sorvegliare le segrete del ghiacciaio dagli invasori? Come posso lasciarti entrare?</em>


“Invasore?”


Grid era sconvolto.


La spada sacra non sapeva che Grid era imparentato con Pagma e che aveva l’anima di Braham? Perché stava trattando Grid come un invasore e gli impediva di entrare? Grid aggrottò le sopracciglia e si presentò con orgoglio,


“Sono colui che ha ereditato l’abilità di Pagma e che sta proteggendo l’anima di Braham. Perché mi tratta come un invasore? Non sono forse l’unico che può entrare nella Tomba?”


<em>- Hai ereditato l’abilità di Pagma, ma questo non significa che tu abbia la sua volontà. Inoltre, non posso sapere se stai proteggendo l’anima di Braham o se la tieni prigioniera.</em>


<em> </em>


[È stata attivata una nuova missione nascosta!]






[Missione Nascosta “Prova”]






[Supera la prova della Spada a Guardia della Tomba!


Condizioni di Completamento della Missione: Superare la prova.


Ricompensa Missione: Qualificazione per entrare nelle segrete del ghiacciaio.]






‘<em>Una prova?</em>’


Si trattava di una spada con oltre 8.000 poteri d’attacco, un’opera prodotta da Pagma nei suoi ultimi anni di vita e con l’anima di un ex Papa impressa in essa. Era davvero possibile combattere contro quella temibile spada quando gli effetti fraudolenti non potevano nemmeno essere visti?


‘<em>Tuttavia, devo combattere.</em>’


Grid deglutì ed estrasse la Spada dell’Illuminazione.


- <em>Ora farò la prima domanda! Qual è la causa di Pagma?</em>


“…Eh? L-La pace nel mondo?”


-<em>Ding dong daeng! È la risposta corretta!</em>


“…”


-<em>La seconda domanda! Quale idea Pagma considerava più importante?</em>


“L-L'ideale umanitario di usare il lavoro di fabbro per beneficiare altre persone?”


-<em>Ding dong daeng! È la risposta corretta! Allora questa è la terza domanda. Qual è l’identità di Braham?</em>


‘<em>L’identità di Braham…</em>’


Gli occhi stupefatti di Grid si calmarono a quella domanda. Rispose con una voce profonda come lo sguardo dei suoi occhi,


“Era un vampiro, un umano e un Grande Mago leggendario. Era un uomo che veniva lodato come il Duca della Saggezza, nonostante non avesse raggiunto la verità.”


Inoltre…


“Era un uomo che odiava Yatan, il dio che aveva espulso e maledetto sua madre. Era anche una persona che fu tradita dal suo unico amico.”


- <em>Tu…</em>


L'anima di Braham tremò. Lo percepì mentre Grid parlava con voce chiara. Non si trattava di una banale emozione chiamata compassione. In quel momento, Grid aveva una comprensione completa di lui. Forse era l’unico al mondo ad averla.


- <em>Bravo. È la risposta giusta.</em>


La voce della spada sacra, tanto brillante ed eccitata da sembrare frivola, si calmò.


- <em>Infine, l'ultima domanda. Sei solidale con Pagma?</em>


Era perché sentiva che l’umore della spada sacra era diventato strano…? Grid era diffidente e rispose sinceramente,


“Lo capisco, ma non credo che le sue azioni siano giuste. Non tradirei mai un amico.”


<em>- Capisco.</em>


Si era sbagliato sull’umore della spada? Aveva un atteggiamento gentile. La spada ruotò due volte da sinistra a destra e la lama si conficcò più profondamente nel terreno. Il terreno della Tomba della Spada iniziò a cambiare. Il centro della pianura si alzò come una collina e si trasformò in una forma adatta a essere chiamata tomba, rivelando una porta di ferro saldamente chiusa nascosta in fondo alla collina. Il vero aspetto della Tomba della Spada, che il Gruppo di Spedizione di Skunk non era riuscito a scoprire per mezzo mese, fu rivelato in pochi istanti.


- <em>Braham, io non ti sento, ma tu puoi sentirmi?</em>


La porta di ferro si aprì lentamente. Un brivido di freddo uscì dal cancello aperto e scese lungo la collina, congelando il terreno.






[La Missione Nascosta “Prova” è stata completata.]






La spada sacra comunicò la verità,


- <em>Braham, Pagma si è sinceramente pentito di averti tradito e di averti ferito. Dopo aver protetto l’arcipelago Behen dai Grandi Demoni, il primo posto in cui è venuto sono state le segrete del ghiacciaio, dove ha seppellito il tuo corpo. Pagma prevedeva che un giorno lo avresti recuperato e saresti risorto. Creò questa Tomba della Spada nella speranza che il tuo corpo fosse al sicuro. Poi evocò la mia anima e mi chiese di proteggerti.</em>


- <em>Zitto, zitto, zitto!</em>


- <em>Non era una recita per chiedere il tuo perdono. Pagma sapeva che i peccati contro di te non potevano essere perdonati. Forse voleva solo ridurre il disgusto che provava perse stesso.</em>


- <em>Zitto!</em>


- <em>Controlla il tuo corpo. Spero che un giorno tu possa risorgere. L’Inferno e Marie Rose, il Regno di Hwan e gli dei… I problemi che Pagma non è riuscito a risolvere, forse tu…</em>


- <em>Stai zitto!</em>


“Braham…”


Grid si strinse il petto. L’anima di Braham era incompleta e in disordine. Temeva che potesse scomparire.


- <em>Discendente di Pagma.</em>


La spada sacra stava dicendo addio.


- <em>In base al tuo atteggiamento verso Braham, sei l’opposto di Pagma. Personalmente voglio fare il tifo per te. Ora, entra. Presto la porta si chiuderà.</em>


“Ci vediamo la prossima volta.”


- <em>Sì. Farò la guardia a questo posto finché Braham non sarà resuscitato. Ti prego di tornare ogni volta che ne avrai bisogno.</em>


Era quello il karma. Il karma dello sciocco Papa che aveva indebolito la Chiesa invece di considerare le Figlie di Rebecca come strumenti usa e getta. Franz, che era stato una spada fredda per centinaia di anni, non si era mai pentito della scelta di far sigillare a Pagma i tre artefatti.


La porta di ferro si chiuse una volta che Grid entrò nelle segrete del ghiacciaio. La collina tornò a essere una pianura e 4.179 spade rimasero in piedi in silenzio.






***






La lingua umana era così scadente? Grid pensò questo quando vide l’uomo dai capelli bianchi intrappolato nel ghiaccio. Si rese subito conto che era impossibile esprimere la bellezza dell’uomo nel ghiaccio con il cuore e l’intelletto.


L’anima di Braham si stava stabilizzando.


- <em>È sicuro.</em>


“Sono contento.”


- <em>Dopo che mi sono rivisto mi sembri ancora di più un calamaro<sup>1</sup>.</em>


“…”


Grid non poteva confutare quelle parole. Si sentiva persino grato. In base al corpo di Braham nel ghiaccio, Grid non era un calamaro. Chiamarlo calamaro sarebbe significato sopravvalutarlo.






[La Missione Nascosta“Richiesta di Braham” è stata completata.]






[L'intelligenza è aumentata di 50 come ricompensa.]






[Non puoi imparare nuovi incantesimi nel tuo stato attuale.]






[La ricompensa per il completamento della missione ha attivato una nuova missione nascosta.]






[Missione Nascosta “Disposizione di Pagma”]






[Il motivo per cui Pagma ha lasciato il suo libro in questo mondo è per il bene del suo vecchio amico Braham. Braham conosce il valore del pavranium. Pagma sapeva che Braham avrebbe cercato il Discendente di Pagma e gli avrebbe chiesto di creare il Recipiente dell’Anima.


Ti è profondamente grato per aver portato qui Braham e ti farà un regalo.]






[La Missione Nascosta “Disposizione di Pagma” è stata completata.]






[L’abilità nascosta “Creazione di Minerali” è stata acquisita come ricompensa per il completamento della missione.]






- <em>Grid.</em>


“Sì.”


- <em>Non ho intenzione di perdonare Pagma. Lo odierò per sempre. Se ci incontreremo di nuovo all’inferno, lo ucciderò con le mie mani.</em>


“Fallo.”


‘<em>Forse era questo che Pagma voleva.</em>’


Pensò Grid tra sé e sé.






1 NdT: in Corea del Sud si usa spesso il termine “calamaro” per indicare una persona brutta.






Traduzione di Ilaria Santucci


Editing di E.C.
                                


                                



