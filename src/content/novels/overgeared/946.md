---
title: Capitolo 946
pubDate: 2025-03-20T11:48:41.531Z
tags:
    - overgeared
---


Le comunità di tutto il mondo stavano ribollendo.


– Il modo in cui ha usato le sue abilità rendeva difficile per l’Eroe reagire.


– Wow… Mentre combatteva, sembrava che la distanza tra l’Eroe e le Mani di Dio aumentasse gradualmente… Questo è dovuto alla Spada del Controllo.


– Ma la Spada è davvero sotto il controllo di Kraugel?


– Che? Ma sei matto? Certo che lo è.


– Wow! Si è mosso a sinistra e ha fatto qualcosa per bloccare la visuale dell’Eroe.


– Ogni volta che usa il fodero, il suo corpo è così elastico.


Successe subito dopo l’evento Distruggere l’Eroe. L’argomento che rivitalizzò le comunità fu ovviamente Kraugel e l’evento Distruggere l’Eroe. La gente guardava in continuazione il video del combattimento di Kraugel, cercando di analizzare i suoi metodi e le sue intenzioni. Cercarono di imparare condividendo opinioni tra di loro.


Nel frattempo, nacque una nuova discussione.


– Grid non ha partecipato alla Competizione Nazionale perché aveva paura di Kraugel.


Alcune persone definivano l’assenza di Grid dalla Competizione Nazionale un mezzo ‘codardo’ per difendere il suo titolo. Era ragionevole interpretarlo in quel modo. L’aumento di livello di Grid nelle classifiche dell’anno precedente era stato basso. Si basava su questo l’idea che il Grid di quell’anno fosse simile a quello dell’anno prima. Incoraggiava l’idea che Kraugel, che aveva sconfitto l’Eroe, fosse più forte.


– Grid non può farci niente, deve governare il suo paese mentre fa il fabbro. Il tempo a disposizione per aumentare di livello è poco.


“Penso che ti arrabbierai molti se vai su Internet.”


Shin Youngwoo alzò lentamente lo sguardo dal suo telefono mentre era seduto in una spaziosa sala d’attesa. La persona che bussò alla porta ed entrò era il Team Leader della S.A. Group, Yoon Nahee, che scuoteva una borsa del pranzo.


“Vuoi mangiare?”


“Certo.”


Yoon Nahee sembrava diversa dall’ultima volta che l’aveva incontrata alla sede centrale della S.A. Group. Al posto di un’espressione da donna d’affari, aveva un sorriso stampato sul suo volto e indossava dei jeans e una t-shirt bianca al posto del suo abbigliamento da ufficio. Sembrava che si stesse godendo il suo viaggio in Cina. Era di una bellezza notevole. Il problema era che Grid si era adattato alla bellezza di Yura, Jishuka, Sehee e Yerim. Youngwoo sentiva solo vagamente che la sua visuale era diventata troppo grande.


“Non sei frustrato dalla reazione della gente?”


“Cosa?”


“Nonostante dimostri ogni anno qualcosa di nuovo, la gente continua a screditarti. In molti casi distorcono la verità.”


C’erano molte persone strane su Internet. Le persone anonime a volte mostravano un temperamento psicopatico, dicevano cose senza senso solo per alleviare lo stress. Tuttavia, da un certo momento in poi, Youngwoo aveva smesso di preoccuparsi di quello che dicevano su Internet.


“È così. Su Internet ci sono persone che chiamano zuccone Lim Cheolho.”


“Zuccone? Il presidente uno zuccone?”


Lim Cheolho era il fondatore di un mondo in realtà virtuale. Non era solo riconosciuto come il miglior scienziato del mondo, ma come il miglior scienziato di sempre. Ovviamente, anche Lim Cheolho sapeva di non essere perfetto. Era eccezionale solo nel suo campo. Sotto molti aspetti era ordinario. Ciononostante, era inaspettato per lui essere chiamato così. Era una cosa abbastanza fresca e divertente.


“Infatti, viene chiamato zucca, non zuccone…”


“Zucca… Pffft!”


Yoon Nahee scoppiò dalle risate. Si afferrò la pancia e iniziò a ridere con forza. L’atmosfera tra i due era allegra mentre mangiavano. Il Team Leader Yoon Nahee aveva osservato Grid per molto tempo e conosceva Youngwoo molto bene. Anche Youngwoo la conosceva bene. Quell’anno si erano avvicinati durante la preparazione del progetto del Re dei Demoni.


“Hai osservato gli ultimi quattro giorni? Quest’anno molti ranker hanno superato il livello 330 e il livello delle loro abilità è aumentato. Riusciresti a combattere contro di loro da solo?”


“Uhm…”


Youngwoo ci pensò mentre si godeva i succhi traboccanti dell’anatra alla pechinese. Ovviamente, il livello dei giocatori era aumentato notevolmente. In particolare, la crescita delle classi ordinarie e di quelle nascoste si era ridotta. A differenza delle classi nascoste, che fin dall’inizio avevano buone abilità, le classi ordinarie ottenevano più abilità e caratteristiche man mano che salivano di livello. Questo riduceva il divario tra le classi.


Il divario si riduceva. Le parole dette da Lim Cheolho molto tempo fa stavano diventando realtà.


“All’inizio, pensavo che sarebbe stato facile. Ora mi sento molto teso.”


Youngwoo rispose onestamente mentre mangiava il riso fritto. Aveva osservato la crescita degli altri giocatori durante la Competizione Nazionale di quell’anno e dovette riconoscere le loro capacità.


“Tuttavia…”


“…?”


“Tuttavia, non penso che perderò.”


Il divario si stava riducendo? Non c’era motivo di preoccuparsi. Non tutte le classi nascoste erano uguali e solo in pochi potevano continuare a provare senza arrendersi. In fondo, ogni giorno un sacco di persone rinunciavano a smettere di fumare, a bere o alla dieta.


Il volto di Youngwoo era rosso mentre parlava fiducioso e mangiava la zuppa di jjamppong. Ma la zuppa che Youngwoo aveva sorseggiato era Malatang, non jjamppong, due piatti distintamente diversi. Iniziò a sudare mentre parlava con voce tremolante.


“… A-Acqua!”


<em>‘È come il presidente.’</em>


Erano sicuri di sé perché erano i migliori nei loro settori, ma c’era un lato negativo nella loro vita quotidiana, una personalità che lei non poteva odiare. Yoon Nahee sorrise e gli diede una bottiglia d’acqua.


“400 contro 1. Non vedo l’ora.”


400 ranker provenienti da 125 paesi contro il solo Grid. Il fatto che il risultato fosse difficile da prevedere era spaventoso.






***






L’assenza di Grid. L’unico motivo per cui il tasso di partecipazione al PvP di quell’anno era così alto.


<em>‘Almeno non moriremo in un colpo solo. Sono anche di classe mondiale se posso mostrare le mie abilità.’</em>


Le 467 persone che avevano avuto quei pensieri parteciparono al PvP. Solo 64 erano stati selezionati per salire sul palco. Le 403 persone eliminate nella fase preliminare avevano subito un forte shock. I giocatori americani, escluso Kraugel, i membri di Overgeared come Pon, Seuron dall’Argentina, Bubat dalla Turchia, Damian dal Giappone, Goshar dall’India, Everton dalla Nuova Zelanda etc. Loro sperimentarono in prima persona le abilità di coloro che avevano osservato da lontano e si resero conto che c’erano muri insormontabili che non sarebbero mai riusciti a superare.


“Che strano. Non dovevano essere tutti uguali sotto Grid e Kraugel?”


“Ovunque andiamo c’è una divisione di classe.”


“Merda! Non posso accettarlo! Io non sono debole! È ridicolo!”


“… È uno shock. Sperimentarlo in prima persona è completamente diverso dal semplice guardare.”


La differenza non era sempre la stessa. L’indiano Goshar era stato eliminato dalle qualificazioni del PvP ogni anno. La sua carriera era scarsa a dispetto delle alte valutazioni che gli altri ranker e gli esperti gli davano. Pertanto, sapeva che si trattava di una balla. Ma allora, cos’era quello?


“Yohohohoho! Sono un gigante!!”


La magia evocata da Goshar mentre rideva in modo bizzarro era di un altro livello. Sembrava un mattatore alle fasi preliminari.


“…”


In effetti, Goshar era forte. Durante il secondo round, il suo avversario era rimasto intrappolato in un castello di sabbia e Goshar evocò un golem per ucciderlo. C’era un motivo se era finito al primo posto tra i maghi della terra. I giocatori eliminati dalle fasi preliminari si sentivano ingannati. Goshar aveva finto deliberatamente di essere debole negli ultimi tre anni.


Naturalmente, quello fu un grosso errore. Il motivo per cui Goshar veniva eliminato dalle fasi preliminari ogni anno era perché incontrava un avversario più forte all’inizio. Sì, aveva una pessima fortuna. Tuttavia, il Goshar di quell’anno aveva un buon presentimento. Ebbe fortuna durante i preliminari, il suo avversario per il secondo round era debole e il prossimo avversario per il terzo round era Bubat.


“Yohoho.”


Il secondo round era finito. Goshar rideva mentre saliva sul palco per il terzo round e affrontava il suo avversario Bubat. L’anno precedente era stato devastato da un principiante cinese chiamato Zhang Zheng nel PvP. Goshar non aveva paura di qualcuno che aveva già perso la promessa di vittoria.


“Perché partecipi ogni volta al PvP? Se partecipassi agli eventi di squadra, potresti vincere una medaglia. Il popolo turco non è abbastanza frustrato? Yohohohoho.”


Bubat aveva una classe nascosta ed era un giocatore potente, con potenti abilità da tanker e CC. Tuttavia, era debole in uno scontro uno contro uno a causa del suo scarso potere d’attacco. Il suo attaccamento ai PvP era veramente velenoso. Tuttavia, il Bubat di quell’anno era diverso.


“Yohoho… hik!”


La virtù più importante per la classe degli iniziatori come Bubat era l’abilità di avvicinarsi al nemico. L’abilità da tanker era fondamentale e la resistenza alle condizioni anomale doveva essere alta. Goshar sfruttò ogni sorta di magia della terra per bloccare l’avanzata nemica, ma Bubat si avvicinò facilmente.


Inoltre, il Bubat di quell’anno aveva i Guanti a Disposizione Naturale di Artina. Era un oggetto leggendario che aumentava la potenza d’attacco in proporzione alla difesa di chi li indossava. In quel modo Bubat poteva compensare il suo scarso potere d’attacco.


“Hiyoouk…! Hik!”


Si poteva dire che la battaglia era finita quando Bubat riuscì ad avvicinarsi al mago Goshar. Come mago, aveva una scarsa difesa. Goshar fu afferrato dalle mani malvagie di Bubat e spinto a terra. Dopo alcuni minuti di percosse, Goshar morì. Bubat lo schernì mentre avanzava facilmente ai quarti di finale.


“Una persona che parla troppo e non riesce a sostenere le sue affermazioni.”


In quel senso, Grid era una persona temibile. Ogni volta che tirava fuori qualche parola, agitava la spada e uccideva il nemico all’istante. Bubat sussultò e scosse la testa mentre ricordava la volta in cui era stato ferito da Grid.


<em>‘Questa è davvero l’ultima possibilità. Posso puntare a una medaglia in assenza di Grid.’</em>


Vincere il PvP era il sogno di ogni ranker di alto livello. La motivazione di Bubat aumentò. Kraugel non avrebbe partecipato al PvP. Era una manna dal cielo.






***






I quarti di finale del PvP erano finiti.


<em>‘È stato snervante.’</em>


Grid, che stava monitorando la competizione, si morse le labbra quando apparve Yura, perché lei sembrava particolarmente sola e triste quel giorno. Era come se fosse immersa nell’acqua. C’era l’illusione che stesse piovendo solo intorno a lei.


<em>‘Cosa c’è che non va?’</em>


Grid non lo esternava, ma di solito si preoccupava molto per Yura. Lei lo aveva aiutato sia nel mondo reale che nel gioco, quindi lui pensava spesso a lei. Pertanto, si preoccupava. Quel giorno Yura non aveva un bell’aspetto.


<em>‘Cosa c’è che non va?’</em>


I concorrenti dei quarti di finale erano Yura, Pon, Regas, Damian, Chris, Zibal, Seuron e Bubat. In base alle osservazioni di Grid, erano tutti grandi talenti. In particolare, Damian era il peggior avversario per Yura, perché la magia Invocazione dell’Inferno normalmente aumentava la potenza di un Cacciatore di Demoni mentre potenziava gli altri. Tuttavia, questo potenziamento non avrebbe avuto effetto su Damian.


Eppure, Yura finì per incontrare Damian nei quarti di finale. Era in una condizione incompleta e aveva incontrato un avversario che non poteva battere.


“Yura.”


Grid continuava a tremare. Voleva correre al fianco di Yura, che agitava la sua spada come se fosse inseguita da qualcosa.


“Eh…?”


Grid esitò. Sullo schermo, Yura bloccò la spada di Damian usando la sua spada e gli sparò con la sua pistola, facendo andare indietro la testa di Damian.


“Kuek…!”


Damian era molto turbato. Era naturale che si sentisse così. Qualche mese prima, Yura aveva sconfitto Agnus e completato la missione di quarta classe ‘Vecchio Nemico’, ottenendo l’abilità di classe Maestria della Spada della Luce. Era la prima volta che il Papa vedeva la sua abilità di scherma e anche la forza dei proiettili era molto più alta.


“Protezione Divina, Incarnazione della Luce, Benedizione della Luce, Protezione della Dea, Benedizione della Dea.”


Damian usò Guarigione su di sé e si potenziò al massimo senza alcuna esitazione. Era la prima volta da quando aveva affrontato Grid che mostrava la ‘vera dignità di un Papa’ verso un altro giocatore.


“Mi dispiace molto Yura.”


Lo splendente potere divino fu tagliato da una spada di luce e i proiettili danzarono. Era una leggenda, proprio come Grid e Kraugel. Anche lei aveva il diritto di puntare alla vittoria.


“Riflessione dell’Incubo.”


Il percorso di penitenza era particolarmente lungo. Tuttavia, era già troppo tardi per tornare indietro.






Traduzione di Deborah Gregoli


Editing di E.C.
                                


                                



