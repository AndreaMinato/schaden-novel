---
title: Capitolo 949
pubDate: 2025-03-20T11:48:41.532Z
tags:
    - overgeared
---


“Le cavalcature sono normalmente classificate come compagni animali, ma la macchina magica sembra diversa. È classificata come oggetto?"


“Quali risorse sono necessarie per farla muovere? In base alle dimensioni e alla prestazione, la macchina magica dovrebbe essere in grado di funzionare a lungo se utilizzasse risorse esterne".


“Ho visto il simbolo dell'Impero Sahariano sulla macchina magica. Questo non significa che sia di proprietà dell'Impero? Quanto è elevata la posizione di Zibal nell'Impero di poter azionare personalmente una macchina magica? È legato alla famiglia reale?"


"L'Impero ha diverse macchine magiche?"


Era la cerimonia dopo la fine dell'evento PvP. La conferenza stampa di Zibal sembrava procedere senza intoppi. Le domande e le risposte rientravano nell'intervallo previsto. Tuttavia, era raro che i giornalisti si comportassero in modo corretto. La maggior parte di loro voleva articoli stimolanti e l'atmosfera si deteriorò.


“Giocatore Zibal! Perché hai evocato per primo il pegaso durante le finali? Hai deciso che avresti potuto vincere contro Yura senza usare la macchina magica?"


In semifinale, Zibal aveva incontrato Chris e aveva immediatamente evocato la macchina magica. Poi nelle finali importanti, aveva evocato in successione il pegaso e la macchina magica, il che aveva portato molte persone a speculare. Zibal stava prendendo in giro Yura. Aveva intenzione di sconfiggere Yura con il solo pegaso. Significava che pensava che Yura fosse al di sotto di Chris. La classe leggendaria di Yura era un maiale che indossava una collana di perle, ecc.


Quel problema era sorto a causa di persone a cui piaceva denigrare e criticare gli altri, mettendo in discussione le qualifiche di Yura e i giornalisti cercavano di trarne profitto.


Zibal rise. Era pieno di evidente ilarità. Era rivolta verso il giornalista che aveva fatto la domanda e gli spettatori che guardavano sul monitor.


“Alcuni di voi potrebbero averlo già notato, ma il pegaso ha la caratteristica di consumare rapidamente le risorse del nemico come il mana. L'aiuto del pegaso è indispensabile quando si tratta di sopprimere l'utility di Yura.”


In conclusione,


“Non ho evocato il pegaso perché era un'avversaria facile. Sono stato costretto a usare il pegaso perché era un’avversaria difficile”.


Zibal aveva coperto Yura. No, era una valutazione ragionevole. Non avrebbe sottovalutato né deriso una persona forte che era arrivata in finale e aveva combattuto duramente.






***






Tutto era finito. Non era più la Giocatrice Yura. Gli oltre cinque anni trascorsi in Satisfy erano finiti quel giorno.


“...”


Yura fu travolta dalle sue emozioni e corse in bagno senza terminare l'intervista. Non aveva nemmeno l'energia per incolpare la propria incompetenza.


<em>'... Alla fine, non posso scappare.'</em>


Yura ricordava vividamente suo padre. Non era avido e amava di più il tempo con la sua famiglia. Tuttavia, suo nonno lo aveva costretto a essere avido. Ordinò di sacrificarsi per il bene dell'azienda, non della famiglia. Suo padre fu spinto ad accettare quella responsabilità e gradualmente perse le sue energie.


Yura si era sempre dispiaciuta per suo padre, anche da bambina. Ovviamente non lo aveva mai dato a vedere. Sapeva che suo padre non avrebbe voluto esser compatito della sua giovane figlia. Yura si finse ingenua. Aveva cercato di alleviare la fatica di suo padre comportandosi come una figlia modella.


Quindi, suo padre avrebbe potuto essere onesto.


“Papà lavora sodo perché vuole che tu sia libera, non perché ha paura di tuo nonno. Yura, devi solo fare le cose che ti rendono felice. Papà ti proteggerà”.


Era un desiderio e una promessa fatta ad una bambina che non sapeva nulla. Quella sincerità era profondamente scolpita nel cuore di Yura. Era rimasta lì anche dopo che erano passati anni e aveva perso i suoi genitori in un incidente. Yura desiderava ardentemente la libertà e la felicità mentre sperava di realizzare il desiderio di suo padre. Ecco perché aveva sentito che era destino quando aveva scoperto Satisfy. Sentiva che fosse l'unico modo per allontanarsi dall'ossessione di suo nonno e trovare la felicità.


Alla fine, il risultato era stato terribile. Yura era diventata come suo padre piuttosto che averne realizzato il desiderio.


Quanto tempo era passato? Yura si calmò di nuovo quando sentì il suo telefono vibrare. Il chiamante era ovvio. Sarebbe stato suo nonno. Una persona che non capiva il prendersi cura degli altri e l’arrendersi. Sapeva solo come far rispettare la responsabilità. Probabilmente voleva che tornasse subito in Corea del Sud.


“...?”


Gli occhi tristi di Yura, che avevano perso la luce, si voltarono verso lo schermo del cellulare. Non appena vide che il nome visualizzato era quello Shin Youngwoo e non quello di suo nonno s’irrigidì. Era qualcuno con cui non aveva mai avuto contatti privati anche se si conoscevano da più di quattro anni. Un uomo freddo che a volte sembrava pieno di affetto ma di solito era senza cuore.


“...”


Yura esitò ad accettare la chiamata. Era probabile che il suo umore sarebbe peggiorato se avesse accettato la chiamata di Grid in una situazione così difficile. C'era solo una ragione per cui Grid avrebbe chiamato. Chiamava ogni volta che aveva bisogno dell'aiuto di Yura.


<em>‘Ora non sono nella posizione di aiutare Youngwoo-ssi.’</em>


Una persona su cui contare. Proprio come si sentiva così nei confronti di Grid, voleva che Grid si sentisse allo stesso modo nei suoi confronti. Yura in precedenza aveva aiutato Grid con grande cuore e aveva pianificato di continuare in futuro. Tuttavia, ora non era sicura di poter essere d'aiuto.


Due giorni, no, uno solo. Aveva bisogno di un giorno per organizzare i suoi pensieri.


...Questo era quello che pensava Yura.


"...Ciao?"


Tuttavia, accettò la chiamata. Era semplicemente perché voleva sentire la voce di Grid. Era una voce languida ma potente. Una volta che ebbe sentito questa voce, si sentì un po' più energica. Poi...


- Stai bene?


La voce di Grid si udì di nuovo. Era gentile, a differenza del suo solito.


“...”


La voce fredda di Yura iniziò a scaldarsi. Si rese conto che la sua mano iniziò a tremare nel momento in cui sentì quel calore. L'unica persona su cui poteva contare al mondo era Grid.


- Dimmi cosa sta succedendo.


"Cosa vuoi che dica?"


- Stai attraversando un periodo difficile. Non continuare a recitare. Non stavi bene oggi.


"... Non stavo bene?"


Da quando aveva iniziato a confortare suo padre, Yura sapeva come fingere di stare bene. Tuttavia, sia Damian che Grid avevano notato qualcosa.


<em>'Padre...'  </em>


Yura era in preda alle emozioni. Era dispiaciuta per suo padre che era morto sapendo che sua figlia stava recitando. Quanto era stato infelice e triste suo padre quando si era reso conto che la sua giovane figlia era preoccupata per lui?


La voce di Grid entrò nelle orecchie di Yura, in lacrime. Era una voce traboccante di potere latente.


- Voglio aiutarti. No, io ti aiuterò. Di' qualcosa. Cosa posso fare?


"...Grazie."


Yura poteva sentirlo. Grid aveva il suo stesso cuore. Avevano una tale relazione. Si fidavano l'uno dell'altro e volevano aiutarsi a vicenda. Eppure c'erano alcune cose che non potevano essere evitate. Ad esempio, in quel momento…


"Youngwoo-ssi."


- Sì?


"Smetterò di giocare".


-... Eh?


"Grazie di tutto."






***






-Smetterò di giocare!


Quella una volta era stata votata come la frase numero uno che i genitori volevano sentire dai loro figli. Il gioco eccessivo avrebbe potuto rovinare la vita di una persona. C'era stato un tempo in cui familiari e amici sarebbero stati felici se qualcuno avesse detto che avrebbero smesso di giocare. Ora erano passati cinque anni da quando Satisfy era stato rilasciato ed era abbastanza diverso.


Satisfy significava ricchezza, onore e persino potere. In quel periodo erano i genitori ad incoraggiare i propri figli a giocare a Satisfy e Grid era stato uno di quelli che aveva aiutato a creare quel mondo. Ecco perché fu uno shock. Grid non poteva accettare che Yura lasciasse il gioco. Mettendo da parte le relazioni personali, Yura era un membro della Gilda Overgeared e uno dei più grandi esperti del Regno Overgeared. Sarebbe stato un grosso problema se avesse lasciato il gioco.


" Ah... "


La mente di Grid divenne vuota mentre ricordava un articolo che aveva suscitato scalpore in Corea del Sud alcuni anni fa. Yura era la nipote del presidente del gruppo Daejin. All'epoca, il presidente dichiarò che avrebbe presto portato sua nipote nell’azienda.


Grid si ricordò che Lauel aveva fatto storie per quella notizia. Era preoccupato che se Yura fosse entrata nella compagnia, avrebbe avuto meno tempo per giocare.


"...Diventerà realtà."


Era anche nel modo peggiore. Come mai? Cosa avrebbe dovuto fare? Il cervello sovraccarico di Grid si fermò improvvisamente. Si ricordò in ritardo le parole rassicuranti di Yura a Lauel dopo l'intervista.


<em>‘Non aveva detto che non voleva far parte della compagnia di famiglia?’</em>


In primo luogo, era necessario confermarlo. Grid richiamò Yura e le pose due domande.


“Entrerai nell’azienda di famiglia? È questo che vuoi?"


-…


Non ci fu risposta. Fu sufficiente per Grid. Grid premette il pulsante di fine chiamata e digitò qualcosa nella barra di ricerca. Una volta terminato l'ultimo carattere, trovò un messaggio da Daejin Motors.






<em>Non sono riuscito a mettermi in contatto con te, quindi lascio un messaggio. Per favore, vorremmo che tu diventassi un nuovo frontman per DaejinMotors. Vorrei incontrarti e parlare con te. Per favore richiamami.</em>


<em>Daejin Motors, responsabile del team per le pubbliche relazioni, Choi Jingoo</em>






"Ciao? Sei Choi Jingoo? Sono Grid. Sì sì, farò una recensione positiva. Invece, per favore, mi dia i dettagli di contatto del presidente".


Il re di un regno e un fabbro leggendario. Grid possedeva ricchezze e potere astronomici. Stava per esercitare la sua enorme influenza nei circoli politici e finanziari del mondo reale.






***






"Che cosa? Grid?"


Il presidente Lee Jinmyung del gruppo Daejin rimase sorpreso. Grid si era astenuto dall'apparire sui CF e nelle trasmissioni negli ultimi due anni. Non era più qualcuno che si sarebbe mosso per soldi. A causa del suo status di re, era più ossessionato dall'onore che dal denaro. Piuttosto che esporsi ai media e rovinare la sua immagine, si era concentrato sulla creazione di risultati in Satisfy.


Ora aveva contattato il presidente per diventare un frontman per DaejinMotors. Era un'occasione inaspettata! Era un'occasione d'oro per promuovere il marchio di lusso di Daejin Motor in tutto il mondo.


<em>'Ma...'</em>


C'era qualcosa che era nella mente di Lee Jinmyung. Grid avrebbe voluto parlargli per un motivo solo. Era successo poco dopo la sconfitta di Yura nel PvP.


"...Pensavo che la voce che mia nipote fosse la sua amante fosse una sciocchezza."


Lee Jinmyung aveva indagato a fondo sullo scandalo tra Grid e Yura. Era rimasto molto deluso quando aveva scoperto che si trattava solo di voci infondate. Ora pensava che potesse essere vero.


“Passagli i dati per contattarmi. No, no. È meglio che lo contatti io. Sarebbe bello avere una relazione con il Re Overgeared."


Lee Jinmyung ci pensò su e chiamò Grid.


“Shin Youngwoo? Sono Lee Jinmyung, il presidente di Daejin".


- Dammi tua nipote.


“...!!”


Sentendo quelle parole il presidente Lee Jinmyung si alzò di scatto dal suo parole. La sua testa lavorava a un ritmo tremendo, degno del leader di una grande azienda. Calcolò il valore di Yura come suo successore contro il concedere Yura a Grid e ci rifletté a fondo. I calcoli furono eseguiti rapidamente. Il valore e il potenziale di Grid erano troppo grandi.


“Che data scegliamo?"






***






- Che data scegliamo?


Grid schioccò la lingua alla risposta.


<em>‘È un vecchio impaziente.’</em>


Non avevano ancora scritto il contratto e lui voleva già fissare la data per girare il CF? Beh, significava che era avido. Yura sarebbe stata probabilmente autorizzata a continuare a giocare.


“La data... lascio fare a lei. Il presidente ha già fatto una concessione per primo, quindi farò del mio meglio."


- Ahah! Mi lasci decidere il matrimonio? Come ci si aspetterebbe da un eroe che guida l'era!


"..Matrimonio?"


Grid provò un brivido a causa della parola ridicola che emerse. Altre persone continuavano a fraintenderlo a loro piacimento. Grid utilizzò le sue numerose esperienze per rendersi conto che questa situazione era sbagliata.


"Aspetta un attimo. Sembra che lei mi abbia frainteso."


- Frainteso?


“Non voglio dire che la sposerò. Ti sto solo chiedendo di non prendere con sé Yura.


-... Non ha alcun senso.


"Firmerò un contratto a lungo termine con la tua azienda."


Sentì il presidente Lee Jinmyung sussultare sul ricevitore. Il presidente esitò un momento. Sfortunatamente, quell'esitazione finì rapidamente.


-... Non sei un po' arrogante? Il tuo valore quest'anno non è buono come l'anno scorso. Quest'anno non parteciperai al Concorso Nazionale, quindi il tuo valore è diminuito. Non sarei sicuro dell'anno scorso, ma non sono disposto a lasciare andare mia nipote per il te di quest'anno.


"Se-"


-...?


"Se alzo ulteriormente il mio valore nel Concorso Nazionale di quest'anno, ci ripenserai?"


- Suppongo. Ma non sei assente dal Concorso Nazionale di quest'anno? Non c’è nulla da fare.


"Il Re Demone."


- Il Re Demone?


"Io sono il Re Demone."


-...!!


Il presidente Lee Jinmyung era così sorpreso che non riusciva a respirare. Grid continuò senza rendersi conto della faccia arrossata e della sofferenza del presidente.


"Vincerò l'evento Sottomissione del Re Demone e poi rivelerò la mia identità."


-...!!


Non gli fu data la possibilità di respirare. Il presidente Lee Jinmyung era già a metà strada nell’attraversare il fiume Giordano.






Traduzione di Giacomo Bonesso


Editing di E.C.
                                


                                



