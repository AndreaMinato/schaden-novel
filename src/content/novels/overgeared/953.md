---
title: Capitolo 953
pubDate: 2025-03-20T11:48:41.532Z
tags:
    - overgeared
---


[Benz (Mercedes), il cavaliere sciocco e leale, ha sconfitto tutti gli invasori. Il compenso sarà pagato dopo la competizione.]


[Vin (Asmophel), il cattivo sempre al secondo posto che ha tradito i suoi compagni, ha sconfitto tutti gli invasori. Il compenso sarà pagato dopo la competizione.]


[Kobold (Noll), il conte vampiro che brama lode e affetto, ha respinto tutti gli invasori. Il compenso sarà pagato dopo la competizione.]


Le caratteristiche dei Quattro Re Celesti descritti dal sistema fecero ridere Grid. Era interessante e allo stesso tempo triste che le loro tendenze individuali fossero espresse in modo realistico.


‘Per quanto riguarda Asmophel, devo risolvere al più presto la questione con l’Imperatrice…’


Quindi Grid doveva diventare più forte. Si era vendicato in precedenza usando Muto e il Ferro del Dragone Pazzo, ma quello era ad un livello da bambini. Per sbarazzarsi completamente dei debiti del passato aveva bisogno di più potenza. Grid colpì il ferro sull’incudine con Produzione di Oggetti Automatica, mentre aspettava l’ultima finestra di notifica.


Grid non poteva dire che Piaro fosse il più forte tra i Quattro Re Celesti, ma era la persona di cui si fidava di più. Piaro era l’ultimo Re Celeste rimasto. Forse l’ultimo gruppo rimasto che Grid aspettava di veder distrutto era quello di Kraugel.


Che Grid sperasse che i giocatori non raggiungessero il Re dei Demoni? No, non aveva quel tipo di mentalità. Infatti, Grid sperava che i giocatori superassero i Quattro Re Celesti. Se avesse combattuto direttamente contro di loro e li avesse sconfitti, avrebbe ottenuto più ricompense e creato il flusso che il presidente del Gruppo Daejin voleva.


‘I giocatori devono soffrire prima di poter superare i Quattro Re Celesti.’


Grid era l’unico giocatore che conosceva tutte le regole nascoste dell’evento di Sottomissione del Re dei Demoni. Sapeva che, una volta che ogni gruppo fosse stato spazzato via durante la fase dei Quattro Re Celesti, avrebbero avuto la possibilità di risorgere e sfidarsi di nuovo. Ecco perché era calmo.


‘Alla fine, arriveranno fin qui.’


L’evento di Sottomissione del Re dei Demoni era questo tipo di gioco fin dall’inizio. C’erano PNG leggendari con un livello medio di 450. Era realisticamente difficile per i giocatori fare un raid in quel momento. No, in origine avrebbe potuto essere facile, ma era diventato difficile dopo che Grid li aveva equipaggiati.


Grid aveva fatto in modo che ciò accadesse. Non voleva vedere i suoi cavalieri crollare di fronte a così tante persone. Voleva far sapere alla gente che i suoi cavalieri erano forti.


Ttang!


La canna del cannone fu completata. Erano passati 40 minuti dall’inizio dell’evento.


[Il beneficio del Re dei Demoni ha aumentato la salute massima di 200.000. Ad oggi, la salute totale ammonta a 800.000 punti.]


[Cardin (Piaro), l’esploratore che è stato illuminato dopo aver intravisto l’universo in un piccolo seme, ha sconfitto tutti gli invasori. Il compenso sarà pagato dopo la competizione.]


“Evocazione del Magazzino Reputazione.”


[Un servizio speciale solo per le migliori celebrità!]


Una carrozza dorata apparve davanti a Grid.


***


“Tromba d’acqua.”


L’acqua di mare, il fango, tutti i tipi di pesci e crostacei volarono dalla piana di fango e formarono un vortice gigante. Si contorceva come un drago in ascesa e sembrava minaccioso. Quel vortice era un disastro creato da un uomo. Quando se ne rese conto, Kraugel si ricordò l’incubo in cui veniva schiacciato a morte. Proveniva dal contadino che aveva spazzato via un braccio del Grande Demone Belial. La tromba d’acqua di fronte a lui aveva una forma diversa, ma aveva un’energia simile.


“Questa tromba d’acqua…!”


I giocatori urlavano mentre la tromba d’acqua saliva in cielo per poi cadere. No, lo giuravano. Stavano impazzendo perché erano stati tormentati da abilità bizzarre come Ciottoli Volanti, Pesca di Vongole, Pesca di Granchi, Sorteggio dei Polpi, Chiamata dei Gabbiani e Sedimenti d’Acqua. Ora stavano per essere schiacciati da un vortice di fango e crostacei?


Era più sporco che spaventoso. Mentre il mondo guardava, avevano rimosso il polpo aggrappato ai loro volti. Furono anche tirati giù nella piana di fango, graffiati da capesante e granchi e morsi dai becchi dei gabbiani in volo. Non era stata una lotta gloriosa.


“Questo pescatore di XX…! Uwaahh!”


I giocatori erano così arrabbiati che si dimenticarono della folla che li guardava mentre rilasciavano le loro abilità difensive. Il vortice che cadde dal cielo schiacciò i corpi dei giocatori. Il grande peso del vortice rese tutte le loro abilità difensive prive di significato.


“…”


Solo due persone sopravvissero nella silenziosa piana di fango, Kraugel e Chris.


“È la persona che penso che sia, giusto?”


Il Re Celeste chiamato Cardin…


Accadde quando usò Spruzzata di Plankton per far crescere rapidamente tutti i crostacei della zona. Chris ebbe una vaga idea dell’identità di Cardin. Ovviamente, non lo ammise finché non fu usata la tromba d’acqua. Kraugel non lo negò.


“Hai ragione.”


“… Allora il Re dei Demoni?”


“Non riesci a indovinarlo?”


“… Come possiamo vincere?”


Chris divenne frustrato quando capì l’identità dei Quattro Re Celesti e del Re dei Demoni. Era un atteggiamento incredibile. Aveva più paura di Grid che del pescatore di fronte a lui.


“Recupero delle Reti da Pesca. Spara Inchiostro.”


Il pescatore afferrò due calamari dalle reti da pesca che volavano nella piana di fango e li sparò come pistole. Mirò precisamente agli occhi, così Kraugel e Chris persero il senso della vista.


“Esca Filettata.”


Il pescatore volò come un raggio di luce, afferrò Chris e lo tirò. Poi, usò il rimbalzo per volare da Kraugel e infilzarlo con una vanga.


“Rottura del Guscio.”


In origine era un’abilità fraudolenta chiamata Destinato a Perire. Kraugel era preoccupato durante questo intervallo di 0,1 secondi. Avrebbe dovuto tirare fuori Comando Rapido?”


<em>‘No, arrenditi.’</em>


Non era un avversario contro cui poteva vincere, anche se avesse mobilitato tutte le squadre. Il Gruppo A era già stato spazzato via. Kraugel guardò le circostante e se ne convinse.


<em>‘Ci verrà data la possibilità di sfidare di nuovo.’</em>


Dopo cinque secondi d’immortalità in cui non aveva resistito è morto. Presto capì di avere ragione.






[Il Gruppo A, che era incaricato di attaccare il cancello orientale, è stato spazzato via.]






[Il Guardiano del Cancello Orientale ha ricevuto molti danni. Si raccomanda di attaccarlo prima che si riprenda completamente.]






[Tutti gli sfidanti stanno assaporando la frustrazione di fronte alla potenza suprema dei Quattro Re Celesti!]






[La prima sfida è fallita.]






[La seconda sfida sta per iniziare. Tutta gli sfidanti saranno resuscitati.]


<em> </em>


[La salute dei Quattro Re Celesti è completamente ripristinata. Tuttavia, il tempo di ricarica delle loro abilità non sarà ripristinato e le loro statistiche caleranno del 30%.]






[Se la seconda sfida fallisce, le ricompense della medaglia di bronzo saranno rimosse dalle ricompense della medaglia d’oro, argento e di bronzo.]






***




<ol start="7">
         <li>Se i partecipanti non riuscissero a sfondare i cancelli, la S.A. Group potrebbe dare il diritto di sfidare di nuovo i partecipanti. Il metodo dovrebbe essere discusso con Shin Youngwoo.</li>
</ol>
Quella era la settima clausola del contratto firmato tra la S.A. Group e Grid. La clausola era stata creata a causa dell’insicurezza e dei timori nei confronti della forza dei Quattro Re Celesti.


“È proprio ciò che è successo alla fine.”


Il presidente Lim Cheolho rise dopo aver confermato che i ranker hanno fallito la prima sfida. In effetti, era stato un risultato inaspettato durante le prime fasi di pianificazione del progetto Re dei Demoni. I noti PNG radunati da Grid negli ultimi anni erano forti, ma non potevano affrontare 100 ranker da soli. Tuttavia, c’erano delle variabili, la crescita dei PNG e l’abilità di Grid di creare oggetti.


Grid era davvero insolito. Gli altri giocatori si avvicinavano ai PNG famosi e li trattavano come animali domestici. Grid, invece, dava loro la libertà. La situazione attuale ne era il risultato.


Piaro poteva lavorare nei campi quanto voleva. Asmophel andava a cercare i restanti Cavalieri Rossi per assumersi la responsabilità dei suoi peccati. Mercedes lavorava da sola e otteneva informazioni ogni volta che Grid non c’era. Noll governava la città dei vampiri mentre controllava la sua fame con l’aiuto di Piaro.


Tutti loro erano cresciuti oltre le loro previsioni. Inoltre, Grid aveva migliorato le sue abilità di fabbro, così i suoi oggetti mitici e leggendari hanno trasformato i Quattro Re Celesti in mostri in pochi mesi. Non era incredibile che 400 ranker non riuscissero a superare uno dei quattro re celesti?


“È stato intenzionale?”


Chiese il direttore Yoon Sangmin, sconcertato dai risultati inaspettati. Aveva un atteggiamento molto cauto.


“Grid ha analizzato a fondo le loro tendenze e il loro passato, e li ha  allevati nel modo più efficiente possibile per far emergere il potenziale massimo dei PNG?”


Se è così, Grid non era assolutamente uno stupido, ma un genio le cui azioni precedenti erano tutte una recita. Lim Cheolho scosse la testa.


“Non è quello che intendeva.”


“…”


Anche Yoon Sangmin guardava i Cinque Miracoli come lo faceva il Presidente Lim Cheolho. L’animosità iniziale verso Grid scomparve mentre lo guardava. Per questone era ben consapevole: Grid era un uomo che non calcolava le cose, o meglio, le calcolava solo dopo averle fatte. Almeno fino all’anno scorso.


“Lo sviluppo intellettuale di Grid è in aumento, ma il modo in cui ha favorito i Quattro Re Celesti non è qualcosa che ha ottenuto con la conoscenza. È stato possibile grazie al suo cuore puro.”


“Cuore…”


Una parola che non sembrava adatta quando si parlava di Grid. Yoon Sangmin si appoggiò alla sedia e rise piacevolmente.


“Penso di sapere perché a te e al team di sviluppo piace così tanto Grid.”


“Non può non piacermi. Grid è una persona che rispetta i nostri bambini (i PNG) fin dall’inizio.”


“Devi essere molto dispiaciuto.”


“Cosa vuoi dire?”


“Grid (il Re dei Demoni) sarà sconfitto.”


La prima sfida è finita in 40 minuti, e la seconda sfida contro i Quattro Re Celesti indeboliti sarebbe finita probabilmente molto prima. Il tempo massimo concesso a Grid era di un’ora e mezza, il che significava che la sua salute non poteva superare i due milioni. Realisticamente parlando, sarebbe stato difficile realizzare degli oggetti.


Il presidente Lim Cheolho rise di fronte alla preoccupazione di Yoon Sangmin.


“Sei stato tu a stipulare il contratto con Grid, eppure non hai percepito davvero il suo cambiamento. Un’ora e mezza? È un tempo più che sufficiente per l’attuale Grid.”


Poi affermò,


“Un Grid ben preparato non è più debole dei Quattro Re Celesti. Non sarà sconfitto facilmente.”


Oggi, Grid sarebbe diventato l’ideale dei giocatori e una fonte di passione.






Traduzione di Deborah Gregoli


Editing di E.C.
                                


                                



