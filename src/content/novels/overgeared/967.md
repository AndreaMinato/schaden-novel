---
title: Capitolo 967
pubDate: 2025-03-20T11:48:41.537Z
tags:
    - overgeared
---


Sullo schermo, l'uomo rimasto solo guardò indietro al campo di battaglia. Là dove prima c’erano marmi e tappeti decorati ora c’erano solo macerie. Le centinaia di pilastri che sostenevano il cielo si erano frantumati in polvere e il grandioso organo era diventato un mucchio di legna da ardere.


“...”


Il Re di Overgeared Grid...


Le emozioni attraversarono il suo volto ferito mentre guardava ogni angolo del campo di battaglia vuoto. Aveva una strana espressione, come se si stesse per mettere a ridere o a piangere in quell’istante. Provò gioia per aver vinto la battaglia e rimpianto per come si era svolta. Un'ampia varietà di emozioni attraversò i suoi occhi neri. C'era una profondità nei suoi occhi infossati che fece agitare il pubblico.


Ci furono esclamazioni da tutte le tribune. Grid aveva solo 30 anni. Era un giovane che non aveva nascosto i suoi sentimenti quando era apparso per la prima volta nel mondo. In soli quattro anni, era rimasto solo dopo quello spettacolo. Il mondo trattenne il respiro.


“...Daejin Motors.”


Dichiarò infine Grid.


I petti ardenti delle persone che lo guardavano si raffreddarono.


- Cosa ha appena detto? Intende promuovere un'azienda?


- ...Il secondo Gruppo Cometa.


- Sono stanco.


C'era una ragione per cui Grid era stato il 'modello n.1 desiderato dagli inserzionisti’ per quattro anni consecutivi nonostante la chiusura delle sue attività pubblicitarie.






***






La riunione dei dipendenti del Gruppo Daejin venne sconvolta. I rapporti stavano arrivando. Era stato riferito che Daejin Motors occupava la cima dei termini di ricerca in tempo reale sui motori di ricerca dei sei continenti di Asia, Europa, Nord America, Sud America, Africa e Australia. Il mondo intero mostrava interesse per la Daejin Motors e il Gruppo Daejin.


Naturalmente, non importava se si trattasse di un interesse estremamente negativo. Il marketing del passaparola non era inutile. Era importante che il marchio fosse conosciuto in tutto il mondo.


"Sì!"


Il presidente della Daejin Motors si alzò e applaudì mentre i presidenti delle altre società affiliate lo osservavano con invidia. L'eccitato presidente di Daejin Motors gridò al presidente Lee Jinmyung,


“Come c’era da aspettarsi da Grid! Come tuo futuro genero, è normale che faccia cose straordinarie. Tuttavia, come è riuscito a promuoverci in un momento così perfetto...?!”


Era uno stato di eccitazione. Era stata una competizione seguita da miliardi di persone e la loro azienda era stata promossa in un momento in cui l'audience era la più alta. Godevano di un effetto pubblicitario che non avrebbe potuto essere comprato anche se avessero pagato un milione di dollari.


Inaspettatamente, il presidente Lee Jinmyung era calmo. Dopotutto, sapeva che doveva stare attento quando arrivava una grande opportunità. Si appoggiò allo schienale della sedia e pensò intensamente prima di dire al capo del team di pubbliche relazioni del gruppo,


"Non pubblicate gli articoli promozionali."


“Eh?  C-Capito."


In quel momento, l'attenzione del mondo era concentrata su Grid, quindi era un'opportunità perfetta per promuovere sé stessi. Grid aveva rifiutato di essere lo sponsor di aziende globali. Una volta sparsa la voce che aveva scelto il gruppo Daejin, l'effetto promozionale sarebbe stato un astronomico.


Anche Lee Jinmyung era d’accordo, salvo poi cambiare improvvisamente idea. Il capo del team delle pubbliche relazioni era molto confuso, ma non osava chiederne il motivo mentre si metteva al telefono. Il presidente di Daejin Motors chiese a nome di tutti,


“È difficile per me capire la vostra acuta intuizione. Possiamo chiederle cosa sta pianificando?”


“Mi fiderò di Grid. Le parole della sua bocca valgono più di mille articoli.”


Il presidente Lee Jinmyung si rese conto che Grid non era una persona inesperta. Era un talento che era riuscito ad ascendere in una nuova società chiamata Satisfy. Il presidente pensava che Grid fosse un drago nato a Kaechon sotto il dio della fortuna, ma non era affatto così.


Grid una volta si era descritto come stupido, ma era semplicemente un terribile gesto di umiltà. Il presidente Lee Jinmyung ne era certo.


<em>‘Grid è un genio.’</em>


Avrebbero potuto trarre un estremo vantaggio da quella situazione. Guardando indietro, il tempismo dell'accordo proposto su Yura era molto sottile.


<em>'Quello sguardo profondo...'</em>


Era una frase che sarebbe potuta apparire in qualche romanzo. In effetti, il presidente Lee Jinmyung aveva incontrato innumerevoli persone nei suoi settant’anni, ma non aveva mai incontrato nessuno con uno sguardo così profondo. Tuttavia, il Grid sullo schermo aveva quello sguardo risoluto ai soli trent’anni.  L'ascensione del drago non era ancora finita. Il presidente Lee Jinmyung si convinse che Grid avrebbe raggiunto un livello molto più alto.


<em>‘Forse sta sognando di diventare un imperatore...’</em>


l vecchio cuore del presidente Lee Jinmyung batteva velocemente. Sentì il desiderio di diventare le ali di Grid. Non era solo perché Grid era il (futuro) marito di sua nipote. Era anche attratto dal grande individuo chiamato Grid.






***


L'atmosfera della cerimonia di premiazione per la Sottomissione del Re Demone era funebre. L'evento era terminato ed i giocatori avevano vinto cinque medaglie d'oro, d'argento e di bronzo. Erano ricompense per il successo dell'incursione dei Quattro Re Celesti e per il loro contributo nella battaglia contro il Re Demone. Era la ricompensa "minima" garantita nella Sottomissione del Re Demone. Se fossero riusciti nell'evento, sarebbero state aggiunte altre tre medaglie e più giocatori sarebbero saliti sul podio. Fu deludente per i giocatori.


Ovviamente non tutti si sentivano in quel modo. Nel raid dei Quattro Re Celesti e del Re Demone, Jishuka aveva dato contributo il più grande ed aveva vinto due medaglie d'oro. Grazie alla sua performance, il Brasile si era classificato nono assoluto, quindi i brasiliani erano di umore allegro.


Il Canada arrivò secondo nella classifica generale grazie a Chris, che vinse una medaglia d'oro e una medaglia d'argento. Gli Stati Uniti si riconfermarono i primi nella classifica generale grazie alle attività di Kraugel e Zibal e l'atmosfera si riscaldò.


D'altra parte, il popolo cinese venne sopraffatto dalla rabbia dopo aver perso il secondo posto in classifica ed essere sceso al quarto posto. I partecipanti cinesi non avevano vinto una sola medaglia, quindi il loro risultato in classifica era l'opposto di quello della Corea, i cui partecipanti avevano vinto una medaglia d'oro. La Corea del Sud balzò dal sesto al terzo posto.


“Non siamo nemmeno arrivati tra i primi tre quest'anno?"


"Dannazione... Siamo stati sorpassati dalla Corea del Sud..."


“Non c'è bisogno di incolpare nessuno. I giocatori sono stati eliminati dal Gruppo S.A, non a causa delle loro abilità. In primo luogo, ha senso che sia un giocatore sudcoreano ad interpretare il ruolo di Re Demone? La competizione in sé non era leale. La nostra Cina è la vera terza classificata.”


I dubbi e la rabbia dei cinesi erano ragionevoli. Il Re Demone Grid aveva ucciso la stella nascente della Cina, Mei Xiao, all'inizio della battaglia.


In mezzo a quel tumulto si tenne una conferenza stampa. Era la conferenza stampa di Yoon Sangmin, direttore esecutivo del Gruppo S.A e membro del comitato della Competizione Nazionale. Si sedette di fronte a quasi mille giornalisti da solo e prese il microfono senza la minima tensione.


Un giornalista di CMM, il più grande canale di notizie degli Stati Uniti, pose la prima domanda,


"Molte persone hanno dubbi e si lamentano del fatto che abbiate concesso vantaggi speciali a Grid, che ha interpretato il ruolo del Re Demone. Ci sono voci sul fatto che il gruppo S.A favorisca i giocatori coreani perché sono una società coreana. In che modo il Gruppo S.A intende mettere a tacere le loro lamentele?"


“Non possiamo accettare le lamentele. Non abbiamo riservato alcun trattamento preferenziale a Grid."


“Eh?"


“Abbiamo adottato la Sottomissione del Re Demone come evento regolare. Si terrà ogni anno in futuro e il ruolo del Re Demone sarà assegnato a un top ranker qualificato, proprio come è stato fatto con Grid quest'anno. C'è una clausola che dice che un giocatore che è stato il Re Demone una volta non può esserlo di nuovo. Quindi, questo è un chiarimento del malinteso secondo il quale l'evento di Sottomissione del Re Demone sia stato preparato solo per Grid.”


"Vuole dire che il Re Demone del prossimo anno potrà ottenere le stesse ricompense di Grid quest'anno?"


"Certo. Se ottengono gli stessi risultati, riceveranno la stessa ricompensa. Abbiamo stabilito che l'evento Sottomissione del Re Demone sia adatto allo scopo di "una competizione che unisce i giocatori" e garantirà molte ricompense sia per i giocatori che per il Re Demone. Ci auguriamo che tutti i giocatori si divertano. La Competizione Nazionale è un festival che promuove l'armonia nel mondo”.


"Riceveranno la stessa correzione delle statistiche?"


"Correzione delle statistiche?"


“La correzione delle statistiche ricevuta da Grid quando ha assunto il ruolo del Re Demone. In effetti, i dubbi e le lamentele della maggior parte delle persone riguardavano le statistiche, piuttosto che le ricompense. È la reazione unanime delle persone che un'eccessiva correzione delle statistiche sia stata la causa della vittoria 1 contro 400. Il Re dei Demoni del prossimo anno avrà lo stesso effetto di correzione del Re Demone di Grid e le persone si lamenteranno ancora una volta. La sottomissione del Re Demone diventerà una festa per le poche persone 'fortunate' abbastanza da diventare il Re Demone.”


“Ahah, è divertente ma ti sbagli. L'effetto di correzione che abbiamo dato al Re Demone è il requisito minimo per essere considerato un mostro boss, la salute.”


“...?”


Il giornalista di CMM era confuso a causa della risposta inimmaginabile. Mentre cercava di interpretare correttamente la domanda, altri giornalisti dei media si espressero immediatamente.


"Significa che non avete dato altri benefici oltre alla salute?"


"Corretto. Il Re Demone guadagna 500.000 salute ogni 10 minuti fino a quando i cancelli custoditi dal quarto Re Demone non vengono sfondati. Questa è la regola di base per un 'raid', ed è un vantaggio inevitabile."


"Se sono 500.000 salute ogni 10 minuti e il tempo totale del raid sui Quattro Re Celesti è stato di un'ora e 38 minuti, significa che Grid aveva un totale di 4,5 milioni di salute?"


"Oh, Grid ha ricevuto solo 200.000 salute ogni 10 minuti."


“Eh?  Non hai appena detto che erano 500.000?"


“Questa è la regola di base. L'anno prossimo, il giocatore che diventerà il Re Demone riceverà 500.000 punti salute aggiuntivi ogni 10 minuti."


"No, allora perché per Grid è stato diverso, assegnandogli solo 200.000 punti salute...?"


“I subordinati di Grid che agivano come i Quattro Re Celesti erano troppo forti. Siamo stati costretti a imporre dei vincoli a Grid."


“...?”


Era così forte che gli erano stati imposti dei vincoli...? Se la Sottomissione del Re Demone fosse stata adottata come un evento regolare e si sarebbe tenuta costantemente ogni anno... Significava che Grid da solo aveva combattuto in modo svantaggioso rispetto ai giocatori che sarebbero diventati il Re Demone in futuro. Pensavano che Grid avesse ricevuto un trattamento preferenziale, ma era stata invece una discriminazione inversa.


In quell’atmosfera frizzante, Yoon Sangmin rilasciò i dati relativi alla sottomissione del Re Demone. Grid aveva ricevuto solo 200.000 salute ogni 10 minuti. La cosa sorprendente era che il Grid sullo schermo non si lamentò affatto. Era rimasto in silenzio durante il raid dei Quattro Re Celesti e non aveva mostrato alcuna risposta alla punizione. Aveva un atteggiamento tranquillo.


Non sarebbe stato il giocatore supremo se non avesse potuto tollerare una cosa simile. In effetti, si sarebbe vergognato se non avesse compiuto quel sacrificio. Grid sembrava sopportarlo con il suo spirito.


“...”


La conferenza stampa divenne silenziosa. Anche le persone che in tutto il mondo avevano assistito alla conferenza stampa erano silenziose. Tutti loro rimasero colpiti dall'atteggiamento di Grid. Quello che ruppe il silenzio fu un giornalista giapponese. Non appena ebbe il permesso del Direttore Yoon Sangmin, fece con attenzione una domanda:


"Ha detto che l'identità dei Quattro Re Celesti è quella di subordinati di Grid... Ti riferisci ai PNG di proprietà di Grid?"


"Esatto."


"Hanno ricevuto il supporto del Gruppo SA?"


“Sì, nel modulo di richiesta per i futuri 'Re Demoni' è indicato che i Quattro Re Celesti devono essere dei PNG o dei compagni animali di proprietà del giocatore. Devono usare il proprio potere per essere veramente il Re Demone."


"Quale effetto di correzione avete fornito ai Quattro Re Celesti?"


“Lo stesso che abbiamo usato per il Re Demone. Abbiamo dato loro salute extra per renderlo un raid. Tuttavia, la cifra esatta della correzione varierà a seconda del livello dei Quattro Re Celesti. Quindi, non posso fornirvi la cifra esatta.”


"E le altre statistiche?"


"Non ce ne sono state. Per chiarire, quest'anno i Quattro Re Celesti non hanno ricevuto alcuna correzione alla salute”.


“ ...Eh?"


Grid e i Quattro Re Celesti: i mostri che avevano ucciso 100 ranker ciascuno erano stati nella loro condizione normale...? Significava i PNG di proprietà di Grid erano più forti dei 400 ranker. Inoltre, Grid non era un re? Sicuramente non aveva solo quattro PNG.


"Quanta potenza ha Grid?"


"Forse può combattere l'Impero?"


La conferenza stampa di Yoon Sangmin aveva lo scopo di sedare la confusione, ma finì per causarne ancora di più. Le menti dei giornalisti erano piene di pensieri su Grid. La conferenza stampa di Yoon Sangmin non era ancora finita, ma gli sguardi dei giornalisti continuavano a spostarsi verso l'orologio. Stavano aspettando che Grid entrasse nella stanza dopo il Direttore Yoon Sangmin.


Tuttavia, il tempo scorreva troppo lentamente. Non molto tempo dopo che i giornalisti si sentivano in questo modo...


Yoon Sangmin si alzò dal suo posto. Poi un bell'uomo asiatico entrò nella stanza della conferenza.


"Io sono Grid."


L'attesa dei giornalisti crebbe a causa della sua espressione determinata che faceva sembrare che avesse qualcosa di importante da dire.






Traduzione di Giacomo Bonesso


Editing di E.C.
                                


                                



