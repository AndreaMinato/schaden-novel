---
title: Capitolo 968
pubDate: 2025-03-20T11:48:41.538Z
tags:
    - overgeared
---


“Io sono Grid.”


Grid si presentò umilmente mentre guardava la sala della conferenza stampa. C’erano forse più di mille persone? I giornalisti sembravano riempire il locale fino al soffitto. Nonostante ciò Grid non era nervoso. Era abituato a quel tipo di situazioni in quanto era il re di una nazione.


Grid esaminò con calma i visi dei giornalisti prima di puntare il dito verso una reporter bionda.


“Fammi una domanda.”


La fortunata persona che poté parlare per prima era una giornalista della televisione canadese. Non aveva preconcetti o favoritismi verso Grid ma sembrava semplicemente appassionata del suo lavoro. Ed era per quel motivo che Grid l’aveva scelta. Grid comprese le sue intenzioni con uno sguardo veloce e così fece cominciare la conferenza stampa.


“Sono Caroline del DCC, Dipartimento Culturale del Canada. Come prima cosa congratulazioni per la vittoria. Per favore, ci dica come si sente per aver affrontato 400 giocatori ed averli sconfitti tutti.”


“Ovviamente sono felice.”


“Si aspettava una vittoria sin dall’inizio?”


“Impossibile. È stato un colpo di fortuna.”


“Cosa è stato un colpo di fortuna?”


Il tempismo di Magia della contemplazione del Duca della Saggezza era stato perfetto. I giocatori l’avevano frainteso perciò Grid riuscì ad esser al riparo dagli attacchi dei maghi per tutto lo scontro. Una fortuna ancora più grande fu che Kraugel non si era unito alla battaglia sin da subito. Ma Grid non aveva intenzione di condividere quei fatti. Non voleva far conoscere i propri limiti e non voleva parlare di qualcosa che avrebbe messo Kraugel in una brutta luce ed esser criticato.


“No comment.”


La prola passò ad un altro giornalista.


“Il Direttore Yoon Sangmin ha affermato che non ti è stato concesso nessun trattamento speciale. Quindi l’abilità di riflettere la magia e di evocare una macchina magica devono esser intese come delle tue abilità personali, è corretto?”


“Sì, è corretto.”


Grid aveva rivelato tutti i suoi poteri durante l’evento Sottomissione del Re Demone. Poteva esser pericoloso perciò cominciò a bluffare. Non spiegò l’effetto del Duca della Saggezza o che aveva ottenuto la macchina magica perché l’aveva copiata piuttosto che evocata. Invece continuò a lasciar la gente alle loro erronee convinzioni.


<em>‘Prima di tutto, non sanno nulla  di Riproduzione dell’Oggetto.’</em>


Era impossibile per chiunque tranne Grid e i suoi compagni cogliere il concetto di riprodurre un oggetto.


Poi gli fu fatta una domanda insidiosa.


“L’aspetto della tua macchina magica era lo stesso di quella di Zibal. Inoltre l’emblema dell’Impero era situato nello stesso punto. Questo vuol dire che la macchina magica di Grid era inizialmente posseduta dall’Impero? Come hai fatto ad ottenere un’arma dell’Impero?”


Era una domanda comprensibile ma poiché Grid non l’aveva prevista in anticipo ora stava faticando a trovare una risposta. Poi un reporter provò a indovinare,


“L’ha ricevuta in dono quando ha visitato l’Impero a seguito dell’invito dell’Imperatore?”


“…?”


L’Imperatore era abbastanza folle da regalargli un’arma? Che inoltre era un antico artefatto? Era un’idea assurda ma non del tutto infondata. L’Impero di Saharan era stato il primo a proporre la pace e Grid aveva davvero visitato l’Impero dietro invito dell’Imperatore stesso. Il rapporto tra l’Impero e il Regno di Overgeared  era più speciale di quanto il mondo si aspettasse?


Il rapporto tra Grid e l’Imperatore non poteva esser semplice l’Imperatore aveva fatto un dono a Grid. Grid rimase in silenzio e i giornalisti cominciarono a scrivere in quanto l’interpretarono come una risposta affermativa. Così apparvero su internet degli articoli intitolati ‘Grid ha il favore dell’Imperatore?’ e ‘L’Impero di Saharan e il Regno di Overgeared eterni alleati?’.


<em>‘Beh… Non è che lo detesto.’</em>


Di certo l’Imperatore Juander era una persona diversa da quella che appariva in pubblico. Era un tiranno che dominava il continente con la violenza ma che aveva dato a Grid un dono che un giorno sarebbe stata un pericolo per lui. Il dono era Mercedes, il Cavaliere Leggendario. Lei era molto più preziosa della macchina magica.


<em>‘A dire il vero non era un dono per me.’</em>


L’Imperatore aveva inviato Mercedes nel Regno di Overgeared per Piaro, non per Grid. Ingannato dal Grande Demone Astaroth, l’Imperatore aveva dichiarato come traditore il suo amico e leale cavaliere. Una volta appresa la verità aveva mandato Mercedes da Piaro nella speranza che Piaro potesse trascorrere i suoi ultimi anni agiatamente.


Ovviamente l’Imperatore non si sarebbe mai immaginato che Piaro fosse diventato un contadino. Inoltre Piaro stava ancora tramando la sua vendetta contro l’Imperatrice.


<em>‘Il cuore di Piaro è complicato.’</em>


La terza domanda fu di un giornalista cinese. Era un reporter che fin dall’inizio aveva fissato Grid con uno sguardo torvo.


“Nelle prime fasi della battaglia hai usato un’abilità che ha messo in ginocchio centinaia di giocatori. In quel breve lasso di tempo hai ucciso la giocatrice Mei Xiao. Quali motivazioni ti hanno spinto a compiere questo gesto?”


Il popolo cinese odiava Grid. Dato che aveva sconfitto il loro eroe Haro, ora non potevano sopportare che Grid fosse considerato il miglior giocatore. Perciò i media cinesi non mostravano alcuna simpatia per Grid e lo criticavano seguendo l’opinione pubblica. Avevano sostenuto che Grid avesse compiuto un atto malevolo contro la Cina assassinando Mei Xiao.


Ovviamente anche Grid era a conoscenza di quei fatti e per quel motivo rispose con cautela.


“Mei Xiao è un’ottima giocatrice della nuova generazione. All’inizio dello scontro era una degli avversari più temibili perciò è stata il mio primo obiettivo. Se non fossi riuscito ad ucciderla sarei sicuramente stato sconfitto nella Sottomissione del Re Demone.”


“… Stai riconoscendo le abilità di Mei Xiao?”


“Credo che chiunque le riconoscerebbe considerando quello che ci ha mostrato nella Competizione Nazionale di quest’anno.”


“È-È esatto.”


Il giornalista cinese arrossì e si sedette, imbarazzato dall’aver posto una domanda così banale. Poi cominciò a scrivere un articolo con un’espressione concitata.


I cuori dei cinesi che stavano guardando la trasmissione della conferenza stampa si ammorbidirono. Grid parlò e si comportò come se complimentare Mei Xiao fosse una cosa naturale come respirare. Il popolo cinese si rese conto di due fatti: Mei Xiao era il vero astro nascente della Cina e Grid non aveva pregiudizi o intenti malevoli nei confronti della Cina.






- Se odiasse la Cina non avrebbe complimentato Mei Xiao.


- Il piatto preferito di Grid sono gli jjampong, i noodles cinesi!


- Grid è a favore della Cina.


- Siete dei babbei, ingannati da delle parole vuote.


- È parlare a vanvera riconoscere le capacità di Mei Xiao? Sta dicendo la verità. Sei proprio un idiota sai?






Più Grid era amichevole migliore la situazione diventava. Sin dalla perdita di Khan, Grid si rese conto che avrebbe dovuto evitare di agire seguendo le emozioni e di farsi troppi nemici. L’effetto delle sue parole fu fantastico.


Un reporter argentino chiese cautamente,


“Hai ucciso Seuron per primo per lo stesso motivo di Mei Xiao?”


<em>‘No, ho ucciso Seuron perché ha sparso la voce che avevo le emorroidi.’</em>


… Grid non espresse i suoi pensieri e cercò in qualche modo di sorridere.


“Esatto. Temevo Seuron che diventa più forte all’aumentare delle vittime.”


Le domande e le risposte si suggerirono per mezz’ora.


“Hai usato un’abilità due volte di fila. Di che abilitò si trattava?”


“Dirò soltanto che si tratta di un asso nella manica.”


“Tu e Kraugel vi eravate precedentemente promessi uno scontro uno contro uno?”


“No.”


“Si dice che alcuni abitanti della Corea del Sud siano scontenti del fatto che il posizionamento della Cores del Sud sia inferiore in quanto hai partecipato come individuo e non come rappresentante del tuo paese. Cosa pensi di questa reazione?”


“Comprendo pienamente la loro posizione.”


“Come valuti Zibal, che ha fatto il suo ritorno dopo molto tempo?”


“Sono colpito dai suoi rapidi miglioramenti. Lui è uno dei giocatori da tenere d’occhio.”


“La gente crede che il Dio della Guerra Ares sia il prossimo probabile candidato per il ruolo di Re Demone. Che ne pensi?”


“Anch’io mi aspetto che Ares sia uno dei candidati. L’altro è il Papa Damian. Credo che le cose si farebbero molto difficili se i cancelli fossero protetti dalle Figlie di Rebecca.”


“Il potere del Regno di Overgeared è cresciuto molto negli anni. Ha qualche piano di espandere il suo Regno?”


“Per favore limitate le domande agli eventi della Competizione Nazionale.”


… E così via. Il tempo volò via veloce. I reporter fecero domande che incuriosivano il pubblico e Grid rispose con grande abilità. La conferenza stampa di Grid era la trasmissione più seguita al mondo.


La rassegna stampa si concluse senza intoppi. I giornalisti mostrarono segni di delusione ma molti di loro volevano rimanere in buoni rapporti con Grid e perciò non fecero domande particolarmente scomode.


In quel momento un giornalista raccolse tutto il suo coraggio e fece una domanda,


“È risaputo che Grid ha ricevuto offerte per esser lo sponsor per la Bentley, Rolls-Royce, Maybach ed altre marche di macchine di lusso. Poi subito dopo che la Sottomissione del Re Demone si è conclusa, hai fatto un commento che fa pensare che hai firmato un contratto con la Daejin Motors. Il motivo per cui sono riusciti a convincerti, a differenza delle migliori marche del mondo, è forse legato alla giocatrice Yura?”


La Daejin Motors era diventata famosa grazie alle parole di Grid. Chiunque al mondo conosceva la Daejin Motors e sapeva che Yura era la nipote del direttore del Gruppo Daejin. Era facile comprendere il legame tra Grid, Yura e la Daejin Motors. Tuttavia i giornalisti non erano stati così sfacciati da porre delle domande al riguardo perché si trattava di una questione personale. Perciò i membri dello staff stavano prontamente cercando di far uscire dalla sala il reporter americano che aveva fatto quella domanda fuori luogo.


Tuttavia Grid fece loro gesto di fermarsi. A dire il vero Grid stava aspettando proprio quella domanda.


Si volse verso una dozzina di telecamere e ripeté la risposta che si era preparato.


“Ho scelto la Daejin Motors perché mi piace la nuova macchina lussuosa King General Sys della Daejin Motors. Inizialmente avevo intenzione di firmare un contratto con una delle aziende che conoscete bene ma un giorno mi capitò di passare davanti ad un rivenditore di auto Daejin Motors e di veder la King General Sys in vetrina. Entrai quasi ipnotizzato e la provai dietro la consiglio di un gentile venditore. Guidarla fu  un’esperienza bellissima. Ovviamente c’era qualcosa che non andava. Era stata creata come auto di lusso ma il prezzo era piuttosto basso rispetto alle tre migliori auto del mondo. Perciò alcune delle specifiche non mi soddisfarono al 100%. Volevo a vere una King General Sys e quindi feci una richiesta alla Daejin Motors.”


“…Che richiesta?”


Grid stava apertamente facendo pubblicità. I reporter conoscevano la verità ma dovevano chiedere comunque. Fu per quel motivo che Grid smise di parlare. Grid apparve eccitato mentre disse,


“La Daejin Motors era disposta a progettare la God General Sys solo per me. Sono rimasto estremamente colpito dal rapido servizio al cliente della Daejin Motors e perciò ho deciso di diventare un loro sponsor.”


“…”


L’atmosfera nella sala stampe divenne imbarazzata.


“Cos’è la God General Sys? Abbiamo deciso di farla per Grid?”


I membri del Group Daijin dubitavano dei propri ricordi. Grid sembrava così onesto nel parlare che non capivano se fosse invenzione o realtà.


Il presidente della Daejin Motors cominciò a sudare.


“… Dobbiamo realizzarla.”


“È una macchina che tutto il mondo vuole vedere. Dobbiamo progettare il miglior design e le migliori specifiche che non hanno nulla di meno rispetto a una Rolls-Royce.”


“Sì signore…”


Grid era riuscito a proteggere la sua amica, a pubblicizzare l’azienda ed a ottenere una nuova macchina. Ovviamente alla Daejin Motors piacque molto quella pubblicità a livello globale perciò non la considerò una perdita.


<em>‘Questo grande uomo mi sta aiutando?’</em>


Dopo la rassegna stampa Grid uscì dalla sala e trovò Yura che lo stava aspettando. Stava piangendo? I suoi occhi erano lievemente arrossati. Quel suo aspetto fece stimolò il suo istinto protettivo.


“Stai bene?”


Grid non poté fare a meno di chiedere.


“Ti va di mangiare del ramyeon<sup>1</sup> in camera mia?”


Suggerì Yura.


Click. Click. Click.


I giornalisti che lasciarono la sala poco dopo Grid fecero scattare la macchine fotografiche.


“Eh?”


A differenza dell’Imbarazzato Grid, Yura era in piedi molto vicina a lui. Ai reporter sembrò di avere fatto uno scoop-


Peak Sword guardò la scena da lontano e chiese a Coke,


“Se Yura e Jishuka combattessero, chi vincerebbe?”


“Non oso nemmeno immaginare una cosa del genere…”


[1] ramyeon: A differenza del ramen giapponese, il ramyeon coreano è soltanto istantaneo. Si tratta quindi di un piatto economico e veloce da preparare, a base di noodles istantanei e brodo insaporito da polveri preconfezionate, spesso piccanti.




Traduzione di Elena Calabrò                        
                                



