---
title: Capitolo 973
pubDate: 2025-03-20T11:48:41.539Z
tags:
    - overgeared
---


Erano i Gioiellieri i più bravi a realizzare accessori e per quanto Grid fosse bravo come Fabbro, non poteva creare accessori se prima non aveva acquisito le relative abilità. Tuttavia, Grid aveva una via d’uscita.


<em>‘Comprensione dell’Oggetto.’</em>


Solo di recente aveva capito che la comprensione dell’oggetto era la forza più importante e il concetto più fraudolento del Discendente di Pagma. Osservando, usando, riparando, smontando e assemblando l’oggetto avrebbe raggiunto il 100% di comprensione e ottenuto il metodo di produzione.


Proprio così. Grid poteva imparare a creare accessori se aveva l’abilità Comprensione dell’Oggetto. Certo, aveva bisogno di tempo e sforzi per aumentare la comprensione dell’oggetto, ma questo non era un problema per Grid, maestro del lavoro. Era disposto a investire giorni e mesi per ottenere il metodo di produzione degli oggetti necessari.


<em>‘Tuttavia, non posso creare tutti gli oggetti solo perché ho il metodo di produzione.’</em>


L’assenza di un’abilità artigianale era un problema anche se Grid avesse ottenuto il metodo per produrre gli Occhiali di Etere. Senza le relative abilità, per lui era semplicemente impossibile creare l’oggetto. Tuttavia, Grid aveva una tecnica segreta che poteva risolvere il problema. Proprio così.


<em>‘Ricostruzione dell’Oggetto!’</em>


Reinterpretava gli oggetti con una comprensione del 100%, dandogli così una nuova forma. Grid voleva usare quell’abilità per integrare gli Occhiali di Etere con un elmo o una maschera. Classificando gli Occhiali di Etere come oggetto difensivo piuttosto che come accessorio, avrebbe ottenuto il ‘ragionevole diritto’ di creare l’oggetto difensivo.


<em>‘Allora, collaborerò con Elizabeth.’</em>


Lo stesso valeva per la Corona del Re di Overgeared. La creazione del Diamante di Etere fu affidata ad Elizabeth, mentre Grid pianificò di aumentare la completezza dell’oggetto aggiungendolo a un oggetto difensivo. Ricostruzione dell’Oggetto era un’abilità con un numero limitato di usi, ma per  quell’oggetto ne valeva la pena.


<em>‘Sto investendo nel re degli Occhi Malvagi.’</em>


Inoltre, non vedeva l’ora di avere tra le mani l’oggetto difensivo che sarebbe stato fatto con gli Occhiali di Etere. Se fosse nato un oggetto difensivo con un’alta resistenza alla magia, un giorno avrebbe potuto produrlo in massa e rafforzare la Gilda Overgeared.


<em>‘Ok. Proviamo come si deve.’</em>


Sentendosi motivato, Grid venne assorbito dal suo lavoro. Mentre lavorava agli occhiali, la sua presenza nella fucina fu per qualche giorno una grande preoccupazione per Panmir, fabbro di primo grado e capo fabbro del Regno di Overgeared.


<em>‘Non dovrebbe fare qualcosa come cacciare o andare in missione?’</em>


Dopo la Quarta Competizione Nazionale i livelli dei giocatori stavano aumentando esponenzialmente, riducendo così il divario. Man mano che i giocatori salivano di livello, il divario tra le classi si riduceva, e le parole del presidente Lim Cheolho stavano diventando realtà. I ranker delle classi normali, che costituivano la maggior parte dei giocatori, trovarono la speranza nella Quarta Competizione Nazionale e quella speranza divenne passione. I ranker, comprese le classi nascoste, sognavano di diventare il secondo Grid. L’esperienza a lungo termine ottenuta grazie alle ricompense della Competizione Nazionale aveva fatto sì che non fosse un’esagerazione dire che la maggior parte dei giocatori era ossessionato dalla caccia.


In quell’importante periodo, Grid passava tutto il suo tempo nella fucina, mentre i Dieci Servitori Meritevoli erano al villaggio degli Occhi Malvagi a svolgere una missione. Pertanto, Panmir si rese conto che il peso sulle loro spalle era enorme.


<em>‘Più responsabilità ci sono, più si ha da perdere. Non posso fare a meno di sentire che è davvero incredibile.’</em>


Il Regno di Overgeared sarebbe diventato più forte e non sarebbe mai crollato facilmente. Anche il fiducioso Panmir sentì un senso di responsabilità. Si precipitò tra le decine di fucine del distretto dei fabbri e incoraggiò questi ultimi.


Ttang! Ttang! Ttang!


Il suono martellante che durava giorno e notte era il simbolo di Reinhardt e del Regno di Overgeared.






***






Lepio era una piccola tenuta che aveva solo campi di riso e montagne da ogni lato. Era uno dei luoghi appartati più popolari nel Regno di Gauss e le persone ne erano innamorate.


“Non avrei mai pensato che il villaggio degli Occhi Malvagi fosse in un posto come questo. È ben nascosto. Non sarà difficile per l’Impero trovarlo?”


“Kukukuk… Uomo senza testa. Potrebbe essere difficile, ma correggerò personalmente le tue parole. Questo luogo è la terra misteriosa dove coesistono oscurità e caos, non il villaggio degli Occhi Malvagi. Inoltre, noi non ci stiamo nascondendo, ci siamo ‘sigillati’ dentro. Il mondo perirà se il potere degli Occhi Malvagi si scatena...”


“Sono un dullahan? Perché chiami qualcuno con una testa ‘Uomo senza Testa’? Non capisco di cosa stai parlando.”


“…”


Il resto dei Servitori Meritevoli guardò con tristezza Vantner, che scuoteva la testa e si schernì. L’unico che non riusciva a capire le parole dell’Occhio Malvagio era Vantner.


Euphemina cambiò argomento,


“È un posto bellissimo.”


Una terra desolata dove coesistevano oscurità e caos …


Il villaggio degli Occhi Malvagi vantava un paesaggio completamente diverso da quello che i Dieci Servitori Meritevoli si erano immaginati. Avevano immaginato una terra arida dove vivevano i demoni, invece era un luogo grazioso con case piccole e rotonde.


“Il colore dei tetti sarebbe più carino se sorgesse il sole.”


“Kukukuk. È meglio la luna del sole. Quando ci laviamo sotto la luce fredda della luna, il flusso di sangue nei nostri corpi si stabilizza e il ruggito del mostro chiamato ‘Me’ si ferma.”


“Siete sottoterra, quindi non ricevete la luce della luna qui, giusto?”


“…”


La pura e semplice domanda di Regas pungeva. Gli Occhi Malvagi, che avevano appena parlato con grande orgoglio, si ammutolirono e le loro spalle si abbassarono. I Dieci Servitori Meritevoli che guardavano la scena schioccarono la lingua.


<em>‘Gli Occhi Malvagi sono deboli contro una persona senza tatto.’</em>


Allora, Jishuka tornò dritta al punto,


“Andiamo direttamente dal re degli Occhi Malvagi. Non c’è tempo da perdere. Probabilmente l’Impero attaccherà nell’immediato futuro.”


Faker e le Ombre di Overgeared erano già sparse per tutto il villaggio e stavano cercando. Presero in considerazione i percorsi che l’Impero avrebbe potuto usare per bloccare il villaggio e cercarono terreni e oggetti che potessero proteggerlo. Pochi minuti dopo, i Dieci Servitori Meritevoli guidati dai Guardiani del Destino arrivarono al castello.


Il castello era davvero piccolo. L’altezza media degli Occhi Malvagi era di 1,2 metri, quindi tutti gli edifici erano di piccole dimensioni, incluso il castello del re, che era alto appena 1,5 cm in più dei cancelli, quindi sembrava in miniatura. Poi, accadde che tutti i Dieci Servitori Meritevoli, a parte Euphemina, attraversarono i cancelli.


“Vi stavamo aspettando.”


I nobili di più alto rango della specie degli Occhi Malvagi, i cosiddetti ‘ministri’, attendevano i Dieci Servitori Meritevoli. Tutti e tre erano in piedi contro il muro, spazzandosi i capelli o mettendosi una mano sul volto.


“Sappiamo che siete venuti qui per difendere il nostro grande re e che siete i subordinati di Grid, l’unico umano che non ha ceduto a noi.”


“Tuttavia, non possiamo farvi incontrare il re. Dobbiamo assicurarci che siate qualificati per incontrare il nostro grande sovrano.”


“Sappiamo che non siete nemici. Il re degli Occhi Malvagi è una presenza assoluta che toglie la vita e il destino di un uomo solo con gli occhi. Se qualcuno non qualificato lo incontra cadrà nell’inferno dell’eternità e infine raggiungerà la morte. Dobbiamo mettervi alla prova. Sottomettetevi.”


I tre si tolsero le bende per gli occhi allo stesso tempo. I loro Occhi Malvagi esposti giravano in tondo, disturbando gli spiriti dei Dieci Servitori Meritevoli.






[Hai stabilito un contatto visivo con un Occhio Malvagio.]






[Il tuo spirito e la tua anima stanno cedendo davanti al potente Occhio Malvagio.]






[Sei caduto nello stato ‘sottomesso’.]






[Per 3 secondi a partire da ora, ti comporterai diversamente dalla tua volontà!]






Era un’abilità di stato di tre secondi. Il limite di tempo indicava che era classificato come un effetto di basso livello, ma la funzione era fraudolenta.


“Cos’è questo…?”


Vantner iniziò a strofinarsi la testa con entrambe le mani e ad abbaiare come un cane, mentre Jishuka si comportava in modo completamente diverso dalla sua volontà, prendendosi le misure del seno. E se gli Occhi Malvagi avessero ordinato ai Dieci Servitori Meritevoli di attaccarsi a vicenda?


<em>‘Pazzesco…! Che abilità tremenda!’</em>


I Dieci Servitori Meritevoli erano onestamente impressionati dai ministri degli Occhi Malvagi, che si trovavano in un’altra dimensione. Pensavano che nemmeno l’Impero potesse passare attraverso i cancelli che sorvegliavano. I ministri degli Occhi Malvagi dissero,


“Mi dispiace, ma non siete qualificati. Potete provare a vedere il nostro grande re la prossima volta.”


“Lo facciamo solo per la vostra sicurezza. Vi prego di non offendervi. Non abbiamo alcuna intenzione di farvi entrare, ma vi siamo grati e riconoscenti. Vi forniremo un alloggio, quindi vi preghiamo di comportarvi bene in futuro.”


“Proteggete il nostro re e il nostro villaggio.”


L’atteggiamento dei ministri era sorprendentemente puro e favorevole. Anche loro avevano previsto l’invasione dell’Impero.


“Il popolo degli Occhi Malvagi deve avere ottimi libri e intelligenza…”


Lauel scosse la testa mentre li ammirava.


“È difficile immaginare che gli Occhi Malvagi, che vivono in uno spazio chiuso con poche migliaia di abitazioni, abbiano libri o una rete di informazioni. Questo è probabilmente il potere della Vista Futura. Eheheh... È una grande specie.”


“…”


“Come ho già detto a tutti, l’Impero invaderà questo posto nel prossimo futuro. Fino ad allora, la nostra missione è proteggere il re. Non sarà facile aspettare i nemici, ma vi prego di rimanere motivati e responsabili. Non dobbiamo perdere il re degli Occhi Malvagi.”


“Ho capito.”


In seguito, i Dieci Servitori Meritevoli e le Ombre di Overgeared si stabilirono completamente nel villaggio degli Occhi Malvagi. Alternarono le pattuglie e presero precauzioni per garantire la sicurezza del re degli Occhi Malvagi.


Tre giorni dopo…


“Avete passato un sacco di guai.”


“D’ora in poi ci uniremo alla missione.”


Coke, Zednos e Laella arrivarono al villaggio degli Occhi Malvagi con 600 soldati d’élite. I soldati, che erano armati con i set prodotti in serie da Grid, sorvegliavano il villaggio degli Occhi Malvagi come barre d’acciaio.


<em>‘Possiamo fermare facilmente un Cavaliere Rosso in questo modo.’</em>


Era spettacolare vedere il raduno dei Dieci Servitori Meritevoli, compresi Faker e Yura, che di solito eradifficili incontrare, così come le forze d’élite. La Gilda Overgeared non temeva l’invasione dell’Impero. Avevano la fiducia necessaria per respingere anche un Grande Demone.


<em>‘Questa volta, faremo del nostro meglio senza l’aiuto di Grid.’</em>


Traduzione di Deborah Gregoli


Editing E.C.
                                


                                



