---
title: Capitolo 974
pubDate: 2025-03-20T11:48:41.539Z
tags:
    - overgeared
---


Erano passati sei giorni da quando le truppe del Regno di Overgeared si erano posizionate nel villaggio degli Occhi Malvagi.


“Si dice che almeno 500 milioni di giocatori appartengano all’Impero.”


Disse Pon, preoccupato per l’atteggiamento ottimista dei suoi compagni sulla loro riuscita nel prevenire l’invasione dell’Impero.


“Non saremo spazzati via se l’Impero rilascia missioni a tutti i giocatori?”


“…”


L’atmosfera si raffreddò bruscamente. Immaginavano la scena di 500 milioni di giocatori che si ammassavano continuamente alle porte della città. Per quanto tempo avrebbero potuto resistere alle ondate di nemici?


“… Non ho mai pensato ai giocatori.”


Coke e alcuni membri di Overgeared impallidirono e rabbrividirono. La paura s’impadronì di loro prima che Lauel li rassicurasse,


“Le missioni devono avere delle ricompense. In particolare, in caso di missioni di guerra le ricompense sono diverse volte superiori rispetto alle normali ricompense delle missioni. A prescindere da quanto denaro abbia l’Impero, è difficile che rilasci missioni a centinaia di milioni di giocatori.”


“Uhm… Avere troppi giocatori può essere un problema per una nazione?”


“Non posso dire che sia del tutto positivo, dato che molti giocatori si sono uniti all’esercito o sono stati nominati cavalieri. È facile muovere soldati e cavalieri che devono rispondere a un ‘certo dovere’ senza dare molte ricompense.”


“Soldati… Perché diamine vogliono arruolarsi nell’esercito in un gioco?”


Si lamentò Peak Sword.


In quanto cittadino della Corea del Sud, aveva esperienza con il servizio militare. Non voleva tornare nell’esercito, non importa quanto fosse patriottico. Era difficile per lui capire la psicologia dei giocatori che si arruolavano nell’esercito, ma gli altri membri di Overgeared lo capivano bene.


“Arruolarsi nell’esercito non è obbligatorio, a meno che non si tratti di una situazione particolare come quella della Corea del Sud. Ci sono sorprendentemente molte persone che hanno fantasie sull’esercito.”


“È vero. Non vogliono arruolarsi nella realtà, ma almeno nel gioco possono farlo.”


“… Uhm.”


“Questo ha senso. A volte è uno svantaggio che così tanti giocatori del Regno di Overgeared siano coreani. Non si arruoleranno mai nell’esercito nemmeno nel gioco.”


“Significa che l’abilità del Regno di Overgeared di usare la forza dei giocatori è inferiore a quella di altri paesi?”


“Esatto. Questo fenomeno continuerà in futuro, a meno che la Corea non venga rapidamente unificata.”


“È strano…”


Pensare che il mondo reale potesse influenzare il giocoin questo modo …? I membri di Overgeared erano molto interessati alla cosa.


“Torniamo al lavoro.”


Era il loro turno. I membri di Overgeared si sparsero per tutto il villaggio degli Occhi Malvagi.






***






Era passati dieci giorni da quanto i membri di Overgeared si erano stabiliti nel villaggio degli Occhi Malvagi.


“Che noia.”


“Voglio cacciare. Perché l’Impero non può arrivare più in fretta se stanno per attaccare?”


Vantner e Peak Sword, famosi tra i Dieci Servitori Meritevoli per la loro mancanza di pazienza, alla fine raggiunsero il limite. Il villaggio degli Occhi Malvagi era un luogo completamente isolato nel sottosuolo che distruggeva lo spirito umano, perché non aveva alcun divertimento o terreno di caccia. I due uomini sorvegliavano il cancello da dieci giorni, ed erano annoiati e ansiosi.


“Tutti quelli che sono fuori sono probabilmente a caccia in questo momento.”


“Immagino. Ne soffrirai se non vai a caccia nel periodo di potenziamento della Competizione Nazionale.”


“Non stiamo cacciando, quindi il danno…”


“Se ci fosse stato un terreno di caccia qui vicino, avrei cacciato dopo ogni turno, ma non ce n’è …”


“Ah…”


“Sigh…”


Peak Sword e Vantner controllavano l’ora regolarmente perché volevano finire in fretta il loro turno. Volevano disconnettersi, sedersi davanti alla TVe bere una birra.


“Huh?”


Peak Sword e Vantner, che erano in piedi davanti al piccolo castello dove viveva il re degli Occhi Malvagi, si girarono verso l’entrata di un vicolo dall’altra parte della strada. Tre Occhi Malvagi eccezionalmente bassi li stavano fissando. La loro altezza non superava il metro, i loro volti erano particolarmente rotondi e c’era del rossore sulle loro guance. Uno di loro aveva il naso che colava, con un lungo moccio che pendeva.


“Bambini.”


“Che carini.”


Gli Occhi Malvagi vantavano un aspetto da bambola carino. A volte avevano cicatrici sul viso e alcuni erano insolitamente feroci, ma erano comunque carini. La gente non poteva fare a meno di sorridere quando li vedevano. E che dire dei giovani Occhi Malvagi? Peak Sword e Vantner sorrisero come padri e salutarono i bambini. Furono sorpresi dalla natura timida dei bambini degli Occhi Malvagi che si nascondevano nel vicolo. Peak Sword e Vantner pensarono che erano ancora più carini.


“Sono davvero carini finché non aprono la bocca.”


“Sì, finché non aprono la bocca.”


Ricordarono il primo giorno in cui erano arrivati nel villaggio degli Occhi Malvagi. Grazie ai Guardiani del Destino, che avevano confermato le loro identità, sono entrati facilmente nel villaggio e hanno dovuto affrontare l’entusiasmo di migliaia di Occhi Malvagi. Fu un vero inferno. Un migliaio di persone come Lauel si erano avvicinate e avevano parlato con loro. Non era esagerato dire che avevano quasi perso la testa.


Per fortuna avevano preparato in anticipo dei tappi per le orecchie, altrimenti sarebbero potuti svenire. I tappi erano stati progettati per resistere alla maledizione. Non sapevano che un oggetto normalmente classificato come vario sarebbe stato così utile.


“La malattia del re degli Occhi Malvagi deve essere molto più grande. Quanto ha sofferto il Dio Grid per diventare amico del re? Il Dio Grid è davvero grande. Non per niente è un dio. Ah, davvero… La prima volta che ho incontrato il Dio Grid…”


“…”


Quel giorno era ricominciato il culto di Grid da parte di Peak Sword. Vantner si stava togliendo i tappi per le orecchie, attorcigliati dal lungo uso, e si fermò mentre stava per metterglieli nelle orecchie. Perché i tre bambini degli Occhi Malvagi si stavano avvicinando.


“Da questo punto in poi l’accesso è proibito.”


Affermò Vantner con durezza nonostante i sentimenti che provava in fondo al cuore. Per quanto fossero carini, non poteva abbassare la guardia.


“Sarà pericoloso se arrivano degli assassini dell’Impero. Non restate qui e giocate da un’altra parte. Anzi, non uscite proprio di casa.”


Avvertì freddamente Vantner. Eppure, i bambini degli Occhi Malvagi indugiarono. Si scambiarono alcuni sguardi prima di allungare le mani che avevano tenuto dietro la schiena. Nelle loro mani c’erano molte caramelle che sembravano felci.


“Mangiate. È una cosa che noi tre abbiamo ottenuto rischiando la vita.”


“… Avete preso le caramelle che le vostri madri hanno nascosto?”


“Kukukuk? Di cosa parli? Mia madre non può farmi male. Il potere latente dentro di me è un essere violento che ignora la carne dei parenti. Kukukuk.”


“Non so di costa stai parlando… In ogni caso, ti ringrazio.”


Erano gli snack dei bambini. Vantner e Peak Sword, che sapevano che gli Occhi Malvagi sarebbero stati in grave pericolo quando avessero ottenuto beni dal mondo esterno, presero solo una caramella. Poi, esortarono i bambini a tornare a casa. I bambini esitarono prima di inchinarsi.


“Voi siete i primi e gli ultimi umani a cui ci siamo inchinati da quando siamo nati. Dovreste esserne onorati.”


“…?”


“… Grazie per aver protetto il nostro grande re.”


Come se fossero imbarazzati, i bambini degli Occhi Malvagi arrossirono e fuggirono non appena ebbero ringraziato. Peak Sword e Vantner fissarono sconvolti le schiene dei bambini.


Era uno sviluppo comune nei manwa e nei film: il protagonista aiutava qualcuno, poi la persona che normalmente era fredda di colpo lo ringraziava… Era un segno che l’ora della morte era vicina.


“Contatta subito Lauel… Che?!”


Peak Sword si mise urgentemente in posizione di guardia Due figure umane scure apparvero dal nulla e bloccarono la strada ai bambini. Essendo spaventati esitarono, così Peak Sword e Vantner si precipitarono verso di loro.


Tuttavia, i due nemici che erano apparsi erano assassini molto abili. I pugnali lanciati ostacolarono Peak Sword e Vantner. Mentre i due si difendevano dai pugnali, gli assassini afferrarono i bambini degli Occhi Malvagi per il collo. Intendevano usarli come ostaggi, ma le loro intenzioni non erano facili da realizzare.


Peak Sword e Vantner erano forti.


“Dove state andando?”


“…!?”


Gli assassini sfuggirono a malapena alla spada che volava verso di loro. Non potevano usare i bambini degli Occhi Malvagi come scudo perché la loro missione consisteva nel catturarli. Peak Sword assunse la posizione di Spada della Parità e ancora una volta chiese,


“Cosa pensate di fare catturando questi bambini?”


Naturalmente, gli assassini non risposero. Tirarono fuori i pugnali con l’opzione ‘esplosione’ e li lanciarono. Vantner alzò il suo scudo per bloccarli, poi si verificò una potente esplosione. Gli assassini credevano che Vantner fosse saltato in aria insieme allo scudo e stavano per andarsene.


“Questi tizi sono davvero forti. Eheh.”


Qualcosa girava in mezzo alla polvere spessa. Era uno scudo circolare. Gli assassini incrociarono i pugnali e lo bloccarono; tuttavia, lo scudo era così forte che gemettero involontariamente. Emisero urla di dolore in silenzio e Vantner rise mentre lo scudo tornava verso di lui come un boomerang.


“È un bene, dato che mi stavo annoiando. Mettete giù i bambini e combattete come si deve.”


“Che…!”


Gli assassini non potevano fermarsi a combattere. Era improbabile che potessero vincere se si considerava il potere del cavaliere Guardiano di primo grado Vantner e dello spadaccino di primo grado Peak Sword. In ogni caso, quel posto era pieno di nemici. Più lunga era la battaglia, maggiori sarebbero stati gli svantaggi per loro.


L’assassino lanciò una cortina di fumo. Avevano intenzione di scappare dalla città mentre Peak Sword e Vantner erano confusi per un momento. In quell’istante…


“Sob. Guarda.”


Chiese il bambino degli Occhi Malvagi con il naso colante mentre veniva catturato dall’assassino.


“Stai toccando il mio corpo, vuoi morire?”


“…!”


C’era un motivo per cui le ‘squadre di ricognizione’ avevano deciso di rapire i bambini della specie degli Occhi Malvagi. Pensavano che il potere dei loro occhi sarebbe stato carente essendo giovani, ma non fu così. Il giovane si tolse la benda sull’occhio e l’assassino che lo teneva si congelò.


“Uh… Uwaaaah…!”


L’assassino terrorizzato cercò di gettare via il giovane, ma fu inutile. Il potere degli Occhi Malvagi agiva semplicemente ‘guardandolo’. Era la forza più irrazionale del mondo.


“Questo…!”


L’altro assassino fu sorpreso dal suo collega ormai morto e si girò verso i due Occhi Malvagi che aveva catturato. La corda che li legava era così stretta che non potevano muovere le dita per togliersi la benda.


<em>‘Idiota, avresti dovuto fare come me e bloccarlo per bene!’ </em>


L’assassino maledisse il suo collega morto e sogghignò. Stava per andarsene prima che il fumo si levasse del tutto. A proposito…


“…?”


L’abilità furtiva non si era attivata? La cortina di fumo che bloccava la visuale del nemico divenne più spessa e iniziò a disturbare la sua visuale.


“…!”


L’assassino agitato sembrava aver visto un fantasma. I due bambini degli Occhi Malvagi che erano legati un attimo prima ora si trovavano in piedi davanti a lui.


<em>‘Quando sono scappati?’</em>


La cortina di fumo si addensò come la nebbia su un lago all’alba. L’assassino si trovava da solo e la sua confusione arrivò al massimo. Sentì la risata dei bambini degli Occhi Malvagi che erano scomparsi dalla sua visuale.


“Muori vagando in questa nebbia per sempre. Kuk… Kukukuk! Ahahahahah!”


“Uwaaaah!”


Era inutile gridare e lottare. La nebbia divenne solo più fitta.


“Wow…”


Peak Sword non riusciva a chiudere la bocca mentre si muoveva attraverso la cortina di fumo. A prima vista, i due assassini erano ovviamente di alto livello. Uno era morto completamente assiderato, l’altro urlava in preda a un’allucinazione.


<em>‘Hanno persino il potere di tirare fuori la bandiera della morte!’</em>


La specie degli Occhi Malvagi era assolutamente incredibile. Ora capivano perfettamente perché Grid e Lauel erano ossessionati dagli Occhi Malvagi.


“L’illusione non dura in eterno. Vi consigliamo di eliminarli subito.”


Dissero i bambini degli Occhi Malvagi indicando l’assassino in preda all’allucinazione.


Peak Sword annuì prima di avvicinarsi all’assassino e legarlo. Tolsero la maschera all’assassino e rivelarono che si trattava di un PNG. Anche dopo aver scoperto la sua identità, potevano ancora attaccarlo. In altre parole, quegli assassini non erano affiliati all’Impero. Se fossero stati PNG imperiali, sarebbe stato impossibile attaccarli a causa dell’accordo di armistizio.


<em>‘S</em><em>ono stati ingaggiati dei</em><em> gruppi esterni .’</em>


Peak Sword e Vantner esaminarono la città. Battaglie feroci avevano luogo ovunque.


“Hmm… Cosa fare?”


“Cosa possiamo fare oltre a stare qui?”


La missione di Peak Sword e Vantner era molto importante. Fare la guardia al cancello equivaleva a proteggere il re degli Occhi Malvagi.


“È pericoloso. Non andate a casa, dirigetevi al castello.”


Accadde mentre Peak Sword e Vantner mandavano i bambini verso il castello. Decine di persone apparvero dal nulla. L’invasione delle ‘squadre di ricognizione’ non era ancora finita.


“Ci occuperemo di voi prima di proteggere gli Occhi Malvagi.”


Peak Sword e Vantner sorridevano mentre affrontavano il gruppo di assassini. Non c’era un briciolo di tensione in loro.


“Sarà super divertente d’ora in poi.”


“Sì. È più interessante, dato che prima stavamo per morire di noia.”


“… Pazzi bastardi!”


Il capo degli assassini si accigliò e fece un gesto e gli assassini colpirono contemporaneamente gli avversari. Iyarugt ruggì.






Traduzione di Deborah Gregoli


Editing E.C.
                                


                                



