---
title: Capitolo 979
pubDate: 2025-03-20T11:48:41.545Z
tags:
    - overgeared
---


Proprio come gli elementali non conoscevano il concetto di crescita, Iyarugt non conosceva il concetto di crescita del ‘livello’. Questo, però, non significava che avesse dei limiti o delle restrizioni. Anzi, voleva dire che Iyarugt poteva crescere attraverso il processo di auto-ripristino.


[Vincendo in battaglia contro i forti, può riacquistare una sensazione di vita. Più vince, più riacquisterà le sue abilità. (5/10)]


Una finestra di notifica apparve davanti a Iyarugt. Ogni volta che assaltava un noto boss, poteva superare i limiti e ripristinare la sua forza. Il potere dell’attuale Spada Sublime di Iyarugt era quattro volte più potente dell’Annientamento di Peak Sword ed era paragonabile all’Ondata della Cuspide Assassina Collegata.


“Kuek…!”


Apollo bloccò la spada con uno scudo e non poté evitare di gemere per lo shock. Il suo braccio sinistro che teneva lo reggeva volò in aria.


“Capitano!”


Urlarono inorriditi i cavalieri. Un demone era apparso all’improvviso e una delle braccia del loro capitano era stata tagliata. Apollo usò l’abilità di primo soccorso Colpire un Punto di Pressione disponibile per un cavaliere che ha raggiunto il quarto avanzamento e chiese con voce risentita,


“Non capisco… Gli Occhi Malvagi sono una specie bandita dall’Inferno. Perché stai aiutando i demoni?”


Tuttavia, Iyarugt non amava conversare. Era interessato solo a perseguire le abilità combattive. Non gli interessavano la posizione degli altri, né era abbastanza gentile da spiegare le sue ragioni.


“Che mucchio di stronzate.”


“…”


Quando l’atmosfera divenne tesa a causa dell’atteggiamento di Iyarugt, una voce risuonò.


“Non dovresti giudicare le tue azioni prima di incolpare gli altri?”


Era Peak Sword che gridava da dietro Iyarugt.


“Voi siete gli invasori! Meritate di incolpare gli altri quando avete invaso questo territorio, ferito i suoi abitanti e tolto loro la pace? Siete dei barbari!”


“… Ho dimenticato di fare le presentazioni, quindi c’è stato un malinteso. Noi siamo i Cavalieri della Fiamma Blu al servizio della famiglia reale di Gauss. Questo è il nostro territorio, e abbiamo il diritto e il dovere di difenderci. Sono gli Occhi Malvagi gli invasori, non noi.”


“R-Regno di Gauss? Keuk! Tuttavia, gli Occhi Malvagi non hanno fatto del male alla vostra gente!”


“Come fai a saperlo? Puoi garantire che non hanno ferito nessuno? Sono demoni. Devono essere feroci per essere stati banditi dall’Inferno.”


“Uh…!”


“No… Prima di parlare di razza, è una questione di sicurezza nazionale di base… Pensatela dal nostro punto di vista. Se scopriste che un certo gruppo armato vive sotto il Regno di Overgeared… Sareste in grado di sorvolare?”


“…!”


Peak Sword divenne sempre più perplesso. Questo perché non poteva controbattere a nessuna delle ragionevoli affermazioni di Apollo. Era come se un plotone cinese si fosse stanziato nel territorio della Corea del Sud. Una cosa che i coreani non avrebbero mai potuto tollerare.


“C-Capisco… Capisco perfettamente la vostra posizione. Tecnicamente, voi siete le vittime…”


Ammise onestamente Peak Sword. Tuttavia…


“Ah, non lo so! Ad ogni modo, il Regno di Gauss è nostro nemico. Mi sbarazzerò di tutti!”


Era abbastanza per ignorare la spiacevole verità. Peak Sword rifiutò ogni ulteriore conversazione. Tirò fuori una spada scura, una lunga spada che Grid aveva ricavato dal Corno di Belial. Basandosi solo sulle prestazioni, si capiva che era un’arma leggermente più potente di Iyarugt.


“Andiamo, Iyarugt! Sterminali!”


Il nuovo Iyarugt scattò come un fulmine, mentre Peak Sword rimase in piedi e si piegò.


“Taglio della Luna Infernale.”


Contemporaneamente, Iyarugt aveva tagliato i cavalieri delle prime file e venne circondato dai nemici.


“Annientamento.”


L’arma di Peak Sword spazzò via gli avversari che circondavano Iyarugt. Fu un’offensiva ridicolmente aggressiva. Apollo capì che i nemici non erano disposti a parlare e dalla punta della sua spada si sollevò una spada di energia blu. Era una spada a forma di fiamma.


“Le mie fiamme proteggeranno il mio paese!”


Era una potente onda di energia! Peak Sword fu spinto indietro durante il varco creato dall’uso di Spada della Parità, e Vantner corse al suo fianco per alzare uno scudo. Dopodiché, l’energia della spada di Apollo colpì lo scudo di Vantner, che mormorò tra sé e sé,


<em>‘</em><em>È a un livello completamente diverso…!</em><em>’</em>


Come previsto, un avversario di quarto livello era troppo in quel momento.


Una terza classe di avanzamento poteva sopraffare una seconda classe di avanzamento. Ma che dire di un quarto avanzamento?


Era difficile affrontare i danni provocati da Apollo, nonostante il crollo significativo delle sue statistiche causato dal braccio mozzato.


Mentre soffriva a causa di una ferita interna e tossiva sangue, Peak Sword urlò,


“Ehi! Iyarugt! Sbarazzati in fretta di quel tizio!”


“Non sei il mio maestro, quindi dovresti stare zitto.”


Il feroce Iyarugt si avvicinò ad Apollo. Sapeva anche lui che Peak Sword sarebbe stato in pericolo se non si fosse liberato di Apollo.


L’arte della spada di un demone era diversa da quella degli spadaccini umani.


I colpi di spada accecanti che dipendevano dal potere innato e dalla vitalità di un demone soppressero Apollo ferocemente.


Apollo era consapevole che Iyarugt aveva esposto uno o due punti deboli, ma non ne approfittò.


Erano una trappola.


Apollo aveva il presentimento che avrebbe potuto subire più danni se fosse stato attirato da quei punti deboli. Sarebbe stato facile reagire e difendersi se solo non avesse perso il braccio. Il problema maggiore era che non era riuscito a valutare la potenza del primo attacco.


“Ottimo! Ben fatto!”


“Spingilo, Iyarugt!”


Peak Sword e Vantner non si fecero coinvolgere nello scontro. Questo perché non erano in perfetto stato e sarebbero stati solo un ostacolo. Erano rimasti meno di dieci Cavalieri della Fiamma Blu, e sfogarono la loro rabbia con un urlo energico.


Mentre stavano combattendo per le loro vite, quei due si nascondevano dietro il folle demone e facevano il tifo.


“Ci occuperemo di voi!”


L’energia della spada blu fiammeggiante dei cavalieri si alzò all’unisono. Si erano allenati insieme per molti anni, e la loro collaborazione era quasi una forma d’arte.


“Aack!”


Urlò Peak Sword quando due spade gli trafissero il fianco sinistro mentre era impegnato a bloccare. Altre due lo attaccarono da destra. Peak Sword avrebbe rischiato di essere ucciso se non avesse gestito bene la situazione. Dimenticò il suo orgoglio e fece rotolare il suo corpo. Pensò a Grid mentre riusciva ad evitare a malapena la crisi.


Era difficile affrontare quattro giocatori contemporaneamente. E che dire di Grid che aveva vinto contro 400 giocatori? Era davvero incredibile. Davvero un grand’uomo.


<em>‘Fico! Troppo forte!’ </em>


Peak Sword poteva essere definito un folle mentre lodava Grid quando era sul punto di morire.


“Il dio Grid è il migliooooore!”


<em>‘È di nuovo malato.’ </em>


Vantner schioccò la lingua mentre si nascondeva dietro la spada. La resistenza del suo scudo era bassa e stava per essere distrutto.


“…!?”


<em>‘Sono cavalieri reali!’</em>


I Cavalieri della Fiamma Blu erano veramente potenti. Il loro livello di scherma era così alto che era difficile trovare un’occasione per colpirli e anche il loro potere d’attacco era alto. Alla fine, le quattro spade blu fiammeggianti fecero a brandelli lo scudo di Vantner.


“Eek! Ehi! Sono morto!”


Gridò Vantner mentre veniva pugnalato allo stomaco, ma Peak Sword non poteva permettersi di aiutarlo, dato che era nella stessa identica situazione. Era già stato pugnalato allo stomaco diverse volte.


“Oh, merda! Tu sei un tanker, dovresti proteggermi! Dovresti stare davanti a me!”


“…”


I due facevano parte dei Dieci Servitori Meritevoli del Regno di Overgeared. I soldati di Overgeared guardavano combattere le leggende del Regno di Overgeared. Si aspettavano un combattimento feroce e meraviglioso, ma la situazione era un disastro.


“Combatteremo!”


“Sì! Vai!”


I soldati, che avevano fissato il vuoto per un po’, alzarono le armi. Non avevano partecipato perché Vantner li aveva esortati a stare lontani, ma ora erano arrivati al limite. I soldati erano pronti a morire. Decisero di sacrificare le loro vite per salvare Peak Sword e Vantner.


“Waaaaahhhhh!”


“Ugh… Scappate…”


Peak Sword e Vantner non erano contenti che i soldati si unissero alla lotta. Se fossero morti, avrebbero potuto perdere esperienza e oggetti, ma sarebbero potuti resuscitare di nuovo. D’altra parte, i soldati avevano solo una vita. Piaro, Asmophel, Jude e i soldati d’élite che avevano lavorato duramente per addestrarli… I due non volevano che i soldati morissero dopo che avevano lottato insieme per più di un mese.


Peak Sword sfuggì alla crisi immediata dovuta all’unione dei soldati e gridò mentre tossiva sangue,


“Merda…! Iyarugt! Proteggi i soldati!”


Sfortunatamente, Iyarugt non era in grado di rispondere all’appello. Apollo era anche un forte rappresentante del suo paese. Era furioso, e Iyarugt non riusciva a scrollarselo di dosso facilmente. Vantner spinse i cavalieri con le spalle e salvò i suoi alleati, poi fissò i cancelli ben chiusi.


“Merda! Quegli Occhi Malvagi fino alla fine…!”


Se c’era una tale agitazione, avrebbero dovuto aprire i cancelli e aiutare. Tuttavia, gli Occhi Malvagi non fecero nulla.


<em>‘Quei brutti bastardi, per chi pensano che stiamo combattendo noi?’</em>


Le persone per cui stavano sacrificando la loro vita li stavano ignorando. Così, Peak Sword e Vantner sentirono che tutti i loro sforzi erano vani. La loro frustrazione stava affievolendo il loro morale. In quel momento, un fiore sbocciò nel bel mezzo del campo di battaglia. Un fiore rosso stava sbocciando dal cuore di un Cavaliere della Fiamma Blu.


“…?”


Era un’allucinazione? Il cavaliere rimase sconcertato quando si trovò il fiore rosso nel cuore. Il sangue cominciò a colargli dal naso.


“…!”


Non riusciva nemmeno a gridare mentre il suo corpo cadeva. Il fiore sbocciato nel suo cuore stava già morendo e spargeva petali ovunque. I petali sparsi divennero sangue, bagnando il terreno. Proprio così, il fiore rosso caduto dal cuore del cavaliere crollato non era un fiore, ma sangue che colava dal cuore.


“… Cosa?!”


Chi ha ucciso il cavaliere senza lasciare traccia? Chi è arrivato e l’ha aiutato? Sia i Cavalieri della Fiamma Blu che i soldati di Overgeared erano incredibilmente stupiti.


“… Uff, sono sopravvissuto.”


Peak Sword e Vantner sorrisero sollevati. Conoscevano l’identità della persona che era giunta sul campo di battaglia. Era l’ombra che proteggeva il Regno di Overgeared, il Dio della Morte Faker. <em>Un altro Cavaliere della Fiamma Blu perse la vita e crollò.</em>


<em>‘</em><em>Dove diavolo è?</em><em>’</em>


I cavalieri divennero tesi quando due dei loro colleghi morirono. Si concentrarono e si guardarono attorno disperatamente. Tuttavia, era inutile. Faker aveva invocato la tecnica di Lantier ed era in uno stato estremamente riservato e mobile.


Era un campo di battaglia dove si sentivano solo i battiti del cuore dei cavalieri spaventati. C’era un silenzio totale. Tutti i Cavalieri della Fiamma Blu morirono senza sapere chi li avesse uccisi.


“… In ogni caso, la sua forma sembra buona.”


“Per certi versi, sembra troppo figo. Sto per vomitare.”


Peak e Vantner si sedettero e rivolsero i loro sguardi a Iyarugt.


Iyarugt e Apollo si stavano muovendo per tutto il campo di battaglia. Si erano già allontanati dal cancello e attraversavano la città mentre si scambiavano colpi. Poi, una spada nera cadde tra di loro. Era Faker. Apollo, che stava mantenendo un equilibrio mozzafiato, perse del tutto l’occasione per ribaltare la situazione grazie all’improvviso aumento di nemici.


Il risultato fu una grande vittoria. Le guardie, compresi Peak Sword e Vantner, furono in grado di sconfiggere i Cavalieri della Fiamma Blu con meno danni del previsto.


Dopo un po’, Grid arrivò sulla scena. Fu sollevato nel vedere che Peak Sword,Vantner e i suoi soldati fossero vivi.


“Devi essere stanco morto per il duro lavoro. Lasciate il resto a noi e andate a riposare.”


“Sì, riposare. Tutti hanno passato un sacco di guai.”


“Eheh… Disconnettevi.”


“Wahhhh! Re Grid!”


I soldati esultarono. Grid, che guidava il grande esercito, era il loro salvatore.


“Non dimenticherò il vostro duro lavoro.”


I sopravvissuti non avevano un bell’aspetto. Grid sapeva quanto avessero lottato duramente e memorizzò i loro volti. Avrebbe dato loro grandi ricompense in futuro.


“Vostra Maestà.”


Poi, Sticks si avvicinò a Grid mostrando un’espressione orribile in volto.


“Si percepisce un potente potere magico provenire dal castello.”


“Dal castello?”


Grid rivolse lo sguardo verso i cancelli. I cancelli erano saldamente chiusi. Non c’era segno di intrusione da parte di estranei.


“Ti riferisci al potere magico del re degli Occhi Malvagi?”


“Certo, posso percepire anche il potere magico del re degli occhi malvagi. Tuttavia, questo è potente quanto quello del re... Anzi, è molto più potente dell’altro potere magico.”


Il Saggio Sticks, la persona che aveva mantenuto la calma quando aveva incontrato il Re dei Maghi Goldhit, ora aveva la voce che tremava.


“È chiaro che qualcuno ha fatto breccia nel castello.”


Quel qualcuno era naturalmente…


“Si tratta di qualcuno più potente del re dei Occhi Malvagi.”


“… Non dirmelo!”


Grid aprì immediatamente i cancelli e corse nel castello. Poi le vide. Macchie di sangue nel corridoio che portavano alla grande sala del re. Quello era il luogo in cui risiedevano i ministri degli Occhi Malvagi. Non era difficile dedurre a chi appartenessero le macchie di sangue.


“Merda!”


Il re degli Occhi Malvagi era in pericolo! Grid era nervosissimo mentre correva. Entrò nella grande sala del re degli Occhi Malvagi e ricevette un messaggio.






[Hai incontrato una persona forte che ha trasceso le ere.]






Il giovane che afferrò il re degli Occhi Malvagi attirò l’attenzione di Grid. Era una bellezza esile che sembrava stanca.


“Tu sei colui che fa avanzare il tuo destino.”


Quella persona era Zikfrector. Era più famoso come Gran Maestro che con il suo vero nome.


“Hmm, per comodità ti ucciderò, Re di Overgeared.”






[Un istinto di sopravvivenza sconosciuto è stato attivato! La tua energia combattiva è carica al massimo!]






“Lascialo andare!”


Grid combinò la Lama che Punta alle Divinità con la Spada dell’Illuminazione prima di usare la Spada del Massacro delle 100.000 Armate. Diverse decine di lame di energia rossa colpirono il Gran Maestro. Tuttavia, lui usò il re degli Occhi Malvagi come scudo, uscendone perfettamente illeso.


“Il concetto di morte non funziona con te, ma questo non significa che non riceverai alcun danno. Tu morirai.”


Disse il Gran Maestro con aria assente prima di tirare fuori uno specchio bianco e sciogliere la benda che copriva entrambi gli occhi del re degli Occhi Malvagi.


Poi, accadde in quel momento.


“Teletrasporto Collettivo!”


Grid si spostò subito accanto al re degli Occhi Malvagi grazie all’incantesimo di Stick e gli mise gli occhiali. Erano un accessorio facilmente trasferibile: gli occhiali di Etere fatti da Elizabeth.


“…?”


La stanchezza sul volto del Gran Maestro si fece più profonda.






Traduzione di Deborah Gregoli


Editing E.C.
                                


                                



