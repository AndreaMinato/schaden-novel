---
title: Capitolo 1007- Il Sigillo della Registrazione
pubDate: 2025-08-07T11:37:51.052Z
tags:
    - rtw
---


Dopo che tutti uscirono dalla stanza, Usignolo chiese: "Mezzo mese? Non hai preso la decisione un paio di giorni fa?"


"I dettagli non hanno importanza", disse Roland ignorando la domanda di Usignolo. "Pensi che avrebbe acconsentito se le avessi detto la verità? Se Lorgar si fosse rifiutata di partecipare a questo progetto, avremmo dovuto chiedere a Joan. Non può nemmeno parlare con le persone, tranne che con Fulmine e Maggie. Anche se May le insegnasse le abilità nella recitazione, non sarebbe di grande aiuto. Ecco perché ho parlato in modo così serio, affinché Lorgar non avrebbe potuto rifiutare...Questa è anche una delle mie tecniche di negoziazione".


"Beh, suppongo che tu abbia ragione..." mormorò Usignolo sottovoce mentre contraeva le labbra. "Ma perché ho l'impressione che questa non sia la vera ragione per cui ha acconsentito?"


"Cosa hai detto?" disse Roland.


"No, niente", disse Usignolo evasivamente con un fischio. Si mise in bocca un pezzo di pesce essiccato e chiese: "Va davvero bene lasciare la Regione dell’Estremo Meridione com'è?"


Roland si strinse nelle spalle per indicare che non aveva intenzione di indagare sulla questione. "Avrebbe potuto essere una brutta notizia se fosse accaduto nel periodo prima del loro trasferimento in cui nessuno sapeva come sarebbe stata la vita nel Porto di Acque Chiare. Ma ora è troppo tardi perché i conservatori ribaltino la situazione. Il fatto che il capo del Clan del Fuoco Selvaggio abbia scritto a Lorgar su questo incidente indica che si è completamente schierato dalla nostra parte. Quei conservatori non possono vincere. Se facessero una guerra, dichiarerebbero inimicizia nei confronti di tutti i Clan".


C'era un presidio di 500 nuove reclute che stazionavano a Montagna del Drago Caduto e nel Porto di Acque Chiare, ma Roland non aveva intenzione di inviarle nel deserto. Doveva semplicemente informare Brian nel Territorio Meridionale affinché quest'ultimo sapesse cosa fare.


Roland ora aveva chiuso con le trattative e la persuasione. Se qualcuno avesse tentato di creare problemi, non ci avrebbe pensato due volte a ricorrere alla forza.


Tuttavia, Roland non voleva perdere tempo con queste cose insignificanti. Riportò la sua attenzione sul Sigillo della Registrazione.


I mesi dei Demoni erano in corso già da mezzo mese. In passato, in questo periodo dell'anno, l'attenzione di Neverwinter si spostava normalmente dalla costruzione alla difesa della città. Le persone iniziavano automaticamente a prepararsi a combattere contro le Bestie Demoniache senza che Roland dovesse ricordarglielo.


Ma l'intero nord-ovest era sorprendentemente pacifico quest'anno. Finora non erano emersi gruppi di Ibridi Demoniaci, e nemmeno le normali Bestie Demoniache che di solito agivano da sole.


Fulmine un giorno volò sull'Altopiano di Hermes. Riferì che neanche lì erano state trovate Bestie Demoniache. Aveva anche visto la bandiera della Dinastia dei Wimbledon incresparsi sulle mura della nuova Città Santa. All'interno, vide delle suore che trasportavano mattoni avanti e indietro per costruire nuovi fortini e formare una linea difensiva nella guarnigione di Crinale Ventofreddo. Nient'altro le apparve se non una terra desolata coperta di neve come se l'intera Pianura Fertile fosse congelata.


Dopo un'accesa discussione, le Streghe Anziane conclusero che i Demoni dovevano aver fermato l'invasione di Bestie Demoniache.


Aveva senso. Sebbene le Rovine di Taqila costituissero un piccolo punto nelle vaste pianure, i Demoni si affidavano ad esse per trasportare rifornimenti e mettere a guardia le sentinelle. Era molto probabile che avessero sterminato quelle Bestie Demoniache molto tempo fa.


Poiché tutti i lavori di costruzione erano stati sospesi a causa della neve interminabile e non era più necessario combattere al confine, gli abitanti di Neverwinter si ritrovarono presto in uno stato di estrema noia. Roland sapeva bene quanto ciò potesse essere dannoso per il morale delle persone, specialmente quando ciò avveniva dopo una grande vittoria. L'esempio migliore erano le Streghe nel Castello che si erano abbandonate ai giochi di carte e all’alcol. Per mantenere le persone motivate e anche per aiutare le Streghe a sfogare la loro energia, Roland aveva quindi deciso di girare un film.


Roland era stato testimone dell'effetto del Sigillo della Registrazione una volta nella Chiesa della Riflessione nella vecchia Città Santa. Era stato persino più impressionante della fotografia 3D nella società moderna. La registrazione era, in un certo senso, la ricostruzione di una scena. Roland credeva che prima che potesse riuscire a sviluppare con successo tecnologie di realtà virtuale, il Sigillo sarebbe stato insostituibile nel settore dello spettacolo.


Roland si chiedeva come avrebbero reagito i cittadini al realistico film in 3D quando una semplice rappresentazione tradizionale era sufficiente per intrattenerli.


Ora, Roland aveva capito perché May avesse perso il suo contegno dopo aver visto cosa poteva fare il Sigillo. Per attrici come lei, la tecnologia era decisamente epocale. Se avesse potuto recitare nel film, sarebbe stata ricordata da tutti i suoi colleghi nel settore della recitazione.


Tuttavia, non aveva detto a May che in realtà i film avevano sostituito presto le opere teatrali, diventando la forma di intrattenimento più popolare nella società moderna. Era qualcosa che probabilmente May non si potrebbe mai aspettare che accadesse.


Nonostante la sua straordinaria funzione di registrazione, il Sigillo della Registrazione aveva un grande svantaggio, ovvero che la registrazione non era modificabile. Inoltre, la pietra magica di cui era fatto il Sigillo poteva essere posseduta solo dai Demoni. Secondo Agatha, la “batteria” di un Sigillo della Registrazione aveva una durata di 12 ore. Una volta che fosse completamente "caricato", avrebbe iniziato a registrare la scena. La registrazione si sarebbe fermata automaticamente in caso di interruzione, il che significava che durante il processo non erano consentiti errori. L'unico modo per eliminare un errore di registrazione era ricaricare la pietra per altre 12 ore e ricominciare dall'inizio. In tal caso, la nuova registrazione andrebbe a sovrascrivere le vecchie immagini.


Un altro aspetto negativo era che il Sigillo non poteva essere riciclato.


Come il Sigillo dell’Ascolto, anche il Sigillo della Registrazione era un composto. Il Sigillo dell'Ascolto era composto da due parti separate, un "ricevitore" e un "microfono". Il Sigillo della Registrazione, invece, era esattamente l'opposto. Funzionava solo quando venivano combinate due pietre. C'era un solco nella parte superiore della sua base di cristallo. Quando la pietra magica veniva iniettata di sangue magico e inserita nel solco, il Sigillo iniziava immediatamente a riprodurre tutti i filmati precedentemente salvati. Non era possibile tornare alla modalità di registrazione dopo che il Sigillo iniziava a riprodurre filmati. Rimuovere la pietra magica con la forza avrebbe distrutto il dispositivo. Si trattava in realtà di una risorsa per preservare importanti documenti storici: una volta che il Sigillo era in modalità di riproduzione, nessuno poteva manomettere la videocassetta.


Ciò rappresentava un grande svantaggio per le riprese.


Perché in quel caso, avevano solo una possibilità di girare e tutte le riprese dovevano essere perfette senza errori, il che era quasi impossibile da realizzare.


Fortunatamente, Roland aveva trovato una soluzione.


Doveva solo chiedere a Estate di ricostruire le scene.


In questo modo, le attrici potevano provare tutte le volte che volevano fino a quando non fossero state soddisfatte delle proprie interpretazioni. Durante la ripresa finale, un "cameraman" sarebbe arrivato e avrebbe filmato con il Sigillo della Registrazione. Dato che Estate poteva mandare avanti rapidamente, riprodurre e mettere in pausa i filmati, avrebbero potuto persino ottenere alcuni effetti speciali come i proiettili rallentati (1).


L'abilità di Estate non includeva la ricostruzione di suoni, ma il doppiaggio di Eco poteva facilmente risolvere questo problema.


Ora che tutte le condizioni per le riprese erano state soddisfatte, Roland aveva solo bisogno di attori e attrici. Poteva prevedere quale grande entusiasmo il film avrebbe suscitato nel pubblico.


...






Dopo aver fatto la doccia, Lorgar si avvolse in un asciugamano e tornò nella sua stanza.


Si accasciò sul suo morbido letto prima che la sua coda fosse completamente asciutta.


Il suo corpo era dolorante per l'allenamento, ma si sentiva felice per essere di nuovo produttiva. Per il momento, non le importava di quanti progressi avesse fatto.


Tutto ciò di cui aveva bisogno ora era un buon riposo.


Poi vide con la coda dell’occhio il libro giallo sul comodino.


"Ah...giusto, il copione".


Lorgar drizzò le orecchie, si tolse l'asciugamano, si mise a letto e prese il copione.


May Lannis le aveva detto che era importante familiarizzare prima con la storia. Se avesse avuto qualche domanda, avrebbe potuto chiedere a lei in qualsiasi momento.


Ma non era questo che a Lorgar importava.


Voleva solo sapere cosa pensasse il capo di lei.


Dal momento che era una storia creata per lei, poteva trovare qualche indizio.


Lorgar fece un respiro profondo e iniziò a leggere.


Poi vide il titolo…


"La Principessa Lupo"






<em>Arya</em>


Erialis: Il https://it.wikipedia.org/wiki/Bullet_time#cite_ref-mpm_1-0 (in italiano: proiettili rallentati) è un effetto speciale e tecnica che consente di vedere un momento di una scena al rallentatore che restituisce l'impressione visiva di un distaccamento nel tempo e nello spazio dalla prospettiva della telecamera, o dell'osservatore, rispetto al soggetto visibile.                                
                        



