---
title: Capitolo 1009: Impegno
pubDate: 2025-08-07T11:30:06.896Z
tags:
    - rtw
---


Tre giorni dopo, cominciarono ufficialmente le riprese de La Principessa Lupo.


Indubbiamente, girare un film era nuova esperienza per la gente di questo mondo, ma Roland non si sarebbe mai aspettato che sarebbero impazziti per questo.


Sin dal primissimo giorno, aveva catturato l’attenzione di tutti i membri dell’Unione delle Streghe.


La maggior parte di loro non aveva mai guardato un film, ma ciò non aveva impedito loro di immaginare quanto potesse essere meraviglioso. Alcuni membri del cast erano Streghe della Punizione Divina. Avevano descritto vividamente le loro esperienze nei cinema del Mondo dei Sogni, rendendo così più accattivante questo magico film.


Se adesso qualcuno avesse chiesto alle streghe quale location avrebbero voluto visitare più di tutte, gran parte di loro avrebbe sicuramente scelto il Mondo dei Sogni.


I membri dell’Unione delle Streghe e le streghe dell’Isola Dormiente, che non erano in grado di entrare nel Mondo dei Sogni, erano particolarmente ansiose di vedere questo film.


A nessuna era più permesso passare l’intera giornata semplicemente a mangiare, bere e giocare a carte. Dal secondo giorno di riprese, tutte loro, persino Tilly, fecero richiesta per unirsi al progetto cinematografico.


Roland era sorpreso dato che, per quanto potesse ricordare, questa era la prima volta che Tilly gli chiedeva qualcosa per se stessa.


Alla fine, la lista del cast e dei membri della troupe dovette essere cambiata parecchie volte per includere le streghe in più. Roland fu più che felice di assecondarle a patto che questo non influenzasse il loro lavoro e la loro produttività. Questi nuovi membri portarono anche molte sorprese alla squadra.


Fulmine ne era un esempio. Sostituì Amy nel ruolo di cameraman.


Per rappresentare l’infanzia felice delle due principesse sotto una luce migliore, la ragazzina sfruttò al massimo la sua abilità di volo. Volò fino in cielo, per poi scendere da quell’altezza per filmare una vista sulla città innevata. Registrò un flusso di pedoni mentre volava lungo le strade. Dopodiché, catturò tutte le immagini lungo la via che la portò all’interno di una piccola camera da letto nel Castello. Ci era arrivata volando attraverso una finestra con molte stalattiti sulla propria cornice. Finalmente, atterrò nella stanza per filmare un primo piano delle due sorelle intente a ridere di fronte ad un caminetto acceso.


Roland passò un sacco di tempo a spiegare il linguaggio da cinepresa alla troupe. Fece persino dei disegni per mostrare loro cosa intendeva, anche se non era per niente bravo a disegnare.


Nel bel mezzo della descrizione degli angoli di visione di base e della realizzazione delle inquadrature alla troupe, riconobbe uno sguardo eccezionalmente eccitato negli occhi di May.


La Stella della Regione Occidentale era estremamente brava nel dramma. Riusciva ad immaginare un’intera scena nella sua testa e riusciva a tenere in considerazione ogni oggetto ed ogni persona coinvolta in quest’ultima. Non si trattava di un vantaggio scontato per una tradizionale attrice teatrale, ma sarebbe diventata un’abilità incredibile nel settore cinematografico.


All’altra attrice, Irene, che stava interpretando la sorella minore della Principessa Lupo, mancava tantissimo un talento simile.


Nei giorni a seguire, May iniziò ad usare le competenze che aveva appreso da Roland.


Prese subito familiarità con esse e creò persino delle nuove tecniche per conto suo.


Alcune delle scene che aveva diretto fecero addirittura ricordare a Roland i film moderni.


Quando filmò la scena dell’arrivo del Principe esotico a Palazzo, iniziò con un primo piano dei suoi stivali tempestati di gioielli, il suo mantello dorato, la sua camicia di seta, e poi sul suo splendido viso sorridente. Dopodiché, si concentrò su una lunga fila di servitori, vestiti meravigliosamente, che si trovava dietro di lui per mostrare la sua entrata trionfale. Per inciso, l’uomo che interpretava il Principe era suo marito, Carter Lannis. Anche se Roland era riluttante ad ammetterlo, il suo Capo Cavaliere era davvero l’uomo più affascinante di Neverwinter quando si agghindava.


Il miglioramento nella composizione e nella regia era solo una delle sorprese.


L’adozione di effetti speciali era un progresso ancora più incredibile.


Nuove idee e nuovi effetti visivi emergevano ogni giorno.


Lo ‘sfondo tridimensionale’ di Soraya ne era un esempio.


Così come l’effetto fulmine di Sharon.


Se necessario, Usignolo avrebbe potuto usare la sua Nebbia, Molly il suo Assistente Magico, e Ombra avrebbe potuto creare delle fantomatiche illusioni per degli effetti speciali ancora più speciali.


Maggie interpretava due ruoli nel film, nella sua forma piccione era un amico intimo della Principessa più giovane. Nella sua forma Bestia Diabolica, era il miglior guerriero del Signore dei Demoni e avrebbe combattuto un’aspra battaglia contro la Principessa Lupo su un campo nevoso. Le scene di battaglia che avevano girato potevano essere chiamate semplicemente: ‘rivoluzionarie’. Sia la terra che le montagne avrebbero tremato e tutti gli uccelli e gli animali sarebbero scappati dal set il più velocemente possibile.


Anche Lotus e Miele dovettero contribuire significativamente alla produzione del film.


Quando furono proprio a metà riprese, il numero di membri della troupe era già arrivato a più di 300 persone. Oltre ai membri dell’Unione delle Streghe, anche le streghe dell’Isola Dormiente e le sopravvissute di Taqila vennero attratte da questo evento. Alla fine, questo processo filmico si trasformò in un’enorme festa per le streghe.


Stando in cima alle mura cittadine, Roland guardò giù verso la folla vivace e sospirò con emozione.


Con sua sorpresa, questo magico film aveva fatto avvicinare le tre organizzazioni di streghe. In passato, erano state come l’olio e l’acqua, rifiutando di mescolarsi tra loro, ma adesso sembravano in grado di andare d’accordo le une con le altre, come fossero una grande famiglia.


Non importava che tipo di abilità avessero, adesso lavoravano insieme per lo stesso film. Quando si focalizzavano nel far bene il loro lavoro, dimenticavano le loro differenze di forza e origine. Gradualmente, quest’esperienza aveva creato un legame speciale tra loro.


Per Roland, questa era davvero una piacevole sorpresa.


Era una giornata fredda. Mentre espirava, poteva vedere del vapore bianco uscire fuori dalla sua bocca. Si voltò per guardare verso Anna. “Non hai intenzione di scendere e divertirti con loro?”


All’inizio, Usignolo si univa alla troupe solo quando necessario. Tuttavia, adesso scorrazzava in giro con loro per tutto il giorno.


“No, ho molto lavoro da fare.” Anna mostrò a Roland le sue mani. Le sue maniche erano coperte d’olio. “Le dimensioni delle parti del motore a combustione interna nel progetto non sono abbastanza accurate. Devo ancora fare delle modifiche, e…”


“Huh?” Roland sbattè le palpebre.


“E io mi diverto di più stando accanto a te.” Sorrise e poggiò la sua testa sulla spalla di lui.


Il momento dopo, sentì spargere le sue calde fiamme per dissipare il freddo della neve.


Chiuse la bocca e si godette quel momento di pace con lei.


Passato un po’ di tempo, Anna disse a bassa voce: “Il futuro che hai promesso è arrivato.”


Seguì lo sguardo di lei per osservare nuovamente la squadra. Oltre alle streghe, anche le persone comuni si erano inserite bene. May stava gesticolando con le mani. Sembrava intenta ad insegnare a Carter e Lorgar come recitare insieme. Irene aveva occupato il posto vicino a Maggie per pettinarle i capelli. La ragazzina stava strizzando gli occhi e sembrava piacerle davvero molto. Insieme alle Streghe della Punizione Divina, il nuovo staff della troupe stava posizionando gli oggetti per la prossima scena. Paragonato ad una fabbrica, che era caratterizzata da una chiara divisione dei compiti, lo stile di lavoro della troupe sembrava molto più rilassato ed armonioso.


In questa giornata nevosa, sia le streghe che le persone comuni stavano lavorando insieme con un solo cuore ed una sola mente.


“No, devo ancora rispettare tutte le mie promesse.” Roland scosse il capo.


“Ti stai riferendo alla situazione delle altre regioni di Graycastle? Presto le cose andranno meglio in quelle città.”


“No, non intendevo le relazioni tra le streghe e le persone ordinarie. Intendevo qualcos’altro,” rispose lui con un sorriso. “Pensavo che avrei avuto bisogno di montagne di preparativi per raggiungere questo obiettivo passo dopo passo, ma adesso sento che non è così complicato. Basta che io compia i primi passi e nel frattempo il resto dei problemi si risolverà automaticamente, proprio come questo film ha registrato dei progressi. Non ho istituito nessuna regola o linea guida per questo, ma ha comunque funzionato così bene. Mi sta persino dando tante gradevoli sorprese.”


“Quindi che cosa devi ancora realizzare?” Anna sollevò la testa e sbattè le palpebre. Nei suoi occhi, che erano blu come un lago tranquillo, vide il riflesso dei fiocchi di neve.


“Salire al trono come Re,” Roland fece una pausa e poi disse parola per parola, “e poi sposarti.”


<em>Haru</em>
                                


                                



