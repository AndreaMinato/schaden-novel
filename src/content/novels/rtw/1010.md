---
title: Capitolo 1010: Un erede legittimo
pubDate: 2025-08-07T11:30:06.896Z
tags:
    - rtw
---


“Vostra Maestà... Vostra Maestà per favore ci ripensi un’altra volta!” Fuori dal suo ufficio, Roland poteva udire le grida preoccupate di Barov.


Roland posò la sua tazza solamente dopo che il Direttore del Municipio, con respiro affannato, arrivò davanti alla sua scrivania. “Che cos’è che dovrei ripensare un’altra volta? La cerimonia di incoronazione?”


“No. Intendevo il vostro annuncio di matrimonio. State per sposare una strega e fare di lei la Vostra Regina.” Barov lanciò uno sguardo verso lo spazio dietro a Roland mentre si asciugava il sudore dalla fronte. “Ah, Vostra Maestà, temo che questo non sia il modo più appropriato per gestire il caso.”


Roland non era minimamente sorpreso per l'obiezione di Barov. Aveva già anticipato tutto questo quando aveva informato il Municipio della sua decisione. Il Municipio sarebbe stato il primo ostacolo che avrebbe dovuto persuadere per arrivare al suo matrimonio con Anna.


Dopo i Mesi dei Demoni, Neverwinter avrebbe nuovamente inviato le truppe verso le Pianure Fertili per eliminare l’ultimo avamposto dei demoni a Taqila. Nel frattempo, il Municipio sarebbe stato indaffarato nel portare avanti i progetti di aratura primaverile, di nuovi edifici e di programmi di commercio. L’anno seguente sarebbe stato eccezionalmente movimentato per Graycastle quindi non sarebbe stata affatto una buona idea tenere la cerimonia in quel momento. Secondo la tradizione, soltanto la preparazione dell’incoronazione avrebbe richiesto come minimo due o tre mesi, senza menzionare il matrimonio dopo di essa. Preparare queste attività avrebbe inevitabilmente incrementato il suo carico di lavoro e perciò avrebbero interferito con i progetti di produzione e militari di Neverwinter. Tuttavia, Roland non aveva preso questa decisione all’improvviso.


A differenza degli inverni precedenti, questo era stato tranquillo. Voleva approfittare di questa rara opportunità per tenere entrambe la cerimonia di incoronazione ed il suo matrimonio. Tutto questo avrebbe migliorato di molto la morale dei suoi sudditi senza che gli dovesse costare un grande sforzo.


Inoltre, sperava con tutto il cuore di mantenere la promessa fatta ad Anna al più presto possibile.


Ovviamente, come Re feudale, avrebbe potuto fare tutto quello che avesse desiderato, proprio come tutti gli altri governatori nella storia che imponevano i loro valori personali al di sopra di quelli degli altri, costringendoli ad implementare le loro folli decisioni. Ma lui non intendeva diventare un governatore così. Aveva fondato il Municipio ed era certo che sarebbe riuscito a gestire il tutto senza andare contro alla sua stessa amministrazione.


Dal punto di vista di Roland, esercitare il potere restando nei limiti delle leggi era una scelta migliore rispetto all’abusarne.


“Perché?” Roland picchiettò sul tavolo.


“Perché... perché avete bisogno di un edere” disse Barov con fare disperato. “Tutti sanno che una strega non può darvi un figlio. C’è una guerra all’orizzonte. Se dovesse accadervi qualcosa di spiacevole, gli altri nobili inizieranno a bramare per il vostro trono. Un erede farà sentire il vostro popolo più sicuro.” Barov fece una pausa, poi aggiunse: “Se volete soltanto stare con la Signorina Anna, non dovete realmente sposarla.”


“Cosa intendi dire?”


“Potreste sposare la figlia di un nobile minore” suggerì Barov. “Nessuno si opporrà ad una decisione simile. Non dovrete prenderla sul serio, dovreste soltanto farla stare al vostro fianco durante le occasioni ufficiali e potreste comunque fare quello che vorrete...”


“Stai dicendo che Anna non può diventare Regina perché è una strega?” Usignolo si intromise all’improvviso.


“Non penso che alla Signorina Anna importi di queste cose superficiali.” Barov tossì due volte per mascherare l’imbarazzo. “È per il bene del paese, Vostra Maestà. Se non ve la sentite di riferire questa cosa alla Signorina Anna di persona, posso passarle le vostre parole.”


“Tu non sei lei, come fai a sapere che non le importa? Scommetto che lei non vorrà mai una terza persona tra lei stessa e Sua Maestà!” Insistette Usignolo.


“Non c’entra niente con i sentimenti personali, è per un erede...”


“Ora basta.” Roland alzò le mani per fermarli. “Ho capito. Devo solo trovare un legittimo erede al trono per rassicurare il mio popolo.”


“Trovare... un erede legittimo?” Barov rimase un po’ stupito.


“Non è forse una buona soluzione?” rispose Roland con fare informale. “Dopo aver sconfitto il Papa, ho assorbito tutta la durata della sua vita. In realtà non c’è bisogno di un erede al trono, per questo ho deciso di sposare Anna. Sfortunatamente, ci sono pochissime persone che come te sanno di questa cosa. La gran parte dei miei sudditi sa poco o niente sulla magia e probabilmente neanche ci crederanno. In queste condizioni, per dare al mio popolo un senso di sicurezza interiore, devo trovare un erede e fare in modo che le speranze vengano poste su di lui, giusto?”


Dalla battaglia al Crinale Ventofreddo contro la Chiesa, gli ufficiali superiori del Municipio erano al corrente del fatto che Roland aveva affrontato una battaglia spirituale chiamata Battaglia delle Anime nella quale il vincitore avrebbe conquistato tutto dal perdente. Inizialmente, erano riluttanti al credere a questa cosa, ma i loro dubbi vennero spazzati via dalla comparsa delle streghe di Taqila e della loro tecnica del Trasferimento dell’Anima. Durante il primo incontro del Fronte Unito, Roland aveva confermato l’ipotesi e aveva usato questo vantaggio per conquistare la fiducia di Pasha. Da allora, tutti gli ufficiali superiori del Municipio si erano convinti del fatto che Roland avesse ora una vita illimitata.


“Esatto, intendo proprio questo” disse Barov senza rendersi conto di stare cadendo in una trappola. “Fintanto che avrete un erede, nessuno si opporrà al vostro matrimonio.”


“Ho un modo più semplice per risolvere questo problema” Roland scrollò le spalle. “Un anno fa, quando attaccammo Hermes, ho trovato per caso una delle donne di Gerald Wimbledon. Era una cameriera che lavorava in una taverna ed ha avuto un figlio da Gerald.”


“Che cosa... avete detto?” Gli occhi di Barov si spalancarono per la sorpresa. “Siete certo che quel bambino sia...”


“Sì, ha capelli ed occhi grigi” annuì Roland.


“Perché non me ne avete parlato subito?”


“Se te l'avessi detto, sarebbero stati uccisi da tempo.” Roland prese la tazza e sorseggiò. “Che ne pensi? Ora abbiamo un erede legittimo. Non è forse la soluzione migliore?”


Il figlio di Gerald sarebbe stato di certo una buona scelta. Non avrebbe rappresentato una minaccia per Roland e avrebbero potuto sostituirlo in ogni momento. Anche se alla fine non dovesse mai diventare Re, avrebbe potuto migliorare di molto lo spirito del popolo che avrebbe discusso molto di lui. Gli occhi di Barov brillavano di eccitazione. Vedendo ciò, Roland capì che il Direttore aveva già capito che cosa aveva in mente. Non doveva fare altro che presentare questo ragazzo al popolo e portarlo a Neverwinter.


Riguardo alla vera storia del ragazzino e di sua madre, era certo che le persone avrebbero esercitato le loro immaginazione e creatività nell’inventare i loro racconti leggendari.


<em>“Se sua madre è solo una cameriera di una taverna, può soltanto essere considerato come un bastardo. Dobbiamo dare a sua madre uno status più elevato, altrimenti farlo erede attirerebbe molti commenti contrari. Fortunatamente, lei non è una donna nobile, è molto più facile controllare una donna civile...”</em> Barov aveva iniziato a pianificare l’intera faccenda nella sua testa.


Le labbra di Roland si arricciarono in un sorriso. Diversamente da tre anni fa, ora poteva evitare una battaglia verbale contro Barov per convincerlo delle sue idee. Il Direttore del Municipio riusciva a seguire facilmente i suoi indizi per aiutarlo a pianificare il tutto. Nessuno avrebbe più dubitato delle sue parole, non importava quando assurde fossero, neanche se avesse detto di poter vivere in eterno.


“Vai a sistemare la faccenda di questo bambino e della mia cerimonia di incoronazione. Discuteremo più tardi dei dettagli.” Roland fece un cenno a Barov per mandarlo via.


Dopo che Barov se ne andò, Roland fece un lungo sospiro di sollievo. “Non mi sarei mai aspettato che avresti preso le difese di Anna.”


“Scusami, è solo che non potevo resistere...”


“No, non devi scusarti. Hai assolutamente ragione.” Lanciò deliberatamente uno sguardo verso Usignolo e scoprì che era molto più calma di quello che si era aspettato. “Pensavo solo che tu...”


“Pensavi che mi sarei sentita miserabile e depressa dopo aver sentito questa notizia?” Usignolo gli lanciò uno sguardo freddo. “Penso che questo matrimonio è già stato ritardato troppo. Se non fosse stato per Anna, non te l’avrei fatta passare liscia così facilmente.”


Roland si ricordava ancora l’espressione sollevata sul suo volto quando era apparsa davanti a lui dopo un’assenza di due giorni. Supponeva che il suo cambiamento aveva qualcosa a che fare con l’accordo segreto tra lei e Anna.


Anche se era curioso, non le chiese niente.




<em>Aris</em>
                                



