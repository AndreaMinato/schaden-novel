---
title: Capitolo 1012: Olivia
pubDate: 2025-08-07T11:30:06.897Z
tags:
    - rtw
---


Mentre camminava lungo i viali, Olivia poteva sentire il suono della neve che veniva calpestata sotto ai suoi piedi. Sentì il suo petto riscaldarsi.


Il cielo durante gli inverni nella Regione Settentrionale era sempre tenebroso. Era come un tetto di pietra che la ricopriva dall’alto. E tutte ciò che era sul suolo veniva ricoperto dalla neve. Oltre a questo monotono panorama stagionale, doveva anche soffrire la fame ed il freddo. L’inverno era un lungo periodo di stanchezza per tutti.


Ma questo inverno, poteva vedere un nuovo colore in questo mondo grigio.


Era persino più sgargiante di un arcobaleno e brillava nella tempesta di neve come una stella accecante.


Più si avvicinava e più non vedeva l’ora di avvicinarsi ancora.


Proveniva dalla piccola casetta che aveva affittato.


Se non avesse dovuto provvedere alle spese per la famiglia, non si sarebbe mai allontanata neanche di un passo da essa.


Era il suo bambino.


Il figlio di Gerald Wimbledon.


Ogni volta che lo teneva in braccio, sentiva come se stesse abbracciando il mondo intero.


Pensando al suo bimbo, Olivia accelerò il passo istintivamente.


Tuttavia, dopo che svoltò nell’ultimo viottolo, il suo cuore sprofondò nell’abisso.


Vide molte impronte nella neve. Provenivano da un’altra strada ed andavano direttamente nel cortile di fronte.


Era il cortile dove lei e suo figlio vivevano al momento.


Qui tutti i vicini erano comuni civili, raramente ricevevano visite a primavera o in estate, figurarsi durante i Mesi dei Demoni. Non riusciva a capire come mai erano apparse tutte quelle impronte.


Nell’istante successivo, sentì come se si fosse resa conto di qualcosa e un inspiegabile terrore le riempì il cuore.


<em>“No, non può essere vero. Calmati...”</em> Continuò a ripetersi che dovevano essere stati soltanto un gruppo di ladri o di rifugiati. Tuttavia, questo pensiero, che avrebbe intimorito chiunque, la faceva sentire sollevata.


Tremante, entrò nel cortile. Sfortunatamente, quello che vide fece andare in frantumi la sua ultima speranza.


Diversi membri della squadra di pattuglia erano in piedi in fronte alla sua casetta. La maggior parte vestiva armature leggere, mentre uno di loro appariva essere un cavaliere. Era vestito diversamente ed indossava uno speciale emblema che indicava che era al servizio della Famiglia Kant, la famiglia che governava la Regione Settentrionale.


“No...”


All’improvviso, Olivia sentì un’esplosione di energia proveniente dal nulla. Lasciò cadere il cibo per bambini che aveva comprato con tanti sforzi, abbassò la testa e si lanciò verso la porta!


In quel momento, era certa di gettarsi verso la morte.


Era pronta a buttarsi sulla lama se qualcuno avesse tirato fuori una spada per fermarla, anche se non avessero avuto l’intenzione di ucciderla sul posto.


Inaspettatamente, nessuno si intromise per fermare la sua corsa verso la casina. Al contrario, la folla si spostò sui lati per lasciarla passare.


Arrivata alla porta, inciampò sulla soglia e si strappò la gonna, mentre sulle ginocchia comparvero dei lividi per via del contatto con il freddo pavimento irregolare. Resistendo al dolore fisico, si trascinò senza sosta verso la piccola camera da letto con il volto ricoperto di lacrime. Voleva soltanto vedere il suo bimbo un’ultima volta. Quando entrò nella stanza, rimase di stucco.


Una giovane ragazza dai capelli azzurri era seduta al capezzale del letto mentre cullava il neonato. La balia che Olivia aveva assunto per prendersi cura del bambino era in piedi accanto a lei e mostrava uno sguardo rispettoso, quello che una persona avrebbe mostrato solo verso il proprio vero capo.


La ragazza alzò la testa lanciando uno sguardo verso Olivia. Capì subito che questa ragazza era particolare. Era bellissima ma non riusciva a descriverla con nessuna delle parole usate di solito per descrivere una donna. Non poteva dire che la ragazza fosse dolce, fragile, incantevole oppure emotiva. Anche quando teneva il bambino tra le braccia, nei suoi occhi non c’era traccia di amore materno.


Sembrava che stesse giocando con un giocattolo piuttosto che con un bambino.


“Piacere di conoscerti” disse lentamente la ragazza. “Il mio nome è Edith Kant. Dovresti averlo già sentito.”


“La Perla della Regione Settentrionale...” Il cuore di Olivia mancò un battito.<em> “Lei è la figlia maggiore del Duca Kant, la leggendaria donna in grado di guidare i cavalieri alla carica in una battaglia?”</em> Edith Kant era famosissima nella Regione Settentrionale e non c’era nessuno che non la conoscesse, persino Gerald glielo aveva menzionato diverse volte.


Alcuni dicevano anche che lei fosse un’avversaria ancora più temibile del padre.


“Piacere di conoscerla, Vostra Eccellenza” disse Olivia deglutendo con forza. Avanzò e si inchinò sul pavimento prima di chiedere: “Potreste per favore dirmi la ragione per cui siete venuti fino a casa mia?”


Edith fece un cenno alla balia. Questi fece un inchino, uscì rapidamente dalla stanza e richiuse la porta.


Vedendo ciò, Olivia poté confermare che questa balia doveva essere stata mandata dalla Famiglia Kant.


Per tutto questo tempo, suo figlio era stato sotto al loro controllo.


“Per farla breve, il Re mi ha ordinato di portare a Neverwinter il discendente della Famiglia Wimbledon.”


“E poi... lo ucciderete in segreto?” Chiese con il respiro pesante.


“Se avessi voluto ucciderlo, avrei potuto farlo ovunque. Non avrei neanche avuto il bisogno di presentarmi a casa tua.” Edith tolse il tessuto intorno alla testa del bambino e rivelò i suoi soffici capelli grigi. “Sua Maestà ha bisogno di lui per placare le persone. Questo è tutto.”


Olivia era stupefatta. Non capiva che cosa Edith intendesse. “Vostra Eccellenza, io ancora... non capisco...”


“Non è così complicato come credi.” La Perla della Regione Settentrionale scrollò le spalle. “Hai mai sentito parlare delle streghe?”


***






Dopo aver sentito l’intera storia, a Olivia ci volle comunque un lungo momento per connettere i punti. Non aveva mai sentito un piano così assurdo! Roland Wimbledon era determinato a sposare una strega, quindi aveva deciso di usare il figlio di Gerald per calmare i dubbi delle persone. Non aveva familiarità nel modo con cui i nobili facevano le cose, ma sentiva istintivamente che in tutto questo c’era qualcosa di sbagliato.


Si chiese: <em>“Come Re, deve davvero fare tutto questo?”</em>


Strinse i denti e raccolse tutto il suo coraggio: “Vostra Eccellenza, perdonate la mia sfacciataggine, ma difficilmente posso credere a questa decisione. Forse Sua Maestà pensa di aver bisogno del bambino ora, ma se in futuro dovesse cambiare idea, Schelo...”


“Schelo? Si chiama così?” Edith inarcò un sopracciglio. “Sembra che ancora non capisci in che situazione ti trovi. È un ordine di Sua Maestà, non puoi disubbidire. Ora hai due opzioni: la prima, puoi scegliere di ricevere una grossa somma di denaro, abbandonare il Regno e non tornare mai più. La seconda, puoi accompagnarlo a Neverwinter ma dovrai celare la tua identità e pretendere di essere una serva di una famiglia nobile.”


Gli occhi di Olivia si riempirono di lacrime. Dando per scontato il suo basso stato sociale, non avrebbe mai potuto entrare a far parte della Famiglia Reale. “Chi prenderà il mio posto nel prendersi cura di lui?”


“Nessuno” rispose Edith.


“Cosa?” Alzò immediatamente la testa sorpresa. Le sue lacrime non si fermarono e le scesero giù dalle guance.


“Sua Maestà non è così crudele. Se sceglierai di stare con il bambino, dovrai solo nascondere il fatto che tu sei la sua vera madre. Oltre a questo, non dovrai fare altro. Potrai comunque prendertene cura e vederlo crescere. La famiglia nobile che hai servito è stata eliminata dalla Chiesa e la vedova di Gerald ti ha affidato il bambino. Questa sarà la tua storia.” Edith fece una pausa prima di aggiungere: “Inoltre, il Re ha già diffuso questa notizia in tutte le regioni del Regno. Tra due o tre giorni, ne sentirai parlare anche qui nella Regione Settentrionale. Se Sua Maestà avesse davvero voluto che morissi, perché avrebbe dovuto prendersi la briga di raccontare questa storia a tutti i suoi sudditi?”


<em>“Che la Perla della Regione Settentrionale intendesse dire che... Sua Maestà ha fatto questo soltanto per assicurarmi che saremo al sicuro?”</em>


Olivia si mise una mano sul petto e ripensò alla notte in cui disperata, era andata a chiedere aiuto al Principe Roland. In quel momento, non sapeva se avesse avuto altri fini, ma l’aveva davvero aiutata. Doveva ammettere che se non fosse stato per Roland, sarebbe già stata picchiata a morte dal proprietario della taverna.


Fece un profondo respiro e si asciugò le lacrime dal viso. Le sue gambe di erano intorpidite dopo essere stata inginocchiata per tanto tempo, ma riuscì comunque a controllare il suo corpo abbastanza bene da rialzarsi lentamente dal pavimento. “Vostra Eccellenza, potrei chiedervi... se questo bambino avrà qualche occasione per diventare Re?”


“No.” Uno sguardo significativo lampeggiò negli occhi di Edith. “Prima che io partissi, Sua Maestà si è esortato a dirmi di riferirti che sarà meglio che tu non abbia fantasie per il trono. Altrimenti rimarrai veramente delusa. Naturalmente, questo è un segreto tra noi, non farne parola con nessuno.”


“No, Vostra Altezza, non rimarrò delusa fintanto che mio figlio potrà crescere al sicuro. Questo è il mio desiderio più grande” disse Olivia faticosamente. Stava rallentando sempre di più, come se dovesse ricorrere a tutte le sue forte per pronunciare ogni parola. “Ma, portarlo a Neverwinter non risolverà tutti i problemi. Cosa accadrebbe se un giorno sua Maestà cambiasse idea e decidesse di fare del proprio figlio l’erede legittimo al trono? Se dovesse accadere, mio figlio diventerebbe una spina nel fianco e non sopravvivrà!” Guardò dritta negli occhi di Edith sottolineando ogni parola con la dovuta forza. “So di non poter cambiare niente, ma se non potete darmi una spiegazione ragionevole, per favore uccidetemi ora!”


“Oh?” Edith strizzò gli occhi.


Era uno sguardo assetato di sangue.


Di fronte ad Edith, Olivia era debole come un agnello.


Ma si rifiutava di arrendersi. Si mise in piedi di fronte alla Perla della Regione Settentrionale e disse: “Se non potete, significa che le cose che mi preoccupano prima o poi accadranno. Non posso permettere che l’unico figlio di Gerald Wimbledon prenda questa strada, Vostra Eccellenza!”


Olivia non voleva portare suo figlio a Neverwinter con la preoccupazione che sarebbe stato giustiziato una dozzina di anni più tardi. Non le piacevano queste torture psicologiche a lungo termine, ma non voleva neppure prendere da sola una decisione così infondata. Dato il suo stato sociale, non si aspettava che Edith le avrebbe risposto. Era certa che se anche avesse avuto una spiegazione, non l’avrebbe mai detta ad una serva di umili origini. Tuttavia, le aveva comunque richiesto una spiegazione poiché era l’unica cosa che poteva fare al momento. Chiuse gli occhi, in attesa della fredda lama che le avrebbe tagliato la gola. <em>“Perdonami Gerald. Perdonami... mio caro. Non posso cambiare niente.”</em>


Il bambino si svegliò all’improvviso e si mise a piangere. Era come se percepisse l’imminente separazione con sua madre.


Olivia fece del suo meglio per trattenersi dall’aprire gli occhi.


Temeva che se avesse visto di nuovo il bambino, avrebbe esitato.


Dopo lungo tempo, la lama non arrivò.


Edith sorrise e disse: “Posso.”


Olivia la fissò incredula.


La Perla della Regione Settentrionale usò il labiale per dirle la risposta. Andava oltre la sua immaginazione, ma per qualche motivo, per una volta credette in questa incredibile spiegazione, proprio come una persona che stava per affogare si aggrappava ad una cannuccia.


Si sentì come se fosse stata convinta da se stessa piuttosto che da Edith.


La Perla della Regione Settentrionale si voltò e se ne andò verso la porta, lasciando ad Olivia il neonato che piangeva. “Partiremo tra tre giorni. Ricordati di fare fagotto.”


“Vostra Eccellenza...” mormorò Olivia quando Edith le passò accanto. “Il proprietario della taverna e forse anche una delle guardie di Sua Altezza Gerald probabilmente conoscono la verità su di me ed il bambino.”


“Ci penserò io. Non devi preoccuparti.” Rispose Edith senza voltarsi.


Quando la Perla del Nord se ne andò, Olivia strinse il suo bambino in un caldo abbraccio, come se temesse che potesse svanire da un momento all’altro. Finalmente il bambino si calmò e seppellì la testa nel suo petto.


Il suo cuore stava andando a mille e non riusciva a trattenersi dal chiedersi se fosse vero.


Aveva decifrato la spiegazione leggendo il labiale di Edith.


Era una frase semplice ma affascinante.


“Vita eterna.”


Questa era la risposta del Re.




<em>Aris</em>
                                


                                



