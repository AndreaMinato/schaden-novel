---
title: Capitolo 1014- Il Giorno Della Maturità
pubDate: 2025-08-07T11:37:51.053Z
tags:
    - rtw
---


Tutti a Neverwinter erano indaffarati per la cerimonia dell'incoronazione di Roland.


Secondo disposizioni del Re, sarebbe stato Barov ad occuparsi di tutto. Il Direttore del Municipio aveva speso gli ultimi giorni a preparare ogni cosa nei minimi dettagli. Aveva anche fatto venire, l'ufficiale cerimoniere, Blanche, dalla città del vecchio Re per aiutarlo.


Invece, Roland trascorreva il suo tempo a progettare il motore a combustione interna, dedicando soltanto pochi momenti alla supervisione dei preparativi.


A causa della differenza dei sistemi di misurazione tra il mondo attuale e quello precedente, aveva bisogno di condurre un test di stabilità per ogni prototipo, per assicurarsi che il progetto fosse perfetto. Inoltre, considerando che la qualità di petrolio prodotto dal processo di frazionamento era molto instabile, doveva adottare un metodo di progettazione ridondante. Aveva dovuto sistemare i prototipi più e più volte, non avendo le tecniche di simulazione al computer.


Creava il prototipo, lo testava e poi o lo migliorava o lo buttava via. Ogni giorno ripeteva lo stesso processo. Si sentiva di nuovo tra i banchi di scuola, quando doveva rifare un esercizio particolarmente difficile. Si divideva tra il castello ed il cortile del Versante Settentrionale, cercando di assolvere a tutti i suoi impegni.  Tuttavia, si rese conto di qualcosa di molto importante.


A differenza del periodo scolastico, adesso aveva una grande compagna: Anna.


Era entusiasta di tutte le cose nuove.


Faceva tutto con estrema precisione. Lavorava duramente, persino quando doveva asciugarsi il sudore dalla fronte, manteneva gli occhi fissi su quello che stava facendo. Roland ne era molto impressionato. Scoprì che anche la sua sete di conoscenza e la sua creatività erano forti come il suo Fuoco Nero.


E quanto era attraente mentre cercava di dar vita alle sue creazioni!


Ogni volta che facevano progressi, Anna diventava super raggiante. Forse, una gioia così non l'avrebbe provata neanche se fosse diventata la Regina di Graycastle.


Aveva già espresso un pensiero del genere prima. Fintanto che fossero rimasti insieme, non si sarebbe preoccupata del titolo.


Tuttavia, Roland voleva darle il titolo, anche solo per dimostrarle il suo impegno nei suoi confronti.


D'altronde era una pratica diffusa nella società umana.


Dopo aver rivisto le dimensioni del motore, posò la penna e si strofinò il collo dolorante.


Se non altro, almeno il design stavolta era quello definitivo. L'ultimo lotto di prototipi aveva funzionato in maniera stabile per un periodo di tempo ragionevole. Erano passati solo pochi giorni, ma erano abbastanza per soddisfare le necessità della città.


I motori a combustione interna, la fonte di energia di seconda generazione, funzionavano in modo più efficiente rispetto alla macchina a vapore, ma in termini di struttura, i primi non erano poi tanto diversi dagli ultimi, fatta eccezione che la macchina a vapore, per funzionare, aveva bisogno di alcune attrezzature esterne, tipo la caldaia e un tubo per il passaggio del vapore. Non importa quanto un motore a vapore fosse ben progettato, non poteva impedire la perdita di energia causata dal trasporto del vapore. Una combustione interna, tuttavia, conteneva il carburante dentro al cilindro. In questo modo, tutto il calore generato dal carburante poteva essere usato per spingere il pistone.


La miscela di petrolio e aria avrebbe creato una violenta combustione nel cilindro. L'aria, diventando sempre più calda sarebbe aumentata di volume e avrebbe azionato il pistone. Nel frattempo, la pressione dell'aria all'interno del cilindro sarebbe scesa e il carburante fresco sarebbe stato aspirato nel cilindro. Sembrava semplice, ma in realtà non lo era. Per esempio, c'era un nuovo requisito, la sigillatura. Nella prima macchina a vapore si poteva facilmente inserire un dito nello spazio tra il pistone e la parete del cilindro, e si sarebbero potuti usare sia il feltro che il lino per bloccare quello spazio. Ma, nel motore a combustione interna non ci poteva essere affatto uno spazio del genere, perché il tutto era alimentato dal carburante stesso. Se il cilindro avesse avuto una perdita si sarebbe bloccato.


Nel precedente mondo di Roland, i motori a combustione interna si erano sviluppati decenni dopo il motore elettrico, vista l'alta richiesta di materiali e prodotti tecnologici.


Roland aveva due progetti per i motori a combustione interna di prima generazione: cilindro in linea e cilindro a cerchio. Il primo era però ingombrante e fatto di ghisa. Sarebbe stato ideale per le industrie. Il secondo invece era anche conosciuto come motore a stella. Aveva alberi a gomito più corti ed una struttura più compatta, per cui, anche se era di dimensioni ridotte, risultava ideale per gli aerei. Essendo stato realizzato in alluminio, per ora soltanto Anna poteva azionarlo.


Era riuscito a sviluppare contemporaneamente i due tipi di motore grazie soprattutto a tutti i materiali che aveva consultato nel Mondo dei Sogni. Rispetto alla difficile esperienza che aveva avuto con la realizzazione della macchina a vapore, questa volta il lavoro di progettazione era stato più semplice.


Le parole del Demone Anziano lo avevano spinto a sviluppare più velocemente quel modello.


Dall'ultima spedizione avevano capito che ormai non si poteva più fare affidamento soltanto sulle armi da fuoco per resistere agli attacchi dal cielo.


Se fosse riuscito a mettere in pratica il suo piano, per la prima volta in assoluto, l'umanità di questo mondo avrebbe avuto una forza aerea tale da riuscire a sconfiggere i Demoni Volanti.


"Vostra Maestà, non si muova."


Disse all'improvviso Usignolo.


Roland si bloccò di colpo e mosse gli occhi per guardarsi le spalle.


<em>C'è un nemico?</em>


Vide Usignolo avvicinarsi e scompigliargli i capelli. Poi sentì un dolore alla nuca. Gli aveva appena strappato un capello.


"Ugh, è un capello bianco?" Roland non sapeva se ridere o piangere.


Considerando che il colore dei suoi capelli era di un grigio perlato, di sicuro un capello bianco non sarebbe stato così vistoso. Ma Usignolo se n'era accorta, anche perché quel capello sembrava più secco ed aveva perso la lucentezza sin dalla radice.


"E ce n'è più di uno." Usignolo continuava a cercare, scompigliandogli i capelli. "Sta dormendo male ultimamente?"


"Io?"


"Di solito, in inverno, dormiva fino a tardi, ma ultimamente si sveglia sempre prima di me. Di notte, deve entrare nel Mondo dei Sogni per studiare. Non si tratta di un riposo vero e proprio, giusto?" Disse Usignolo.  "Ultimamente, inoltre, sbadiglia molto, il che significa che lei è molto stanco. Ha appena vent'anni e già dei capelli bianchi. Non è un buon segno."


Roland si sentì così sollevato dal vederla, a tal punto da sentire svanire tutta la sua stanchezza. Continuava a preoccuparsi per lui, esattamente come faceva prima. Il suo imminente matrimonio non l'aveva colpita molto. Roland immaginò che fosse per l'accordo che c'era tra lei e Anna.


"Non preoccuparti. Non ho ancora raggiunto il mio tempo. Ci sono già passato."


"..." Usignolo sembrava perplessa, ma poteva dire che non si trattasse di una bugia.


Roland le disse tutta la verità. "Giusto per dire, quando raggiungerò il mio tempo, avrò una palpitazione e mi sentirò come se avessi il petto vuoto. Dopodiché, dovrei fare molta attenzione perché potrei sentirmi debole, e forse anche iniziare a tossire molto o addirittura del sangue...ehm—"


A metà discorso, gli venne da tossire forte.


"Ehi, sta bene?" Usignolo sembrava nervosa e iniziò a dargli pacche sulla schiena. "Devo andare a chiamare Nana?"


Roland respirò. "No... Sto bene. Mi è andata di traverso la saliva."


"Davvero?"


"Rilassati, Io—"


Si voltò e si irrigidì dall'imbarazzo. Si sorprese nel vedere che Usignolo le stava così vicino in quel momento. Si guardarono negli occhi e ognuno riusciva a sentire il respiro dell'altro.


"Vostra Maestà! Vi devo dire qualcosa... " Proprio in quel momento Wendy aprì la porta ed entrò nell'ufficio "Uh? Che state facendo?"


"Cosa?" Roland batté le palpebre per poi accorgersi che Usignolo era già scomparsa. Si massaggiò la testa con un braccio, assumendo una posizione davvero strana.


"Sua Maestà sta facendo un po' di ginnastica." disse Usignolo seduta sul divano accanto al tavolino, mentre mangiava pesce essiccato. "È stato seduto a lungo sulla sedia e si era irrigidito, così ha deciso di rilassarsi facendo un po' di ginnastica."


"Oh, capisco," disse Wendy pensierosa. "Questa è la ginnastica che volete proporre nelle scuole? Ma...è sicuro che quella strana posizione funzioni?"


"Ugh, funziona. Fidati." Roland si ricompose e ritornò al suo posto. Sapeva che Usignolo, seppur presentasse un'aria così innocente, si stava trattenendo dalle risate. "Bene, cosa mi volevi dire?"


"Vostra Maestà" disse Wendy, sfogliando il libretto. "Secondo i registri dell'anno precedente, oggi è il Giorno della Maturità di Fulmine."




<em>Framan</em>
                                


                                



