---
title: Capitolo 1015: Bolide In Volo nel Cielo (Parte I)
pubDate: 2025-08-07T11:30:06.897Z
tags:
    - rtw
---


La Maturità delle Streghe scattava con l'arrivo della mezzanotte.


Si trattava di uno dei misteri irrisolti delle Streghe. Sebbene il potere magico esista ovunque, non si poteva spiegare come mai in quell'orario fosse più attivo. Poteva benissimo succedere, per esempio, che anche delle Streghe molto potenti come Anna potessero perdere tutta la loro carica magica per riottenerla entro una o due ore dopo la mezzanotte. Se non fosse stato così, ci avrebbero impiegato quasi una settimana per ritornare al massimo delle loro forze.


Molte streghe non se ne preoccupavano, incluse le Streghe di Taqila. Quando Roland glielo chiedeva, la risposta che davano era sempre la stessa: "Non è solo l'inizio di un nuovo giorno?" Per la maggior parte delle persone il tempo è diviso in giorni. Pertanto, il potere magico di quel giorno doveva essere consumato entro quel giorno stesso, per loro non c'era proprio nulla di strano.


Ma Roland sapeva che i giorni non erano niente, erano soltanto una costruzione degli uomini. Tutto questo aveva portato alla creazione dell'anno bisestile. Per correggere questo errore, gli uomini si erano poi inventati l’anno bisestile e con l'avanzamento dell'apparato di misurazione del tempo, avevano inventato anche i secondi intercalari (1) (per esempio, 59 o 61 secondi nell’ultimo minuto). In sostanza, gli uomini creavano tutto ciò che gli avrebbe reso la vita più semplice.


Detto questo, era strano che il potere magico delle Streghe si consolidasse soltanto entro un certo orario.


Era come se ogni Risvegliato avesse un orologio biologico sincronizzato con il flusso del tempo. Non importava se fosse nata chissà dove o se avesse vissuto nelle Regioni dell'Estremo Meridione o sull'Altopiano di Hermes, sarebbe stata comunque legata a questo fenomeno.


Sfortunatamente, a causa della mancanza di dispositivi di osservazione più avanzati, come l'ulteriore ricerca di potere magico o un'accurata misurazione del tempo, dispositivi che al momento non avrebbero potuto realizzare, questa teoria sarebbe rimasta sempre e solo una teoria.


"Vostra Maestà." Le parole di Wendy lo riportarono alla realtà. "Vorrebbe aggiungere altre misure oltre a quelle appena dette?"


Le cosiddette misure erano state progettate principalmente per affrontare i pericoli del consolidamento del potere magico. Sin dal Giorno della Maturità di Lucia, queste misure erano già state inserite nelle procedure standard dell'Unione delle Streghe.


Persino Taqila non avrebbe saputo approfondire l'argomento.


"Procediamo secondo il tuo piano." Roland rifletté un attimo e aggiunse: "A proposito, non dimenticare di avvertire Margaret e Sander Flyingbird. Credo che vorranno sapere che Fulmine ha raggiunto sana e salva l'età della Maturità."


Wendy rimase un po' sorpresa. "Per la signora Margaret non ci sono problemi, ma per il signor Flyingbird..."


"Starà bene." disse dolcemente Roland.


"Si, ho capito." Vedendo la sua espressione, Wendy non fece altre domande e accettò quella decisione.


...


La notte era scesa già da un pezzo, ma le luci all'ultimo piano dell'Edificio delle Streghe erano ancora accese.


L'ultimo piano era stato adibito a stanza da letto per il giorno della maturità delle Streghe. La stanza era grande il doppio rispetto alle altre camere, per cui poteva accogliere più persone, ed inoltre il muro poteva diventare una porta scorrevole. Se il flusso di magia fosse stato rilasciato, non ci sarebbe stata la distruzione del muro come era successo l'ultima volta, perché i due pannelli si sarebbero potuti aprire direttamente.


Fulmine sedeva su un letto enorme e molto comodo. Sembrava fuori di sé dall'emozione. Non aveva nulla a che fare con l'ansia provata da Lucia nel giorno della sua Maturità. Sembrava che la giovane esploratrice avesse atteso quel momento tanto a lungo.


Accanto all'enorme letto di Fulmine era stato piazzato un tavolo di legno a cui avevano legato la mano destra della Strega. Nella mano stringeva il Sigillo della Volontà Divina. Secondo Lucia, avrebbe avvertito alcuni dolori fisici nel momento in cui avrebbe rilasciato tutto il potere magico nel Sigillo. La mano era legata per evitare che la giovane Strega perdesse il controllo, a causa del forte dolore, e inavvertitamente proiettasse il Sigillo verso gli altri. Eliminato questo pericolo, c'era da dire che non si avvertiva molto la mancanza della Contessa Spear e dei suoi poteri.


Fulmine era circondata da tutti gli amici che erano venuti per farle visita.


"Mi sveglierò con Abilità derivate? Se solo si risolvesse il problema del peso, riuscirei a portare molto più cibo o altri strumenti utili a Terra dell'Alba, volandoci sopra!" Per tutta la notte rimasero a parlare di argomenti del genere. Gli occhi di Fulmine brillavano mentre elencava tutte le varie possibilità. Sembrava proprio come Roland quando, nel giorno del suo compleanno, cercava di indovinare quanti regali gli avessero comprato i suoi genitori.


Ma, ovviamente, ogni volta ne restava deluso.


Ad esempio, succedeva che se desiderava un enorme modellino dei Transformer, riceveva un libro con oltre 300 esercizi da svolgere.


"Potresti non ottenere nessuna Abilità derivata," borbottò Luna Misteriosa, "Non è facile ottenere un'Abilità derivata. In tutta Neverwinter, soltanto pochissime persone hanno dimostrato di avere questo talento."


"Ahem..." A Roland sembrava che si stesse vantando un po'.


"Bada alle tue parole!" Le disse Lily.


"Luna Misteriosa non ha completamente torto," disse Agatha con un enorme sorriso. "L'Unione ha fatto alcune ricerche statistiche. Le streghe in grado di risvegliare un'Abilità derivata da adulte ammontano a quasi 1 su 100, ma rispetto all'aumento del rango, questo è niente. La cosa più importante per le Streghe è la massima capacità di espandere il loro principale potere magico, quindi non preoccuparti troppo per questo e concentrati nel rafforzare i tuoi poteri."


"A proposito, le Streghe dell'Unione non stavano cercando di analizzare il processo di Maturità delle Streghe?" intervenne Pergamena, per poi chiedere: "Ci sono dei risultati?"


"Abbiamo soltanto dei riferimenti, ma niente di certo. Dopotutto non ci sono abbastanza esempi per verificare tutto." disse Wendy, guardando il registro, "Ma il punteggio di Fulmine è molto alto. 85.9 punti."


"Eh? Che cos'è?" chiese Andrea curiosa.


"E' un metodo di valutazione che abbiamo escogitato." rispose Agatha. "Si tratta anche di una rivelazione di Lucia. Visto che il potere magico aumenta durante la Maturità, teoreticamente diventa più facile anche gestirlo. Come campione abbiamo usato tutte le promozioni delle Streghe Superiori. È stata fatta una valutazione preliminare e sono stati assegnati dei punti in base a quattro fattori del potere magico totale, punteggi accademici, abilità di controllo e volontà individuale. Naturalmente, al momento siamo ancora nella fase dell'indovinare a caso."


"Punteggi accademici... Intendi i risultati a dei test?"


"Si. Su quei test si basa quasi tutta la valutazione."


"Capisco... Questo significa che qualcuno non riuscirà mai a superare la fase del Trascendente in questa vita." Andrea lanciò uno sguardo dispiaciuto a Cenere.


Quest'ultima si limitò a scuotere le spalle.


"E' da matti." Roland sentì Phyllis borbottare.


"Che c'è di sbagliato?" Si girò verso Phyllis.


"A Taqila, l'evoluzione di alto livello era qualcosa di estremamente sacro per ogni Strega. Tutti speravano di ottenere i favori delle Divinità, ma nessuno osava mai parlarne così apertamente perché sembrava un sogno così lontano. Se una Strega osava dire che nutriva fiducia nelle proprie capacità di evolvere i propri poteri, sarebbe stata sicuramente derisa da tutti. Ma ora..." Phyllis borbottò per un po', e poi riprese il senno. "Perdonatemi, non sto dicendo che non è una cosa positiva, è solo che questa forte differenza tra le due situazioni mi ha fatto pensare..."


"So cosa intendi." sorrise gentilmente Roland. "E' la stessa storia del mercante che un giorno si svegliò e scoprì che gli Ori reali che aveva messo da parte con il sangue e il sudore, non avevano più valore. È sicuramente difficile riuscire a scendere a compromessi."


"Su questo punto, non potrei proprio paragonarmi a Lady Agatha." sussurrò Phyllis. "È arrivata qui appena un anno prima di me ed ora è già responsabile del Risveglio Supremo. Indubbiamente è il genio dell'Unione."


"In realtà, non è tanto difficile da comprendere. Se non fossimo più forti dei nostri predecessori, come potremmo migliorarci?" Disse schiettamente, "Finché continueremo ad andare avanti, questi scenari si svilupperanno sempre. Basta guardarle, non ti danno un senso di speranza?"


Phyllis seguì il suo sguardo e guardò la ragazza sul letto.


"Ma, più abilità hai e meglio è, giusto?" chiese con sicurezza Fulmine. "Penso che non solo riuscirò a rafforzare il mio potere magico, ma otterrò altre Abilità derivate perché il miglior esploratore otterrà sicuramente più premi!"


"Yeah!" Maggie, che era ai piedi del letto, alzò le braccia per incoraggiarla.


"Non è così che funziona la logica!" Si lamentò Luna Misteriosa.


All'improvviso la stanza divenne estremamente chiassosa.


Roland si soffermò ad osservare la scena, scosse la testa e sorrise e si diresse verso la porta.


"Non vuole entrare?"


Dopo essersi chiuso la porta alle spalle, si rivolse ad un uomo nel corridoio.


Quell'uomo era Tuono.


<em>Framan


Erialis:
1) è una correzione del tempo applicata al tempo coordinato universale per mantenerlo allineato al giorno solare medio. Il secondo intercalare viene applicato quando la differenza fra il tempo universale e quello indicato dagli orologi si avvicina in un valore assoluto di 0.6 secondi. Poichè la frequenza di rotazione della Terra non è predicibile su lungo periodo per cui non esiste una regola fissa per determinare quando sarà necessario introdurre il prossimo secondo intercalare ma statisticamente questi aggiustamenti si sono resi necessari circa ogni 18 mesi. 


Il primo secondo intercalare venne introdotto il 30 giugno del 1972.


                                



