---
title: Capitolo 1019: I segreti delle streghe
pubDate: 2025-08-07T11:30:06.898Z
tags:
    - rtw
---


Quando Miele fu convocata in ufficio, aveva un aspetto molto felice. Non appena varcò la soglia, cominciò a esaminare con molta attenzione la scrivania di mogano, come se volesse studiarla in ogni minimo dettaglio.


"Cosa c'è che non va?" chiese Roland curioso, "C'è qualcosa di strano in questa scrivania?"


"Conserva qui dentro le cose preziose?" Miele arrivò persino ad annusarla e chiese: "O forse ha altre funzioni, come il riscaldamento automatico di notte?"


"Come potrebbe ..." Roland non poté fare a meno di ridacchiare "Questa è solo una normale scrivania. All'interno non c’è altro se non documenti e lettere ufficiali".


"Ah, sì?" domandò Miele insospettita. "Allora perché ogni notte sorella Usignolo si china su di essa per molto tempo?"


“Aspetta, cosa?" Roland e Wendy rimasero di sasso, mentre Usignolo si alzò immediatamente dal divano.


"Greyhair me l'ha detto quando lo stavo addestrando, anche se poteva esprimerlo solo mimandolo". Miele rispose seriamente: "Sorella Usignolo si siede sempre al Suo posto quando non c'è nessuno in giro e appoggia la faccia sulla scrivania... Uhm..."


Prima che potesse finire la frase, Usignolo era già balzata lì e le aveva tappato saldamente la bocca. "Io, avevo solo un po’ di sonno e mi sono appoggiata alla scrivania per qualche minuto! Come può un uccello sapere cosa stavo facendo? Devi esserti sbagliata! "


Wendy si mise una mano sulla fronte, senza parole.


"Ehm" Roland diede un colpo di tosse e disse: "Forse Grayhair non l'ha visto chiaramente? Dopotutto, c’è molto buio la notte... "


Miele borbottò tra la mano di Usignolo "Ma Grayhair è un gufo".


Per qualche istante nell'ufficio regnò il silenzio .


"Comunque, devi esserti sbagliata" Roland si schiarì la gola e fece cenno a Usignolo, la strega stava arrossendo per le parole di Miele, alla fine batté i piedi e scomparve nella nebbia.


Apparentemente non l’avrebbero più vista per un po’.


"Davvero?  Capisco". Miele non continuò a fare domande. "Se la scrivania avesse potuto riscaldarsi, ne avrei voluta una".


“Perché?" chiese Roland inarcando le sopracciglia, "Non c'è un sistema di riscaldamento sia nel Castello che nell'edificio delle streghe?"


"Ma non nel giardino. Quando Sorella Foglia è via, fa molto freddo lì. Grayhair e gli altri uccelli non hanno voluto spostarsi ultimamente. Avevo paura che prendessero un raffreddore, così ho costruito una piattaforma sotto l'ulivo e ho dormito con loro stretti fra le braccia. Se il tavolo potesse riscaldarsi, starebbero più comodi".


<em>"È per questo che era così interessata al tavolo?" </em>pensò Roland. Notò che c'erano diverse piume sui morbidi ricci di Miele, tanto che a prima vista apparivano come un nido arruffato. Capì che effettivamente non aveva preso in considerazione le condizioni di vita degli animali messaggeri. Credeva che avessero la capacità di adattarsi all’ambiente circostante, ma si era dimenticato che farli volare nel vento e nella neve durante i Mesi dei Demoni andava contro le leggi della natura.


"Anche se la scrivania non può generare calore, posso fare in modo che qualcuno costruisca un letto di mattoni riscaldato in giardino" ridacchiò e le fece un cenno "Sarà grande quasi quanto un letto, così che tutti gli animali che addestri possano dormire su di esso. Che ne dici?


"Davvero?" gli occhi di Miele si illuminarono: "La ringrazio!"


"Non è niente, ma puoi davvero parlare con loro?"


Miele si toccò timidamente la testa: "In effetti, come ha detto sorella Usignolo, la maggior parte degli animali non può parlare, quindi possono usare solo semplici azioni per imitare ciò che vedono. Spesso non riesco a indovinare cosa intendono, quindi non può essere considerata una vera e propria conversazione ".


<em>"Capisco"</em> pensò Roland, <em>"sebbene il potere magico possa far sì che uccelli e animali addestrati seguano gli ordini di Miele, non può dargli un'intelligenza umana e trasformarli in un'altra specie".</em> Chiese: "E se ordinassi loro di cercare informazioni e poi darti delle precisazioni?"


“Informazioni?"


Miele rifletté per qualche momento. Mentre Roland stava pensando a come spiegare la parola "notizia", Miele improvvisamente chiese: "Sorella Wendy e Pergamena spesso si riuniscono per bere e cantare sul balcone quando si ubriacano. È un'informazione? "


"Non ne ho mai sentito parlare". Roland era sorpreso. Wendy, in qualità di capo dell'Unione delle streghe, era gentile e calda come una brezza primaverile. Mentre, essendo il Ministro dell’Istruzione e insegnante di corsi elementari per le streghe, Pergamena era una donna paziente e una fonte di bellezza intellettuale. Forse non sorrideva spesso, ma era preoccupata per ogni sorella dell'Unione. Per lui era già tanto immaginarsi loro due ubriache, e stando a quanto detto Miele era successo in più di un'occasione. Non poté fare a meno di chiedere: "Perché non le ho mai sentite cantare?"


"Perché generalmente si incontrano quando Lei è fuori. Dopotutto, solo quando sorella Usignolo è via, possono bere facilmente le sue scorte". Miele aggiunse: "Non cantano e basta, Greentail mi dice che a volte parlano di Lei...  Uhm... "


Questa volta era stata Wendy a coprirle la bocca e spiegare:" Ero fe...felice solo per i risultati raggiunti da Sua Maestà. Inoltre, ha detto che l'uccello non può parlare, quindi come potrebbe capire di cosa stavamo parlando?"


"Greentail è un pappagallo..." borbottò Miele.


Vedendo che tutti stavano per ripiombare nel silenzio, Roland cambiò rapidamente argomento e disse: "Bene, questo è davvero un'informazione insolita. Sei qualificata".


"Qualificata?" gli chiese lei confusa,


"Aspetti, Maestà. Improvvisamente sento che potrebbe essere inappropriato che lei lavori come membro chiave del Ministero delle Pubbliche Relazioni e Comunicazioni... " si intromise Wendy, tossendo.


"Non preoccuparti. Tutti gli articoli vengono rilasciati solo dopo essere stati esaminati. Il giornale si occuperà principalmente degli eventi pubblici. Non ci sarà molto sulle streghe". Roland prese la decisione finale: "Inoltre, la gente comune non può entrare nel distretto del Castello, quindi puoi stare tranquilla. Dopotutto, solo i suoi Animali Messaggeri possono ricevere rapidamente notizie da tutto il Paese".


"Sua Maestà, posso sapere di cosa diavolo state parlando?" gridò Miele alzando la mano.


"Certo" Roland cercò di trattenere il sorriso. "È un lavoro molto interessante. Vieni qui e te lo spiego in dettaglio".


Possedendo già il centro stampa e la tecnologia che permetteva la stampa dei giornali, il passo successivo era quello reclutare personale e stabilire un sistema di scrittura delle interviste. Barov era senza dubbio il più appropriato per il lavoro. Per quanto riguardava la posizione del Ministro, Roland aveva deciso di assumerla lui stesso.


Tenendo conto del grado di accettazione delle persone, i giornali sarebbero usciti solo a Neverwinter una volta alla settimana. Oltre ai grandi eventi in corso nelle varie località, avrebbe inserito anche delle sezioni dedicate alle notizie non governative e alle piccole cose della vita. Con il supporto ufficiale del Municipio, Roland credeva che in breve tempo il giornale sarebbe stato il canale di pubblicità più credibile, ciò avrebbe enormemente fatto fronte alla sua attuale mancanza di comunicazione. Allo stesso tempo, avrebbe fornito anche una vasta gamma di discorsi per il pubblico nelle taverne e sarebbe servito come mezzo per raccogliere le voci che circolavano.


Tuttavia, quelli sarebbero stati solo i documenti ufficiali. Ciò che interessava di più a Roland era il discorso che Miele non aveva finito.


Ovviamente non doveva avere fretta. Dato che sarebbe stato il Ministro, avrebbe potuto convocare Miele da solo e chiederle delle informazioni segrete. Ad esempio, cosa dicevano Wendy e Pergamena quando erano ubriache?




Thea
                                


                                



