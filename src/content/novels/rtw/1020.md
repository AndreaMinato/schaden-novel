---
title: Capitolo 1020- Il Giorno del Rilascio
pubDate: 2025-08-07T11:37:51.053Z
tags:
    - rtw
---


Victor sedeva in una camera privata di una taverna a Neverwinter, leggendo le ultime cambiali commerciali.


A differenza della rumorosa sala al piano di sotto, questa era indubbiamente di qualità superiore. Con un tappeto in lana sul pavimento e un letto in mattoni riscaldato sotto il soffice divano, non avrebbe sentito neanche un po’ di freddo ai piedi.


Dietro sua richiesta, la taverna aveva anche installato un tavolo mobile in legno accanto al morbido divano, che poteva fungere da tavolino basso quando necessario. Specialmente in inverno col vento freddo e la neve, stare sul sofà per lavorare poteva essere considerato una sorta di piacere.


In quel momento, un piatto di fettine di petto di pollo arrosto fu posto accanto alla sua mano sinistra, e un calice di Bevanda del Caos viola scuro alla sua destra. Questo pasto valeva 10 ori reali, per non parlare del suo sapore.


In quanto commerciante di gioielli in apparenza, era in realtà il quarto figlio della Famiglia Lothar. Queste spese, che corrispondevano ad un enorme ammontare di denaro agli occhi della gente comune, non erano niente per lui. Si trattava di una sua abitudine inconscia quella di spendere ori reali per comodità fisiche. Il fatto che fosse conveniente o no, non era una cosa che prendeva in considerazione.


Dopo aver visto l’esordio del gigantesco macchinario chiamato ‘treno’ due mesi fa, aveva comprato una camera al terzo piano della taverna che fungesse da residenza per gli affari.


Certamente, con la sua ricchezza, per lui non era difficile comprare una o due case. Tuttavia, preferiva questo senso di distacco – poteva stare in uno stato di quiete e sentire il baccano e l’entusiasmo al piano di sotto allo stesso tempo. In confronto alle enormi ville preferite dai nobili tradizionali, lui aveva sempre desiderato luoghi come le taverne.


Gli conveniva negoziare con svariate carovane nella taverna. Però c’era un altro motivo.


Nessun’altra cosa poteva riflettere in maniera più diretta il vigore e la prosperità di una città di una taverna in periferia.


Dopo aver letto l’ultima pagina, Victor chiuse il taccuino in pelle di pecora nella sue mani e sollevò il limpido drink. Al lume di candela, il liquido rosso porpora somigliava ad una bellissima pietra preziosa.


C’era qualche problema con gli ultimi conti.


Per molto tempo non era riuscito ad acquistare nessuna gemma nella Regione Occidentale.


La battaglia per il trono aveva portato grandi cambiamenti a Graycastle. Le città erano state distrutte durante la guerra e i nobili non possedevano più domini. Questi cambiamenti avevano causato la continua caduta del prezzo dei beni di lusso. Per mantenere il profitto originale, aveva dovuto aumentare le vendite. Ad ogni modo, senza pietre preziose, i suoi artigiani non potevano creare alcun gioiello.


Inizialmente, la Fortezza Longsong era una della sue fonti principali di pietre preziose. Tuttavia, quando Roland Wimbledon annunciò la costruzione di Neverwinter, le gemme scarseggiarono sempre di più. Victor si era recato parecchie volte nella Zona Longsong, ma aveva scoperto che tutte le aree estrattive erano state occupate dal giovane Re. Non si trattava di una cosa bizzarra, poiché occupare le ricchezze era la normale natura dei Signori. Tuttavia, tutte le gemme scomparvero, dato che furono portate fuori dalla Zona di Confine.


Era la verità. Sin’ora aveva fallito nel trovare una gioielleria a Neverwinter.


Il Re poteva sia vendere direttamente le pietre preziose, sia investire del denaro per vendere gioielli. Se il Re avesse scelto la prima opzione, Victor avrebbe potuto ottenere dei profitti rivendendo le gemme ad un prezzo superiore. Se avesse scelto la seconda opzione, avrebbe potuto cooperare con lui. Che si trattasse del canale di vendita o della manifattura dei gioielli, era in possesso della forza che il Re non avrebbe rifiutato.


Ma, il Re non gli aveva dato alcuna possibilità di essere coinvolto.


Era come se Roland Wimbledon non avesse intenzione di guadagnare attraverso la vendita delle pietre preziose.


Questo rendeva Victor un po’ angosciato.


Aveva anche tentato di vendere i gioielli a Neverwinter e il risultato fu ugualmente terribile. Questi ultimi, che di solito costavano dozzine di ori reali, non erano accessibili per i civili. Venivano sempre venduti alle nobili famiglie benestanti, in modo tale che potessero sfoggiarli e confrontarli tra di loro ai banchetti. Purtroppo però non c’erano nobili a Neverwinter!


Proprio così; in una nuova città così grande, non era riuscito a trovare nessuno che fosse interessato alla bigiotteria, il che era un qualcosa di completamente inaspettato per lui.


Era andato a Neverwinter tantissime volte, ma aveva solamente acquistato oggetti invece che venderli. Dunque i conti nel taccuino in pelle di pecora avevano mostrato un gigantesco deficit commerciale.


Si trattava senza dubbio di un segnale dannoso.


La comparsa del treno fece capire a Victor che il futuro era arrivato, ma non ovunque. Per espandere meglio i suoi affari, doveva naturalmente recarsi nel luogo più prossimo al futuro. Spostare il fulcro dell’attività dalla vecchia Città del Re alla nuova era una scelta inevitabile per lui.


La domanda era cosa avrebbe dovuto fare se non fosse esistita una tale industria in futuro.


Non era a corto di denaro. Anche se non faceva niente, poteva godere di una vita prospera. Ciononostante, doveva dar prova delle sue abilità nel commercio, in modo tale che quegli uomini d’affari che bramavano la sua Famiglia e ‘Denaro Sporco’ non avrebbero avuto nulla da dire.


Non poteva deludere suo padre.


Mentre stava pensando a come risolvere questo problema, il baccano al piano di sotto esplose all’improvviso e persino il pavimento tremò leggermente.


<em>“</em><em>Ѐ</em><em> ancora presto, perciò non ci dovrebbe essere una folla di persone intente a bere di sotto. Che succede?”</em>


Prese la corda della campana in ottone per chiamare una cameriera.


“Scusatemi,” una bella donna aprì velocemente la porta della camera e vi entrò dentro. “Posso esservi d’aiuto, Ser?”


Nel momento in cui la porta fu aperta, il rumore si fece più forte. Sembrava esserci qualcuno che leggeva a voce alta.


Victor indicò l’esterno e chiese: “Che stanno facendo di sotto?”


“Mi dispiace, Ser. Vi hanno disturbato?” La cameriera sorrise apologeticamente. “Vi prego di perdonarli. Dopo tutto, è il giorno del rilascio del giornale. Stanno sgomitando per comprarlo.”


“Gior… nale?” Ripeté goffamente.


“Sì, Sua Maestà lo ha annunciato una settimana fa. Il giornale è usato per rimpiazzare la bacheca nella piazza. Lo stavano tutti aspettando da tanto tempo. Siamo ansiosi di vedere che cosa sia un giornale.”


“Oh, un nuovo prodotto? Non mi stupisce, si tratta della nuova Città del Re.” Ciò aveva risvegliato immediatamente l’interesse di Victor. “Quanto costa?” Domandò.


“Ho sentito dire che costano dieci bronzi reali l’uno.”


“Comprane uno… No, 10 per me!” Disse immediatamente.


“Sì.” La cameriera si incamminò verso il piano di sotto e tornò velocemente, ansimante. “Ser, Ser… I giornali consegnati sono stati venduti tutti.”


“Così velocemente?” Victor sbatté le palpebre, sorpreso. Se si trattava un prodotto, sarebbe stato molto popolare. Tuttavia, gli andava bene, dato che poteva ottenerlo pagandolo di più. “Allora compralo dalle persone che lo hanno acquistato. Non importa a quanto!”


Gettò un oro reale alla cameriera e disse: “A patto che tu ne ottenga uno, tutto il resto è tuo!”


“Sì, Ser!” Replicò la ragazza con un gran sorriso.


Circa sette minuti dopo, sei pila di giornali grigi gli vennero consegnati nelle mani.


“Il prezzo è salito a 20 argenti reali. Ho fatto del mio meglio…” Disse la cameriera, esitante.


Così avevano alzato il prezzo quando avevano scoperto che era ansioso di comprarlo. L’espressione della cameriera esponeva chiaramente i suoi pensieri. Benché avesse fallito il suo compito, non era stata disposta a restituire il denaro rimasto. A Victor non importava e le chiese: “Qual è il tuo nome?”


“Tinkle, Ser.”


“Tieni pure il resto,” disse lui, sventolando il giornale nelle sue mani. “Comunque, ti andrebbe di leggere questo con me?”


Visto che aveva già avuto del cibo delizioso e vino, ciò che mancava era senz’altro scontato. I suoi seni ondeggianti e le gocce di sudore sulla punta del suo naso emanavano una ventata di vitalità giovanile. Avendo incontrato troppe nobili Signore, pensava che questa ragazza un po’ impacciata avesse un certo aroma differente, senza contare che si trattava di una residente di Neverwinter che avrebbe potuto rispondere alle sue domande quando necessario.


“Ser…” La cameriera abbassò la testa e un pallido rossore apparve sulle sue guance. Dopo un po’, si morse il labbro e annuì prima di sussurrare: “Mi piacerebbe.”


“Ahahaha,” rise lui, dando un colpetto al soffice divano. “Allora grazie mille per la tua compagnia.”


<em>Haru</em>
                                


                                



