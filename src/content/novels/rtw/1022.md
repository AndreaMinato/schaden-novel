---
title: Capitolo 1022: Divergenza
pubDate: 2025-08-07T11:30:06.899Z
tags:
    - rtw
---


“Cos’è questo?” Chiese Victor indicando l’immagine. “Una nuova opera teatrale?”


Twinkle si sporse e lanciò un’occhiata alla rivista. “No Signore... questa immagine dovrebbe rappresentare il nuovo film magico.”


“Film magico?” Era un altro termine che non aveva mai udito prima d’ora. Doveva essere fantastico vivere nel futuro. Il mercante di gioielli continuò incuriosito: “Potresti spiegarmelo più in dettaglio?”


La serva rispose un po’ imbarazzata: “Ehm... non ne so molto. La stessa immagine è stata affissa diversi giorni fa nella Piazza Centrale, ma era a colori. Ho sentito dire che il film magico è un nuovo genere di rappresentazione che sarà disponibile soltanto su un palcoscenico speciale.”


<em>“Un’opera d’arte... senza tempo eh. Il Re di Graycastle deve essere parecchio fiducioso se ha il coraggio di descriverlo con queste parole”</em> pensò Victor strofinando leggermente la carta grezza. <em>“Sembra che ne varrà la pena di aspettare.”</em>


Notò che c’erano altre righe sotto ai titoli in cui venivano indicati l’ora ed il luogo della rappresentazione, oltre alla modalità per acquistare i biglietti.


Il cuore di Victor fece un balzo.


<em>“Un momento... il biglietto costa quaranta ori reali?”</em>


<em>“Come può essere possibile! Va oltre il prezzo della migliore compagnia teatrale di Città del Bagliore!”</em>


Non era che lui stesso non potesse permetterselo, ma ci sarebbe stato qualcun altro disposto a pagare per un film magico quando in questa città i cui abitanti non erano interessanti neppure ai gioielli?


No, c’era dell’altro... Victor aggrottò le sopracciglia e proseguì la lettura. Al tempo stesso non poté fare a meno di mormorare. “I residenti con la carta d’identità di Neverwinter possono ottenere uno sconto speciale e prenotare il biglietto per venticinque ori reali. Nota: I biglietti acquistati a prezzo intero offrono un’esperienza migliore ed i posti sono limitati, affrettatevi o non ne rimarranno più. I biglietti acquistati a prezzo scontato non includono cibi e bevande e non è permesso portarli dall’esterno. Si prega di prepararvi con anticipo.”


Questi erano veramente... due prezzi totalmente differenti!


Aveva già visto prodotti con due prezzi, ma mai con una differenza così drastica. Inoltre, la maggior parte di questi affari venivano conclusi in privato e mai pubblicizzati apertamente, altrimenti le persone che pagavano di più si sarebbero potute lamentare e non avrebbero più effettuato altri acquisti. Il modo di fare di Neverwinter lo aveva impressionato.


Non solo era stato direttamente scritto sul settimanale, erano state aggiunte anche un sacco di restrizioni. Era come se coloro che avessero voluto pagare il biglietto intero dovessero persino fare in fretta ad acquistarlo.


E si scoprì essere uno di loro...


Doveva ammettere che questa tattica di vendita possedeva una strana attrazione. Quelli che potevano permettersi quaranta ori reali dovevano essere per forza ricchi mercanti oppure nobili e l’ingresso sarebbe stato una prova del loro potere. Ma a parte questo, era estremamente curioso di questo film magico.


Victor saltò giù dalla morbida panca e si mise il cappotto di pelle di lupo.


“Signore?” Sussurrò Twinkle guardandolo. Si era già preparata ed aveva addosso soltanto un sottile velo. Era sdraiata sul letto, in attesa che Victor si unisse a lei, non sapeva come reagire a questo cambiamento improvviso.


Victor raccolse da terra i vestiti di lei e glieli gettò addosso. “Dove posso comprare i biglietti per il film magico? Portamici subito!”


***






Le riprese de “La Principessa Lupo” erano giunte alla fase conclusiva.


La battaglia finale tra la Principessa Reale ed il Signore dei Demoni sarebbe scoppiata nel Palazzo. Roland aveva fatto svuotare il piano terra del Castello per fare spazio alle riprese.


May, la Stella della Regione Occidentale, era attualmente la responsabile del film. Per fare in modo che il nuovo dramma risultasse essere il migliore di sempre, aveva persino smesso di recitare e si era dedicata nel dirigere le riprese.


“Taglia!” Gridò May quando Lorgar aprì con un calcio il portone del Castello per precipitarsi nella sala. “Molto bene, concludiamo qui per oggi. Grazie a tutti per il vostro impegno.”


“Oh.”


“Grazie, Direttrice!” Disse in coro la squadra.


Se fosse stata la lei stessa del passato, avrebbe sicuramente roteato gli occhi verso di loro, ma ora si limitò a sorridere e annuire.


<em>“Probabilmente è un cambiamento dovuto al tempo”</em> pensò May.


Era davvero cambiata moltissimo da quando era venuta a Neverwinter.


“Attenzione al legno rotto.” Carter Lannis, che era in piedi sul lato, si avvicinò immediatamente. “Hai bisogno che ti aiuti?”


“Ci stanno guardando tutti. Posso camminare da sola.” Rispose May leggermente imbarazzata. Suo marito aveva buone intenzioni, ma non si comportava affatto come un duro cavaliere. Non aveva la minima idea sul perché Sua Maestà lo avesse scelto come Cavaliere Comandante.


“Allora fammi almeno camminare davanti a te.” Carter avanzò e con i piedi liberò un percorso per lei.


La sua possente figura oscurò immediatamente i raggi solari che filtravano dal cortile.


May non riuscì a trattenersi dal sorridere.


Tuttavia sapeva che avrebbe dovuto nascondergli quel sorriso, altrimenti lui sarebbe diventato troppo fiero ed eccitato.


“Sei pronto per la tua scena di domani? Non dimenticarti le battute quando la Signorina Lorgar ti colpirà.”


Parlando del film, Carter disse amaramente: “Potresti per favore chiederle di essere un po’ più delicata? Durante la scena sul campo innevato della volta scorsa stavo quasi per vomitare. Dopo che si trasforma in un lupo, è quasi forte quanto Cenere. La loro forza è mostruosa.”


“Non lo sai? Sono gli attori che devono adattarsi all’opera, mai il contrario. Senza menzionare che il film magico è anche più realistico di un’opera teatrale,” disse May sorridendo. “Quindi la soluzione è semplice. Non mangiare troppo prima delle riprese domani.”


Il Cavaliere Comandante non sapeva se ridere o piangere. Scosse la testa e cambiò argomento: “A proposito, indovina chi ho incontrato al molo stamani.”


“La tua ex amante?” May scrollò le spalle.


“Come se fosse possibile!” Carter si voltò di fretta e disse: “Era Kajen Fels.”


May si fermò e chiese: “Sul serio?”


“Ovvio, è una celebrità nella Città del Re, non posso essermi sbagliato.” Notando il cambiamento nei suoi occhi, sogghignò: “Tante persone sono scese dalla nave con lui. Credo che fossero i membri della sua compagnia. Anche altre persone hanno riconosciuto il Signor Kajen e per poco non hanno causato un traffico nell’area del molo. Che ne dici? Questa notizia non si merita un bacio?”


“Sì!” Disse May senza esitazione. “Voglio fargli visita!”


Kajen Fels, il suo nome era sinonimo di teatro. Da quando era salito sul palco, aveva abbagliato gli spettatori per oltre trent’anni. Dal Territorio Meridionale alla Regione Settentrionale, qualunque attore che avesse voluto raggiungere la vetta non poteva evitare di essere paragonato a lui. Poiché aveva ormai superato i cinquant’anni di età, non recitava più sul palco, ma lavorava ancora dietro le quinte ed era un eccellente drammaturgo. Aveva ancora una grande influenza sul teatro.


Quando era giunta in Città del Re, fu nell’opera “Principe alla Ricerca dell’Amore” scritta da lui che May salì per la prima volta sul palco di fronte ai reali. Senza la guida e gli elogi di Kajen Fels, non sarebbe mai diventata famosa così velocemente, né sarebbe stata conosciuta come Stella della Regione Occidentale.


“Lo sapevo che avresti detto così.” Carter le passò un biglietto. “Ho già controllato in quale albergo alloggia. Devo controllare gli artigiani che stanno sostituendo la porta per cui non potrò accompagnarti.”


“Grazie!” May prese il biglietto gioiosa. “Non importa, posso andarci con quelli della compagnia...” Poi guardò verso i membri che stavano ancora sistemando i pezzi fissi e gli oggetti di scena e li chiamò: “Irene, Tina, Rosia, Gait, Swallow! Venite qui!”


Giusto, il Maestro Kajen doveva essere venuto per l’incoronazione di Roland. Quando fu incoronato Re Wimbledon III, erano state le continue rappresentazioni di Kajen che avevano spinto la cerimonia all’apice. E anche se lui stesso non si esibiva più sul palco, la sua compagnia era rimasta la migliore a Graycastle. C’erano ad esempio Roentgen ed Egrepo... che erano geniali artisti dagli stili differenti. Se Irene e gli altri attori fossero riusciti ad ottenere qualche dritta o qualche consiglio da loro, sarebbero stati sicuramente di grande aiuto per le loro carriere!


Come si era aspettata, quando sentirono che stavano per andare a far visita a Kajen Fels, non riuscirono a trattenersi dall’acclamare sonoramente. Gait addirittura balbettò eccitato: “Possiamo, possiamo davvero incontrare il Signor Kajen?”


“Non dovrebbe essere un problema” disse May scrollando le spalle. “Ma dovrete lavorare sodo in futuro, così da non sprecare questa opportunità!”


“Sì! Lavorerò ancora più duramente!” rispose Tina, i suoi occhi brillavano.


“Andiamo.”


Prima si fermarono all’Emporio ed acquistarono dei regali. In seguito giunsero all’albergo dove alloggiava il Maestro Kajen: la Locanda del Fischietto.


Una folla di persone che avevano sentito la notizia si era radunata nell’atrio. Vedendo May, si spostarono tutti di mezzo. A quanto pare erano tutti fan della Compagnia del Fiore Stellato.


Alcune persone tirarono fuori addirittura carta e penna, come se si stessero preparando per documentare il primo incontro tra le due compagnie. Erano senza dubbio giornalisti del Ministero delle Pubbliche Relazioni e delle Comunicazioni.


Tuttavia, con gran sorpresa di May, il manager tornò con un’espressione fredda poco dopo essere sceso dal piano superiore.


“Ci dispiace, il Signor Kajen non ha mai sentito parlare della Compagnia del Fiore Stellato e non ha intenzione di incontrarvi. Vi preghiamo di andarvene.”




Aris
                                


                                



