---
title: Capitolo 1029- Ritorno
pubDate: 2025-08-07T11:37:51.054Z
tags:
    - rtw
---


Roland aveva già previsto che il film avrebbe creato parecchia agitazione tra la folla.


Lui stesso, come produttore e primo spettatore, era rimasto senza parole dall’epocale film quando lo aveva guardato nel salone del Castello nella notte in cui era stato completato.


Gli erano mancate le parole per descriverlo. L’impatto visivo del mondo virtuale era stato fenomenale.


Si rese conto che non era rimasto così impressionato quando aveva visto le registrazioni degli incontri e delle cerimonie tramite il Sigillo nella Chiesa della Riflessione della Vecchia Città Santa. Dato che gran parte di quelle registrazioni mostravano figure statiche, non erano realistiche come quelle di un film, anche se dovette comunque ammettere che erano piuttosto interessanti. Ma una volta che le immagini venivano animate, la mente umana poteva essere facilmente ingannata, facendo credere alle persone che quello che vedevano era reale, anche quando ben sapevano che non era quello il caso. L’esempio migliore era stata la scena che mostrava in prima persona la caduta dal cielo.


Anche Roland era rimasto piuttosto affascinato dal film stesso, figurarsi il pubblico generale, il cui unico intrattenimento in questo mondo erano le opere teatrali.


Il successo del film era praticamente certo.


Tuttavia, ci fu un fatto che andò oltre le sue previsioni.


L’impatto visivo del film andava oltre quello che il pubblico era in grado di sostenere fisicamente.


Durante la terza e la quinta proiezione, uno spettatore era andato nel panico e aveva cercato di fuggire dal cinema, mentre un altro era svenuto nel bel mezzo del film. Il primo per poco non inciampò sugli altri spettatori mentre l’altro venne immediatamente portato in ospedale. Se lì non ci fosse stata Nana, probabilmente tutto questo sarebbe finito in tragedia.


Entrambi gli incidenti si erano verificati quando Eco aveva iniziato a cantare.


Apparentemente, la ripresa a vista a volo d’uccello all’inizio e la trasformazione della Principessa in lupo erano le parti principali che comportavano dei rischi per la sicurezza.


Al momento il film si centrava soltanto su un pubblico benestante, quindi gli spettatori avrebbero dovuto avere una veduta più ampia per le nuove cose rispetto ai comuni civili. Roland immaginò che quando la settimana dopo, il film sarebbe stato introdotto alle masse, si sarebbero verificati incidenti ancora più preoccupanti.


Per ragioni di sicurezza, non ebbe altra scelta se non apportare delle modifiche al cinema.


Inizialmente aveva pianificato di sostituire le poltrone per aumentare la capacità: con delle panche avrebbe potuto far accomodare almeno il doppio delle persone; era anche uno dei motivi per cui aveva proibito cibi e bevande all’interno del cinema. Tuttavia, le panche non sarebbero state una buona opzione perché sarebbero state facilmente rovesciate se dovesse accadere una fuga precipitosa. Alla fine, per prevenire incidenti simili, Roland optò per l’utilizzo di panche in metallo fissate sul pavimento e decise di richiedere al pubblico l’utilizzo di cinture di sicurezza per tutta la durata della rappresentazione.


Inoltre, impose dei limiti sull’età e la salute del pubblico. Chiunque avesse avuto più di quarantacinque anni o avesse problemi di cuore o soffrisse di vertigini non avrebbe potuto guardare “La Principessa Lupo”.


Siccome era la prima volta che Roland gestiva un teatro tutto, dalla progettazione della sede alla redazione delle regole, era nuovo per lui.


“La Principessa Lupo” divenne la rappresentazione più popolare a Neverwinter e questo attirò parecchi affari.


Nei giorni passati, il Municipio aveva ricevuto una dozzina di richieste da parte di vari mercanti e tutti esprimevano il desiderio di poter vendere popcorn e confezioni di latte. Ma dopo aver udito il rapporto di Barov, Roland aveva rifiutato tutte le richieste.


Dopotutto il commercio di snack come i popcorn non era lucrativo. Primo perché il prodotto era difficile da conservare ma facile da produrre, per cui le tecnologie correlate potevano facilmente essere replicate. Poi perché il granturco non era la coltura agricola principale di Neverwinter, di conseguenza Roland non avrebbe avuto molta competitività nel mercato. Per questo preferiva tenere gli affari per se stesso, per ragioni di turismo.


Mentre per le confezioni di latte, non aveva assolutamente avanzi da poter vendere.


Erano il primo lotti di prodotti creato a partire dai vermi della gomma.


Questi vermi si erano praticamente adattati dopo un anno di allevamento nella Terza Città di Confine. Le antiche streghe avevano fatto grandi progressi nelle loro ricerche. Dopo che avevano scoperto che potevano regolare la flessibilità della gomma cambiando le proporzioni tra le melme e la bile del verme, avevano rapidamente definito quale sarebbe stato l’obiettivo successive delle ricerche.


Perciò il commercio della gomma era diventato un progetto parallelo per le superstiti di Taqila. Si erano dedicate alla produzione di diversi campioni di gomma e all’analisi della loro durabilità e della resistenza alle corrosioni.


La confezione per i liquidi e la cannuccia erano due prodotti creati da loro.


Roland non aveva deciso di punto in bianco di produrre questi due oggetti. In realtà avevano un ruolo importante nei trasporti. La confezione di gomma poteva essere usata per trasportare cibi e disinfettanti. In confronto a contenitori di metallo o di vetro, queste confezioni erano molto più economiche. Oltre ai vermi, la produzione non costava praticamente nulla.


Nonostante avessero scavato molte più tane per i vermi nella Terza Città di Confine ed il numero dei vermi fosse incrementato da cento a quasi mille, non erano ancora in grado di soddisfare le richieste dell’esercito. Per parecchio tempo, i vermi della gomma sarebbero stati una delle risorse strategiche più importanti per Neverwinter.


***






Quattro giorni dopo l’uscita del film, Roland venne a sapere che Edith, la Perla della Regione Settentrionale, era rientrata a Neverwinter con Olivia.


Ricevette nel salone del Castello la donna che aveva già incontrato.


Olivia sembrava piuttosto nervosa. Non distolse lo sguardo, ma dai suoi occhi trapelava un senso di rassegnazione.


Diversamente dal loro incontro precedente, stavolta Roland poté vedere chiaramente il suo volto nel salone ben illuminato. I suoi delicati lineamenti facciali e la corporatura sottile gli ricordavano un fiore incapace di resistere a vento e neve. Dopo il lungo viaggio, aveva assunto un aspetto ancora più debole ed esausto che esaltava ancora di più la sua fragilità. Ma una forza dentro di lei la sorreggeva, impedendole di crollare. Questo contrasto la rendeva ancora più bella. Roland sapeva che se fosse finita nelle mani di altri Signori, sarebbe stata protetta con cura oppure completamente distrutta.


Pareva che fosse pronta ad accettare qualunque cosa dovesse arrivare.


Roland sorrise. Sapeva che molti nobili in quest’epoca conducevano una vita dissoluta, ma lui non era questo genere di persona.


“Non preoccuparti,” la confortò. “Qui il clima è migliore rispetto al Crinale Ventofreddo. Non ti disturberà nessuno e presto ti innamorerai di questa città.”


“Si... Vostra Maestà.” Disse Olivia a bassa voce. Esitò per un momento, poi abbassò la testa.


“Per prima cosa riposati, qualcuno ti condurrà al tuo alloggio.” Disse Roland.


Dopo che la guardia fece uscire Olivia, Edith fece un inchino e chiese: “Questo è tutto? Pensavo che avreste parlato con lei per aumentare la familiarità tra di voi.”


“Hai già spiegato tutto te, non ho nulla da aggiungere,” disse Roland con una scrollata di spalle e ignorando la seconda parte della frase di Edith, chiese: “Com’è stato il viaggio?”


“Abbastanza piacevole. Per il bene del figlio, la sua decisione è stata risoluta,” rispose Edith. “La pulizia è durata un po’ più del previsto ma quelle persone non vi causeranno più problemi.”


“Ottimo lavoro” annuì Roland. “Affidare a te questo incarico è stata la scelta giusta.”


“Sono onorata” disse sorridendo la Perla della Regione Settentrionale. “A proposito, c’è un’altra cosa di cui vorrei parlarvi. Sulla via del ritorno, ho ricevuto un messaggio da parte dell’unità dei genieri dell’esercito. Azima non è riuscita a trovare la ‘Gloria del Sole’ nella Regione Orientale e si sta dirigendo verso nord.”


Roland si accigliò alla notizia. <em>“Quindi... la lunga linea viene davvero dall’altra parte del Mare Vorticoso”.</em> Se la miniera si dovesse trovarsi al di fuori di Graycastle, sarebbe stato un po’ più problematico.


“Capisco.” Roland si ricompose e disse: “Vai a riposarti un po’ anche te.”


“Sì, Vostra Maestà.”


Arrivata di fronte alla porta, si voltò improvvisamente e disse: “Vostra Maestà, anche voi dovreste concedervi un riposo. Dovete prendervi cura di voi stessi.”


“Eh?” Roland la guardò sorpresa.


“Perché questo mondo sarebbe molto meno interessante senza di voi.” Rispose Edith con un sorriso. Poi scomparve dalla sua vista.




<em>Aris</em>
                                


                                



