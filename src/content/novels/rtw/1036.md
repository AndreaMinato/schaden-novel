---
title: Capitolo 1036: Il Regime del Nuovo Regno
pubDate: 2025-08-07T11:30:06.903Z
tags:
    - rtw
---


Il secondo giorno dopo l’inaugurazione di Roland, convocò la terza sessione plenaria nella sala ricevimenti del Castello.


L’argomento principale della sessione era la distribuzione del potere, il che riguardava per lo più i funzionari.


In quanto rappresentanti della giustizia, questa sessione era indubbiamente il momento che avevano tanto atteso. Servire i Signori locali e servire il Re erano due concetti completamente diversi. Specialmente poiché la maggior parte di loro aveva lavorato al Comune, conoscevano vagamente l’idea di “indebolire la zona, rafforzare il centro” del nuovo Re per concentrare il potere. Sapevano che la loro promozione aveva un significato speciale, ossia che erano passati dall’essere nessuno all’essere i migliori funzionari del Regno di Graycastle. Quello che avrebbero governato non era più un piccolo pezzo di terra nella Regione Occidentale, e la loro influenza sarebbe stata più forte dei vecchi grandi nobili.


Roland non avrebbe permesso alle ambizioni dei suoi funzionari di ascendere al cielo con un singolo balzo e continuare a crescere, così sancì il principio generale proprio all’inizio della sessione. “Prima di tutto, vorrei congratularmi con ognuno di voi. Tutti quelli che sono stati invitati a questa riunione entreranno nella classe d’élite di Graycastle. Nei prossimi decenni, vi unirete a me nel tentativo di governare questo Regno.”


“Ciò è lusinghiero, Vostra Maestà.” Barov prese l’iniziativa di alzarsi in piedi e inchinarsi. “Per noi è un onore servirvi! Ditemi solamente cosa volete che faccia. Sono a vostra disposizione!”


Anche se quello che aveva detto doveva essere modesto, il viso di Barov si raggrinzì mentre sorrideva. Ovviamente, nutriva molte aspettative per ciò che lo attendeva.


Roland annuì sorridendo. Fece cenno a tutti gli altri di sedersi, poi disse lentamente: “Prima devo dire una cosa. La ragione per cui mi sono ripreso il potere feudale dei nobili è che voglio sostituirli con del personale competente. La prosperità di un Regno dipende dal numero di talenti che lavorano per esso. Spero di non vedervi trasformare in un altro tipo di nobile.”


“Certamente…” Si affrettò a dire Barov. “Nessuno può assicurare che i propri discendenti saranno ugualmente idonei, perciò tutti gli incarichi dovrebbero essere trasmessi ai più capaci.”


Gli altri concordarono immediatamente con lui.


Roland non era così sicuro. Pensava che questi funzionari municipali fossero cambiati tanto, la loro adulazione suonava molto più dolce, e le espressioni nei loro occhi erano colme di un’inspiegabile soggezione. I cambiamenti gli diedero un vago senso di soddisfazione.


Si trattava probabilmente anche dell’effetto della cerimonia.


Ecco perché Timothy e Garcia non avevano esitato a trascinare più della metà del Regno sotto i fuochi della guerra.


Ma Roland non si dilettò a lungo in questo tipo di soddisfazione. Anche in qualità di Re supremo, quello che governava non era più di un angolo dell’ampio continente. “<em>Sono contento di ciò che ho ottenuto, che differenza c’è tra me e uno sceicco di un’isola sperduta?</em>


<em>Il mondo è così grande. Voglio vederlo.”</em>


“Ciò che hai detto è solo il punto più importante.” Roland guardò intorno alla sala. “Per la verità, anche i più capaci potrebbero non garantire di essere sempre qualificati per le loro posizioni! Ci sono molti modi per rovinare la prospettiva di qualcuno, ad esempio la tentazione esterna, la solidificazione delle idee, e il desiderio di espandere la propria influenza. Voi non fate eccezione.”


Con l’aumentare della voce di Roland, I funzionari chinarono le loro teste, non osando nemmeno respirare pesantemente.


“Pertanto, venire promossi a funzionari ufficiali è solo l’inizio della vostra carriera. Le vostre abilità e i vostri risultati verranno valutati annualmente. Che siate promossi o che rimaniate dove siete sarà deciso dalle valutazioni.” Fece una pausa. “Certamente, ci potrebbe essere una conseguenza peggiore. Per esempio, quelli che insisteranno nel danneggiare consapevolmente il Regno verranno rimossi dai loro incarichi e mandati a giudizio!”


“Vostra Maestà… Posso sapere chi scriverà questo rapporto di valutazione?” Domandò Barov con cautela.


“Io stesso.” Roland lo osservò. “Ci sono altre domande?”


Anche se sarebbe stata Usignolo dell’Ufficio per la Sicurezza a condurre le indagini, Roland sentiva che sarebbe stato meglio dire alla gente che sarebbe stato lui ad eseguire la valutazione.


“No, Io… non ne ho.”


“So cosa state pensando,” continuò Roland. “Starete pensando che avete fatto tanto per ottenere questo, che dovrebbe essere il momento di avere una ricompensa e che se dovete continuare a metterci grande impegno, comportandovi come se foste sul filo del rasoio, che senso ha diventare funzionari ufficiali? Ma quello che sto per dire è: la vostra ricompensa non contraddice quello che ho appena detto. Al contrario, si completano. Purché portiate a termine i compiti che vi assegno, non mi interessa che cerchiate profitto per voi stessi. È come dividere un pezzo di pane. Quando il pane è abbastanza grande, tutti riescono a mangiare bene anche con una porzione molto piccola; invece, se è troppo piccolo, uno non riuscirà a mangiare abbastanza anche se lo consuma tutto da solo. Quanto al fatto che quelli che stanno davanti agli altri otterranno prima la loro fetta, penso che tutti voi possiate capirlo.”


Le ricchezze che prendeva un funzionario di alto rango erano di gran lunga superiori rispetto al suo stipendio regolare, e i contatti e il potere a cui aveva accesso erano un capitale molto più efficacie del denaro. Se uno non fosse riuscito nemmeno a vedere questo, Roland non gli avrebbe permesso di continuare ad avere voce in capitolo al Comune.


L’effetto trainante della combinazione di bastone e carota era stata testata ripetutamente nel corso della storia. Sebbene fosse ancora un po’ difficile, Roland aveva iniziato a padroneggiarla.


“Prima che io annunci le nuove nomine, potete ancora scegliere di lasciar perdere la vostra carriera al governo. Quelli che sceglieranno di arrendersi avranno un gran numero di ori reali come indennizzo, saranno abbastanza da sperperarli per il resto della vostra vita. Ma se deciderete di restare, dovrete farvi carico delle responsabilità e gli obblighi di un funzionario. Adesso, fate la vostra scelta!”


Nessuno osò andar via. Anche il Ministro dell’Industria Chimica, che all’inizio si era lamentato costantemente e desiderava ritirarsi il prima possibile, rimase in silenzio in quell’istante. Ovviamente, attraverso due anni di esperienza nel detenere una posizione politica, capiva il significato del ruolo di un Ministro nella richiesta di stanziamento da Barov.


“Bene,” Roland sorrise e disse: “Ecco le vostre nomine.”


In confronto al vecchio Comune, il più grande cambiamento nel nuovo sistema di potere era che le città di ogni Regione erano poste anche sotto il quadro di gestione.


Roland adattò un metodo moderno e conferì alle grandi città il titolo di Province la cui prefettura includeva le loro zone residenziali circostanti, per esempio borghi e paesini. Il responsabile di una Provincia veniva chiamato Governatore, lo stesso rango di un Ministro. Ogni provincia aveva bisogno di allestire il proprio Comune, il che era sotto il controllo del Municipio di Neverwinter.


Dato che stava venendo costruito sulle fondamenta dei Comuni secondari stabiliti in precedenza, una tale trasformazione non era difficile. Anche se la mole di lavoro dei Ministri sarebbe di gran lunga aumentata, il loro potere sarebbe proporzionalmente salito ad un nuovo livello.


Barov, come aveva sempre desiderato, venne promosso a Primo Cavaliere del Re. Era responsabile contemporaneamente del coordinamento dei dipartimenti e della Tesoreria. Come vecchio comandante che era stato tra il primo gruppo di dirigenti di Città di Confine e che aveva coltivato numerosi talenti per il Comune, la sua carica non poteva essere più azzeccata. Non si aspettava che una promessa scherzosa fattagli da Roland quattro anni prima potesse realizzarsi oggi.


Oltre ad alcune istituzioni simili come il Comune di Città del Re, l’Esercito, l’Ufficio per la Sicurezza, l’Unione delle Streghe, etc…, Roland stabilì anche un dipartimento completamente nuovo: il Quartier Generale dello Stato Maggiore.


Quest’ultimo era diverso dallo staff organizzativo che serviva in un regime di combattimento. Il Quartier Generale dello Stato Maggiore si occupava delle politiche estere e di qualsiasi progetto specifico riguardante i piani strategici. Con l’espansione della forza di Graycastle e la crescente minaccia della Battaglia della Volontà Divina, i futuri contatti tra gli altri tre Regni e i Fiordi erano destinati a stringersi ancora di più. Ecco perché Roland aveva bisogno di un dipartimento visionario per assisterlo nel controllo della situazione generale.


Il suo Ministro non poteva che essere Edith Kant, la Perla della Regione Settentrionale.




Haru
                                


                                



