---
title: Capitolo 1042- La Maledizione Magica
pubDate: 2025-08-07T11:37:51.056Z
tags:
    - rtw
---


"L'abilità di guarire...è scomparsa?" Usignolo era sconvolta. Si voltò per guardare Maggie. "Fulmine è stata ferita da un Demone Anziano?"


"Gruu..."  biascicò Maggie.


"Cosa?"


"No..." Rispose. Questa volta riuscì a capire le sue parole. "Sono stata io. Le ho beccato il petto, gruu..."


"Cosa?" Roland e Usignolo si guardarono con aria sorpresa. Poi, chiesero in coro. "Che cosa è successo? Sarebbe meglio se ci spiegassi tutto dall'inizio alla fine."


Dopo aver ascoltato l'intera storia, Roland rimase ancora più sconvolto.


Secondo il racconto di Maggie, Fulmine era rimasta terrorizzata da un potente Demone con le sembianze da umano. Quest'essere l'aveva guardata dritta negli occhi da lontano per intimidirla, proprio mentre lei stava per mettere alla prova le nuove abilità. Roland non potè fare a meno di chiedersi come fosse stato possibile per il Demone riuscire a fissare una Strega capace di volare alla velocità del suono. Sembrava ancora più incredibile delle altre notizie sui Demoni, tipo quella secondo la quale i Demoni combattevano sui campi innevati contro le Bestie Demoniache, oppure che i Mostri Scheletrici erano nuove armi da guerra.


Maggie continuò il racconto dicendo che aveva beccato Fulmine con l'intento di svegliarla. Altrimenti avrebbe continuato a volare per andarsi a schiantare dritta contro il nemico.


Maggie però non credeva che il fatto che la ferita di Fulmine non guarisse potesse dipendere da lei. Non era in grado di causare ferite del genere, e anche se ne fosse stata in grado, non avrebbe di certo ferito la sua migliore amica Fulmine.


Considerato tutto questo, decisero di sottoporre la bambina ad un esame accurato per capire quale fosse stata la causa del suo male.


Roland sospirò. Prima della partenza, aveva sottolineato più volte quanto fosse importante la sua sicurezza e l'aveva avvertita che non avrebbe mai dovuto approfittare della nuova abilità per avvicinarsi nei luoghi più pericolosi. Tuttavia, era chiaro che per la figlia di un esploratore, sarebbe stato difficile riuscire a controllare il desiderio di esplorare.


Roland sapeva che non era il caso di stare a rimproverala. Voleva soltanto capire quale fosse la causa di tutto quello che stava succedendo.


Chiese a Usignolo di andare a chiamare Wendy, Lily, Agatha e anche Tramonto, le quali avrebbero potuto piantare i Semi della Simbiosi in Fulmine nel caso fosse successo qualcosa durante l'esame. La sera, quando finalmente Fulmine si fu risvegliata dal coma, le Streghe terminarono l'esame e consegnarono i risultati a Roland.


"Come sarebbe che sta tutto bene?" Roland lanciò un'occhiata frettolosa al pallido volto di Fulmine mentre si stringeva tra le braccia di Wendy. "Non sembra stare bene!"


"È svenuta per lo sfinimento causato dal volo. Tramonto ve lo può dimostrare. Dopo aver piantato i Semi della Simbiosi, non ha notato nessun problema. Questo significa che il corpo è sano e che sicuramente sarà svenuta per qualche ragione psicologica. Si riprenderà dopo aver riposato qualche altro giorno."


"E la ferita?"


"E' proprio questo di cui vi volevo parlare adesso." Disse Agatha a voce bassa. "Il problema risiede nel potere magico. Dopo aver controllato i suoi poteri con la Pietra della Misurazione, ho notato qualcosa che non era mai appartenuto a Fulmine."


"Cosa intendi?" Roland era confuso.


"Come già sapete, il potere magico è ovunque, ma se una persona vuole usarlo, deve prima farlo proprio. Questo processo viene definito <em>coerente</em>. Dopo il risveglio, il potere magico insito nei nostri corpi diventa impetuoso come un ciclone. Lo stesso vale per i Demoni. Sebbene il potere magico di un Demone sia completamente diverso da quello di una Strega. Se guardassimo attraverso la Pietra della Misurazione, vedremmo chiaramente che il potere di una Strega è limpido come l'acqua, mentre quello di un Demone sembra fangoso." Si fermò un attimo prima di aggiungere: "Il potere che ho visto nel corpo di Fulmine sembrava esattamente come quello di un Demone."


Roland rimase sbalordito. La faccenda stava diventando abbastanza complicata. "Vuoi dire che in qualche modo il Demone ha intaccato il potere magico di Fulmine senza toccarla?"


"Com'è possibile?" Chiese Usignolo. "Nella nebbia riesco facilmente a distinguere i diversi tipi di potere magico. Se il suo potere fosse stato intaccato, l'avrei visto."


"E' troppo debole rispetto al potere di Fulmine, per questo non si nota subito." Rispose Agatha scuotendo la testa. "Ti ho già detto quali sono i risultati del test della Pietra della Misurazione. Quanto all'erosione, per il momento non posso esserne sicura."


Roland capì subito l'importanza delle parole di Agatha. "Non hai mai visto questo tipo di abilità prima d'ora, giusto?"


"No. Molti Demoni hanno delle abilità simili e riescono a colpire i nemici con il potere dei loro occhi, come i Demoni Spaventosi. Non è strano dunque che un Demone Anziano abbia questo tipo di abilità. D'altronde, a differenza delle Streghe che acquisiscono un determinato tipo di abilità al momento del loro risveglio, i Demoni possono acquisire nuove capacità assorbendo le Pietre Magiche. Tuttavia, non ho mai sentito di quest'abilità che potrebbe addirittura impedire la guarigione." Agatha si soffermò a pensare. "Se il feedback provenisse dalla piccola quantità di potere magico che il Demone ha intaccato, tutto avrebbe senso."


"E questo spiegherebbe anche come mai il potere di Nana è diventato improvvisamente inefficace. Nana può curare le ferite, ma questo non significa che può rimuovere il potere malvagio del Demone," Roland rifletté un attimo per poi chiedere: "Conosci il modo per eliminare questo potere da Fulmine?"


"No, non saprei come fare," Rispose la Strega di Ghiaccio. "Di solito, la Pietra Divina della Vendetta riesce ad eliminare gli effetti del potere magico, ma il potere di questo Demone Anziano sembra più complesso."


"Visto che riguarda la ferita, che ne pensate di rimuovere la parte lesa e la carne attorno ad essa per poi ricucire il taglio?"


"No, consiglio di non farlo. Questa piccola ferita non è mortale, ma cosa succederebbe se il potere maligno del Demone potesse espandersi con la ferita? In quel caso, non potremmo curare quella nuova ferita e per Fulmine sarà ancora più difficile riuscire a riprendersi." Agatha abolì immediatamente quell'idea. "Per i prossimi giorni sarebbe meglio lasciarla a Terza Città di Confine per vedere se ci sono cambiamenti. Pasha ne sa molto più di noi. Forse lei troverà il modo per eliminare il potere del Demone."


"Capisco."


Roland annuì e si avvicinò lentamente al letto.


Vedendo il Re, Fulmine piegò la testa e iniziò a piagnucolare. "Vostra Maestà, mi dispiace...Sono..."


"Non ti devi scusare." Roland le accarezzò la testa. "Riposati. Ti prometto che troverò un modo per guarirti."


Fulmine tremò e tirò su con il naso, cercando di trattenere le lacrime. Dopo un po', riuscì finalmente a biascicare un "Sì".


"Bene."


...


Tre giorni dopo, le Streghe di Taqila informarono Roland sulla situazione di Fulmine.


Subito dopo aver ricevuto il messaggio, si recò a Terza Città di Confine, sulla Montagna del Versante Settentrionale, accompagnato da Usignolo e Wendy.


Pasha li accolse all'ingresso della Sala principale.


"Come sta Fulmine?"


"Sta molto meglio adesso. Elena si è presa cura di lei in questi giorni. È riuscita a distrarla con i suoi racconti e le sue esperienze avute nel Mondo dei Sogni." Disse Pasha con un sorriso. "Oggi Fulmine è persino riuscita a volare nella Sala principale insieme a Maggie. La piccola ferita che ha sul petto non le impedisce di compiere le sue azioni."


Al suono di quelle parole, Roland emise un sospiro di sollievo. Aveva deciso di non dire a nessuno della ferita di Fulmine. Soltanto poche streghe ne erano a conoscenza. Non l'aveva detto neanche a Tuono, per paura che gli causasse stress e ansia. Tuttavia, prima o poi avrebbe dovuto dirlo perché altrimenti la sua assenza avrebbe fatto preoccupare tutti e avrebbe attirato maggiori attenzioni sull'argomento.


"Hai capito cosa le ha fatto il Demone Anziano?" Chiese Wendy ansiosamente.


Pasha mosse i suoi tentacoli. "Celine ha riletto tutta la letteratura lasciata da Taqila, ma ancora non siamo riusciti a trovare qualcosa che corrisponda a ciò che le è successo. Per questo riteniamo che si possa trattare di una nuova abilità dei Demoni. Prima d'ora non avevamo mai visto un'abilità del genere, sebbene ce ne siano di simili. Infatti, analizzando quelli che sono gli effetti, pensiamo che si tratti di un'abilità molto rara."


"Quale sarebbe?"


"Noi la chiamiamo la Maledizione Magica." Rispose Pasha con un tono pacato, ma deciso.




Framan
                                


                                



