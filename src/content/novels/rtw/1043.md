---
title: Capitolo 1043- Una Nuova Sfida
pubDate: 2025-08-07T11:37:51.056Z
tags:
    - rtw
---


"Una maledizione?" Roland ripeté la parola con tono sinistro.


"Per favore, venite con me." Pasha si voltò e condusse tutti in una grotta adiacente, dove le Streghe di Taqila conservavano libri e pergamene. Avevano scavato molti solchi nelle pareti della caverna e sembrava che questa grotta-biblioteca avesse ancora più volumi della Biblioteca del Tempio Segreto. "Celine, Sua Maestà è qui."


"Sto arrivando." La voce di Celine risuonò nella testa di tutti prima che lei venisse fuori. Un attimo dopo, il suo tentacolo principale spiccò dalle profondità della caverna facendo cadere molti libri, prima di tornare rapidamente nell'oscurità.


Prima di scomparire, ondeggiò verso Roland in segno di saluto.


"Ehm…Mi dispiace, Maestà. Ogni volta che vede un nuovo oggetto di studio, viene totalmente assorbita da ricerche come questa," spiegò Pasha con un leggero imbarazzo. "Il Demone sembra aver usato una maledizione su Fulmine, ma non è stata ferita seriamente. È davvero una cosa rara."


"Che cosa farà?" Nel momento in cui Roland sentì la frase "oggetto di studio", pensò ai topi usati negli esperimenti, che subiscono vari trattamenti ingiusti nei laboratori.


"Per favore, state tranquillo. Osservare e registrare sono i principali metodi di studio che applichiamo nella ricerca del potere magico. Con l'aiuto del nucleo magico, Celine può catturare in modo chiaro il movimento del potere magico di Fulmine", disse Pasha mentre raccoglieva i libri che erano caduti sul terreno. Aprì un libro e lo mostrò a tutti. "Guardate questo qui...e qui."


Roland notò che questo libro era probabilmente un libro antico tramandato dall'età di Taqila, poiché la maggior parte delle pagine erano già ingiallite dall'età. Era stato scritto nell'antica lingua delle Streghe. Accanto alle due parti indicate da Pasha, c'era una nota nascosta all'interno del libro, che spiegava il contenuto degli antichi scritti. Apparentemente, Celine aveva già tradotto queste due parti per loro.


Diede un'occhiata più da vicino e scoprì che si trattava di due battaglie.


"In una battaglia d'assedio nella Terra dell'Alba, otto Streghe ferite furono salvate dai rinforzi, ma alla fine, nessuna di loro si riprese dalle ferite. Le loro ferite non riuscirono a guarire in nessun modo, dal momento che tutti i trattamenti provati furono inefficaci. Col passare del tempo, si indebolirono a causa della perdita di sangue e le loro ferite si infettarono. Soffrirono molto prima della morte e due di loro decisero persino di suicidarsi ", disse Pasha lentamente.
"Questa battaglia è avvenuta così tanto tempo fa che persino lo scrittore del libro non conosceva molti dettagli al riguardo, tranne per il fatto che si trattava di un incidente incredibile. La frase “la maledizione magica del Demone "è apparsa per la prima volta in questa storia."


"L'altra parte in cui si trova menzionata la maledizione magica è nei registri di una battaglia avvenuta non molto tempo fa. Un Demone Anziano combatté una feroce battaglia contro l'esercito delle Streghe a Città dei Laghi, che si trovava ai margini delle Pianure Fertili. Poteva collegare il suo potere magico a lance di pietra nera.
Una volta che una Strega fosse stata ferita da una di queste lance, avrebbe perso le forze e si sarebbe indebolita. L'Unione chiamava questo crudele mostro ‘Dissennatore’." Pasha si fermò un momento prima di aggiungere: "Ha ucciso tre Straordinarie e, in tutte e tre, la Società di Ricerca trovò uno strano potere magico."


"E lo strano potere magico proveniva dal Demone, giusto?" disse Roland.


"Sì," Pasha ondeggiò il suo tentacolo principale. "Pensiamo che queste abilità siano dello stesso tipo. Lo strano potere magico può in qualche modo rimanere all'interno del bersaglio e causare danni continui, che non possono essere curati da alcun trattamento medico convenzionale. Ed è anche difficile eliminarlo."


"Ecco perché la definisci una maledizione", disse tristemente Wendy. "È terribile..."


Usignolo capì le implicazioni di Pasha e chiese: "Hai detto che è difficile eliminarlo. Vuoi dire che esiste comunque un modo per farlo?"


Pasha girò alla pagina successiva e rispose: "Sì, se ciò che abbiamo dedotto da queste registrazioni è corretto."


Roland passò in rassegna il resto della storia. "Quando Città dei Laghi era in pericolo, una Strega di nome Samantha si distinse perché riuscì a battere il Dissennatore. In questa battaglia, attraversò un alto risveglio e divenne una Trascendente. Dopo aver fenduto a metà il Demone, la maledizione su di lei in qualche modo scomparve e miracolosamente sopravvisse.
Samantha fece del suo meglio per difendere Città dei Laghi, ma un anno dopo la città cadde lo stesso, poiché la Nebbia Rossa era già troppo vicina alla città. Fortunatamente, guadagnò abbastanza tempo perché le persone andassero via dalla città. Dopo questo avvenimento, Samantha costrinse ad un cambiamento radicale nell'Unione e costruì con successo il sistema dei Tre Capi. Lei stessa fece parte dei primi gruppi dei Tre Capi."


Ora, Roland capì cosa intendeva Pasha.


Se Fulmine era stata davvero colpita dalla maledizione magica, l'unico modo per salvarla era probabilmente uccidere il Demone che esercitava questo effetto su di lei. Non era una cosa semplice. Le precedenti battaglie nel campo di montagna innevata e nel Versante Settentrionale avevano già dimostrato che i Demoni Anziani erano avversari eccezionalmente difficili.
Se si fossero trovati testa a testa con il Primo Esercito, gli esseri umani avrebbero avuto maggiori possibilità di vincere la battaglia. Tuttavia, se avessero deliberatamente evitato gli scontri diretti, sarebbe stato molto difficile e rischioso inseguirli e combatterli.


E questo era praticamente impossibile per le Streghe nell'età di Taqila.


I Demoni Anziani di solito agivano insieme ai loro eserciti. Come capi militari, erano spesso circondati da molti soldati Demoni. Allora, era stato estremamente difficile per le Streghe di Taqila vincere una battaglia contro i Demoni, figuriamoci annientare completamente i soldati nemici e avvicinarsi ai Demoni Anziani.


Roland non poté fare a meno di pensare alla Strega sconosciuta e alle sue ultime parole nella sua lettera a Natalia.


Probabilmente, anche lei è morta a causa di questo tipo di maledizione magica.


Dato che era stata in grado di scrivere direttamente a uno dei Tre Capi, doveva essere ai livelli più alti dell'Unione. Ma anche lei non era stata in grado di fare nulla per eliminare la maledizione, tranne accettarne l’esito finale.


Per salvare una Strega maledetta, l'Unione avrebbe dovuto trovare e uccidere, tra i numerosi Demoni, il Demone Anziano che le aveva inflitto la maledizione. Durante questo processo, avrebbero dovuto sacrificare ancora più Streghe. Apparentemente, per l'Unione, salvare una Strega maledetta non valeva rischi e sacrifici.


Usignolo strinse gradualmente le mani in pugni mentre soppesava i guadagni contro le perdite.


Dopo un momento di riflessione, Roland disse: "In effetti, è difficile uccidere il Demone, ma non rinuncerò mai a nessuna possibilità di curare Fulmine."


"..." Pasha rimase senza parole per un momento. "Se questo è quello che volete."


"Prima di agire, devo risolvere alcune cose. Il Demone Anziano che Fulmine ha incontrato ha la capacità di maledire chiunque senza un contatto diretto. Se maledice una persona comune, cosa accadrà a quella persona?"


"Il risultato sarà anche peggiore." Interruppe improvvisamente Celine. "Il potere magico dà alle Streghe una migliore immunità e maggiori capacità di guarigione, quindi non verremmo colpite dalla peste demoniaca, cioè le infezioni batteriche menzionate nel vostro libro. Per quanto riguarda la gente comune, morirebbero rapidamente per le infezioni visto che le loro ferite non possono guarire."


"Le Pietre Divine della Vendetta possono proteggerle dalla maledizione?"


"Certo che possono. Se il Dissennatore non fosse stato all’altezza di una Straordinaria nel pieno delle proprie forze, non avrebbe mai causato perdite così ingenti all'Unione. Tuttavia..." Celine fece una pausa un momento prima di continuare, "sulla base della descrizione di Fulmine, non possiamo escludere la possibilità che il Demone che ha incontrato sia una Cacciatore Magico. Se lo fosse, indossare le Pietre della Vendetta Divina non sarebbe molto utile."


Più potente era un Demone, più simile era a un essere umano. Questa regola era stata verificata dall'Unione nelle due precedenti Battaglie della Volontà Divina.


Roland fece un respiro profondo.


Dovette concordare con Celine su questo punto. Secondo la descrizione di Fulmine, questo Demone Anziano poteva essere più forte di tutti i nemici che avevano incontrato in passato.


Considerato ciò, per uccidere il Demone Anziano avrebbe dovuto pianificare la spedizione a Taqila con molta attenzione.




Arya
                                


                                



