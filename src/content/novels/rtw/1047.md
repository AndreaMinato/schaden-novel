---
title: Capitolo 1047- Test
pubDate: 2025-08-07T11:37:51.056Z
tags:
    - rtw
---


Un rumore arrivò dalla folla.


L’Esercito aveva sempre reclutato soldati dai residenti ufficiali, e il requisito di qualificazione era diventato costantemente più stretto. L’ultimo concorso pubblico aperto a tutti i residenti si era svolto durante la lotta per il trono. Perché Roland ne aveva improvvisamente redatto un altro?


Anche il nuovo immigrato Good aveva sentito parlare da suo zio del trattamento di favore riservato a chi apparteneva all’Esercito.


Se si fosse arruolato nel Primo Esercito, non si sarebbe più dovuto preoccupare del suo sostentamento. Non solo il cibo e gli indumenti venivano forniti dall’Esercito, ma anche la sua famiglia avrebbe beneficiato di una pensione se avesse malauguratamente perso la vita. Il cibo servito ai soldati non consisteva solamente in farina d’avena e pancakes, ma anche alimenti più rari come il filetto, la carne essiccata e il burro sarebbero stati serviti senza limitazioni! A parte lo svantaggio di poter morire in servizio, poteva essere effettivamente considerato un lavoro perfetto.


“<em>No, è un lavoro perfetto!</em>


<em>Se potessi ottenere così tanto, non varrebbe già molto più del valore della mia vita?”</em>


Durante il suo esilio dal Regno Cuore di Lupo a quello di Graycastle, Good aveva vissuto fin troppa sofferenza e avversità: interi gruppi di persone morirono lungo la strada proprio come animali; i corvi danzarono felicemente sui cadaveri, godendosi i loro ricchi pasti… Certe volte, una vita umana non valeva nemmeno quanto l’erba che cresceva lungo la strada.


Inoltre, anche la Chiesa di Hermes, che una volta aveva conquistato gran parte del Regno Cuore di Lupo, era stata sconfitta dal Re di Graycastle. Se avesse potuto unirsi a questa potente e misteriosa armata, sarebbe stato più al sicuro rispetto all’essere uno scudiero sotto il comando di un Cavaliere.


Non era una cattiva idea nemmeno unirsi al Secondo Esercito. Anche se le condizioni complessive sarebbero potute essere più misere rispetto a quelle del Primo Esercito, e lui sarebbe potuto essere dislocato in un’altra città, perlomeno sarebbe stato più al sicuro, dato che non aveva mai sentito parlare del Secondo Esercito essere coinvolto in qualche grande battaglia.


In altre parole, se avesse potuto arruolarsi in una armata, non importa quale, sarebbe stato il miglior percorso da seguire per un immigrato come lui.


Good e Sanko erano entrambi su di giri. Guardarono Bucky e dissero: “Zio!”


Bucky esitò. Ci pensò su per un po’ e disse con un sorriso amaro: “Penso che sarebbe meglio non andare… Per assumermi, credo che il caposquadra debba aver fatto uno sforzo sovraumano. Non dovrei rompere l’accordo che ho fatto con lui.”


“Oggi è solo per iscriversi. Non significa che passeremo.” Sanko tentò di persuadere Baji: “Puoi decidere quando esce il risultato.”


“Forse allora non avrei abbastanza forza di volontà per rifiutare.” Bucky fece cenno di no con la testa. “Vai avanti. Aspetterò buone notizie da te nella piazza.”


Sanko voleva dire di più, ma venne trattenuto da Good che lo prese per una spalla. “Mettiamoci in fila.”


Sanko guardò indietro e finalmente annuì. “Andiamo prima a fare domanda.”


Molti dei candidati non sapevano ne leggere ne scrivere, il che rendeva la situazione un po’ caotica. Quelli che finirono di iscriversi furono portati in un’altra location dalle guardie con indosso l’uniforme nera, per essere separati dalla folla. Dopo aver ascoltato le novità, sempre più residenti della città accorsero a registrarsi. Lo sciame di candidati quasi sommerse l’angolo della piazza. L’organizzatore, finalmente, dovette chiudere il passaggio verso il registro e annunciare che il reclutamento sarebbe continuato il giorno seguente. Anche in tal caso, ci volle molto tempo per disperdere la folla. Molti rimasero intorno al capannone, come se volessero vedere come si sarebbe svolto il test.


Good non poteva fare a meno di sentirsi fortunato per essere arrivato presto alla registrazione.


Dall’altra parte del banco di registrazione, un paio di candidati entrarono nel capannone sotto la guida delle guardie.


Good notò che anche se il capanno era lungo e ampio circa 100 passi, il che lo rendeva abbastanza grande da contenere quasi tutti i candidati, a non più di 10 alla volta era consentito entrarvi. Ciò significava che il test sarebbe stato molto più complicato e difficile di quanto avesse immaginato.


Come previsto, non molto tempo dopo, dal capannone fuoriuscirono delle grida acute. Sentendole, l’espressione facciale dei candidati che stavano aspettando all’esterno divenne solenne.


“Questo…” Sanko contrasse il collo e disse: “Non è un test per vedere quante botte riusciamo a sopportare, vero?”


“Se fossero stati pestati, le grida sarebbero dovute essere ripetute e ad intervalli regolari,” disse Good a voce bassa. “Dato che queste sono casuali e sporadiche, immagino siano solo spaventati.”


“Ѐ, è così? Sembri esserne abituato …”


“Questo perché ho esperienza sia nell’essere picchiato che nel picchiare.” Good sospirò leggermente. “Ne ho solo sentito parlare dagli altri.”


Dopo un po’, sentì il suono di qualcuno che vomita.


Le facce della folla diventarono spaventosamente pallide.


“Su che cosa sarà questo test?”


“Um…” Good si ammutolì. “Sarebbe un miracolo se sapessi di cosa si tratta.”


Quando il primo lotto di candidati fu finalmente portato fuori, rimase sbalordito. “Solo uno su 10 è rimasto dentro, questo significa che il tasso di fallimento è del 90%? Inoltre, perché sembrano tutti così deboli, come se non riuscissero nemmeno a stare fermi? A giudicare dalle loro figure, dovrebbero essere fisicamente forti.”


Ma non gli era rimasto abbastanza tempo per domandarsi il perché fosse così.


Una guardia chiamò il suo nome: “Good!”


“Sì!” Serrò i pugni e si diresse dentro il capannone.


Lo spazio al suo interno non era molto grande, e sembrava essere stato diviso in diverse zone utilizzando delle tende. Secondo il loro ordine d’arrivo, la fila di candidati si sedette di fronte ad un uomo con indosso un’uniforme militare. Gli sgabelli in cui erano seduti erano un po’ bizzarri, come se fossero stati progettati per essere scomodi visto che le persone dovevano stare in punta di piedi per sedercisi. Per il sollievo di Good, Banko si trovava nel suo stesso lotto.


“Io sono il responsabile di questo test,” disse l’uomo in uniforme. “Non avete bisogno di sapere il mio nome, perché la maggior parte di voi verrà eliminata subito. Anche se sarete abbastanza fortunati da passare questo test, si tratta semplicemente del primo step. Per poter far parte dell’Esercito, avete ancora molto da imparare.”


“<em>Questo reclutamento è per il Secondo Esercito… o per una riserva più nuova del Secondo Esercito?”</em> Pensò Good fra sé e sé. “<em>In ogni caso, finché la paga è abbastanza per offrire a me e Rachel una vita migliore, ho intenzione di provarci</em>.”


“Queste sono le regole,” disse il ragazzo in uniforme. “Tutti voi, mettete i piedi sulla pedana e mantenete la postura per cinque minuti. Non importa cosa vedrete, dovrete stare sullo sgabello. Ovviamente, se i vostri piedi toccheranno terra, significherà che avrete fallito il test. Adesso preparatevi a cominciare.”


I candidati si guardarono gli uni con gli altri. “Così semplice?”


L’Ufficiale ghignò. Senza replicare, scostò le tende intorno a loro.


Ad un tratto, una striscia di bizzarra luce bianca travolse Good.


Quando ritornò in sé, scoprì di star fluttuando in alto nel bel mezzo del cielo.


"Ahah"


Risuonarono nuovamente delle grida acute insieme a dei tonfi disarmonici. Ciò suscitò un impeto di panico. Inconsciamente, Good voleva lottare contro le sue membra, nel vano tentativo di evitare di essere ridotto in pezzi, ma il lieve tocco tremante sotto il suo fondoschiena lo riportò immediatamente alla realtà.


Era ancora seduto sullo sgabello!


Ma ciò che seguì fu persino peggio.


Non continuò a fluttuare per molto tempo. Presto le nuvole circostanti cominciarono ad aumentare, il che significava che stava cadendo. La sensazione che la rapida caduta suscitò in lui era indescrivibile. Sentì il cuore salirgli in gola. Il cervello lo avvertì di un pericolo estremo, ma la ragione gli ricordò che sotto il suo fondoschiena c’era uno sgabello invisibile! Sotto questi due pensieri contraddittori, il viso di Rachel finì per apparire nella sua mente…


...


La luce bianca scomparve, e ciò che apparve nel suo campo visivo fu di nuovo il capannone.


“Non male.” L’Ufficiale applaudì. “Avete superato il primo test, e la vostra prestazione è stata molto meglio di quella del lotto precedente. Comunque, ci sono ancora molti test che vi aspettano. Spero che riusciate a rimanere fino alla fine.”


“Questo è solo… il primo test?”


Good deglutì la saliva. Si rese conto che le sue mani stavano tremando pesantemente e che la sua schiena era gelata. Era come se fosse appena uscito fuori da una piscina d’acqua.


“Dannazione!”


Quella caduta non era la fine. Poi, dal suo punto di vista, vide se stesso arrampicarsi un altro paio di volte, e persino sfiorate ripide scogliere lungo creste rocciose. Sentiva che avrebbe potuto schiantarsi sulle rocce in qualsiasi momento!


“Semplice?” Good si ricordò del ghigno sul viso dell’Ufficiale quando entrò nel capannone… “No, Dio deve avermi benedetto per avermi permesso di continuare a stare seduto sullo sgabello in quel momento!”


Inclinò la testa e guardò ad entrambi i lati, metà degli sgabelli erano vuoti e Sanko non si trovava da nessuna parte.


Haru
                                


                                



