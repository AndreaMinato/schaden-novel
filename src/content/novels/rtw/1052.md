---
title: Capitolo 1052: Misure di Protezione
pubDate: 2025-08-07T11:30:06.907Z
tags:
    - rtw
---


&nbsp;


“Ah, interessante…” Disse Rother borbottando tra i denti.


“Cosa?” Sean le lanciò un’occhiata. “Che cosa vuoi dire?”


“Ve lo spiego, gente del popolo.” Ghignò Rother. “Le rovine della civiltà sotterranea possono essere viste in molti luoghi dell’entroterra, e Taqila ha speso sicuramente molto tempo nello studiarle,” disse lei, salendo sulla colonna con venature, per poi spazzare via la polvere da essa. “Questi simboli non sono i loro ideogrammi e non hanno niente a che vedere con gli ideogrammi magici creati una volta dall’Unione. Tenendo a mente la storia dei Quattro Regni, non è interessante?”


Azima era ancora confusa. Anche se capiva ogni parola pronunciata da Rother, non riusciva a comprendere che cosa significassero davvero quando le metteva insieme. Tuttavia, si sentì sollevata quando vide la stessa confusione nei visi sia di Marl che di Knaff.


Sean rivelò un aspetto pensieroso.


“Sua Maestà, una volta, ha detto che in passato i Quattro Regni erano solamente un ammasso di villaggi e città dispersi collocati in un piccolo angolo dell’entroterra, privi di una vera storia. Se queste rovine non fossero state abbandonate dalle civiltà durante la Battaglia della Volontà Divina, questo potrebbe significare che…”


Sean si fermò all’improvviso.


“C’erano delle persone che erano solite vivere qui e che per noi sono sconosciute?”


“Non ne siamo sicure,” disse Rother con gran spirito. “Nessuno può sapere se la civiltà sotterranea possa aver generato qualche nuova tribù e creato nuove lingue. Dobbiamo entrare nelle rovine e trovare delle informazioni in più.”


“Signor Sean, qui sembra esserci una lapide di pietra,” gridò all’improvviso il soldato che stava esaminando il cancello di pietra. “Le parole incise su di essa sono state scritte con i nostri ideogrammi.”


Tutti si avvicinarono improvvisamente alla lapide.


Un blocco di granito riposava tra le erbacce. Il muschio le era cresciuto tutto intorno e solo un lato di essa era stato levigato dagli uomini, perciò era facile non accorgersene. I soldati impiegarono parecchio tempo per ripulirla, prima che le parole incise potessero tornare ad essere facilmente leggibili.


“Questo luogo è maledetto dalle Divinità. Se entrerete, morirete.”


Knaff sussultò quando vide il monito sulla lapide.


“Questo non sarà il così detto… Tempio della Maledizione?” Indietreggiò e balbettò.


Sean e la Strega della Punizione Divina si guardarono l’un l’altra. “Tu sai di che cosa si tratta?”


“Ne ho sentito parlare da altre persone. È successo più di un secolo fa…” Knaff fissò l’oscura voragine e deglutì. “Il Signore di questa zona aveva ordinato ai suoi uomini di costruire molte trappole nella Montagna della Gabbia per evitare che la popolazione di Cuore di Lupo la attraversasse. Si diceva che una squadra capitanata da un cavaliere si fosse imbattuta in una forte pioggia durante una missione. La pioggia nella montagna era incostante e fugace. Il cavaliere ordinò ai suoi uomini di trovare dei ripari e loro scoprirono per caso uno strano tempio.”


“Oh?” Disse Rother, sollevando un sopracciglio. “Trovarono dei tesori nel tempio? E gli avidi che li rubarono furono maledetti dalle Divinità e alla fine morirono di una morte terribile.”


“Anche tu ne hai sentito parlare?” Knaff rimase sorpreso.


Rother rise. “La natura delle persone comuni sembra essere stagnante. Hanno giocato questo brutto tiro secoli fa e ancora funziona. Scommetto che è stato il Signore a diffondere il pettegolezzo per primo. Doveva volere i tesori per sé. I poveri abitanti del villaggio vennero semplicemente usati per provare l’esistenza della maledizione e massacrati in segreto.”


“Ma… Non morirono immediatamente.”


“Cosa… ?” Rother aggrottò la fronte.


La guida rabbrividì e disse guardinga: “Morirono uno dopo l’altro dieci anni dopo l’incidente, anche il cavaliere. Fu detto che morirono tutti dolorosamente. La pelle dei loro visi fu rimossa, lasciando esposta la carne marcia. Avevano un aspetto ripugnante e terrificante. Ѐ da questo che deriva la maledizione. Il Signore dovette proibire a tutti di entrare in quel luogo per fermare il dilagare della sfortuna nelle sue terre, così nessuno sa quale sia la sua attuale posizione.”


“Sei sicuro?” Rother si avvicinò a Knaff e posò il suo braccio sulla spalla della guida.


Knaff impallidì quando vide che il braccio di lei era più grosso della sua coscia. “Ho sentito dire tutto questo nella taverna. Giuro che non sono un bugiardo. Mio Signore, potete chiedere a qualcun altro se non mi credete. Se c’è qualcosa che non va, allora le voci devono essere sbagliate.”


Secondo Azima, se le persone erano morte così tanto tempo dopo l’incidente, erano impossibile che fossero state uccise dal Signore. Inoltre, avrebbe avuto senso se il cavaliere e il Signore avessero complottato insieme per assassinare gli abitanti del villaggio, ma si trattava di un’opzione irragionevole dato che anche il cavaliere era stato ucciso. I nobili non potevano essere giustiziati senza un processo, a prescindere da quanto fossero insignificanti le loro famiglie.


<em>“Potrebbe davvero trattarsi… della maledizione degli Dèi?” </em>


“Ugh, perché prima non… torniamo in città e poi decidiamo che cosa fare dopo aver raccolto più informazioni?” Suggerì Marl Tokat, l’intermediario.


“Decidere che cosa fare dopo?” Knaff guardò verso Sean incredulo. “Il Tempio della Maledizione non era il vostro obiettivo fin dall’inizio?”


“No, si da il caso che si sovrappongano.” Rother lasciò andare Knaff. “E tu? Dato che sei la guardia più fidata del Re Roland, non credo che ti tirerai indietro, no?”


“Certo che no,” replicò Sean, calmo. “La nostra priorità è portare a termine l’incarico affidatoci da Sua Maestà. Adesso, il bersaglio è proprio davanti a noi. Sicuramente, non ci ritireremo.”


“Bene. Entriamo e incontriamo le così dette ‘divinità’,” disse Rother con un sorriso ripugnante.


“Ma non possiamo entrare senza precauzioni.” Sean fece cenno di no con la testa. “Di fatto, Sua Maestà ci ha avvertito di stare attenti al pericolo che potremmo eventualmente incontrare nella fonte.”


“Lui ha… previsto anche questo?”


“Sì.” Sean si rivolse ad Azima e disse: “Quella notte, quando te ne sei andata, Sua Maestà mi ha detto qualcosa in privato. Ha detto che saremmo potuti andare incontro a due possibilità. La prima è che la fonte sia esposta sulla superficie, e in quel caso, non dobbiamo fare niente se non sigillare il luogo e tornare a Neverwinter dove possiamo fare rapporto direttamente a lui. L’altra è che la fonte si trovi in una grotta sotterranea. Più è profonda la grotta, più sarà pericoloso. Perciò prima abbiamo bisogno di attuare delle misure di protezione. Potrebbe essere inappropriato chiamare questo posto una grotta, ma il tempio è conforme a tutte le sue caratteristiche.”


Detto questo, schioccò le dita al soldato. “Tiralo fuori.”


Due soldati scaricarono i loro pacchetti ed estrassero cinque cappotti bianchi.


Rother si accovacciò e stese gli abiti con curiosità. “Questi sono solo dei cappotti di pelle.”


“Non lo saranno se usati con le maschere.” Sean ne afferrò uno e ci scivolò dentro. Azima poté usare solo la parola ‘scivolare’ per descrivere quel movimento. Il cappotto era un pezzo unico disegnato senza neanche un bottone, somigliava più ad un sacco tagliato seguendo la forma di un uomo piuttosto che ad un indumento. Adesso solo il viso di Sean era esposto, mentre tutti i suoi arti erano nascosti nel cappotto, il che lo faceva sembrare molto strano.


Successivamente, si mise una maschera trasparente per proteggersi la faccia. Una scatola dalle dimensioni di un pugno fu fissata sulla maschera, aveva la forma del naso di un maiale.


“Cinque dentro e gli altri fuori,” disse Sean attraverso la maschera. “Oltre alla Signorina Azima e a Lady Rother, chi altro vuole venire?”


<em>Haru</em>
                                


                                



