---
title: Capitolo 1054: Terreno Sacrificale
pubDate: 2025-08-07T11:30:06.907Z
tags:
    - rtw
---


&nbsp;


<strong> </strong>


“Vostra Maestà, è arrivato un documento urgente dal Regno dell’Alba!” La guardia entrò nello studio e mise una spessa sacca di pelle di pecora sulla scrivania di mogano di Roland. “Il messaggero dice che vi è stato inviato da Sean.”


“Oh?” Roland divenne immediatamente più attivo. Posò il progetto del biplano e si alzò. “Apriamolo e vediamo.”


Erano passati quasi due mesi da quando la squadra di esplorazione era partita da Neverwinter. Le loro notizie più recenti risalivano a quando avevano oltrepassato i confini di Graycastle. Quando gli era giunta notizia che la fonte non si trovava a Graycastle, Roland si era preoccupato. Dopotutto, l’estrazione ed il trasporto di minerali erano processi lunghi. La mobilità del Primo Esercito era limitata e più si trovasse lontano da Graycastle più sarebbe stato difficile portare a termine una missione.


E finalmente, dopo tanto tempo aveva ricevuto delle notizie. Era parecchio incuriosito da quello che c’era nel sacco.


Anche perché la sacca era piuttosto grande. Gli ricordava i pacchi degli acquisti online. Se fossero riusciti o meno a trovare la fonte, una semplice lettera sarebbe stata sufficiente per trasmettere il messaggio. Che cosa aveva incontrato la squadra di esplorazione perché Sean mandasse un pacco così grande?


“È pieno di carta” gli sussurrò Usignolo all’orecchio. Probabilmente aveva scorto i dubbi nei suoi occhi.


“Carta?” Roland inclinò la testa e sussurrò a sua volta: “La tua abilità si è evoluta tanto da permetterti di vedere anche attraverso le cose?”


“Mi piacerebbe, ma sfortunatamente no.” Disse Usignolo pigramente. “Ho solo infilato la mia mano nella sacca quando la guardia è entrata.”


<em>“Capisco, quindi il suo livello di allerta è ancora piuttosto... aspetta.”</em> Improvvisamente Roland si chiese se quando Evelyn portava delle nuove Bevande del Caos o quando il cuoco veniva con un carrello di snack, lei non si fregasse un po’ di cibo e bevande.


D’altro canto, le quantità arrivare per il tè pomeridiano si erano ridotte.


“Vostra Maestà, è tutta carta.” Le parole della guardia interruppero i suoi pensieri. “E gran parte di essa è ricoperta di inchiostro.”


<em>“Si tratta forse di un nuovo modo di fare rapporto?”</em> Roland lanciò uno sguardo verso la sacca. “C’è una lettera che io possa leggere?”


“Per favore aspetti...” Dopo che la guardia ebbe versato tutto il contenuto della sacca di pelle di pecora, ci fu la scoperta. “C’è una lettera con un sigillo di cera.”


“Portamela.”


“E questi fogli macchiati di inchiostro...”


“Spargili sul pavimento,” ordinò Roland. “Sean non può aver sprecato tutta questa fatica solo per mandare della roba inutile.”


“Sì!”


Roland tornò a sedersi sulla sedia e aprì la busta.


A giudicare dalla data, doveva essere stata spedita almeno una settimana e mezzo fa. Come la sacca, anche la lettera era sorprendentemente grande, c’erano almeno una dozzina di pagine. Era difficile immaginare la ragione per cui un rapporto di esplorazione potesse essere così voluminoso. Poteva anche essere la ragione per cui Sean l’aveva etichettato come rapporto urgente ma aveva deciso di non ricorrere al solito sistema dell’animale messaggero.


<em>“Vostra Maestà, la Signorina Azima ha trovato la fonte che cercavate: si trova nella giunzione nordest del Regno dell’Alba, vicino al Regno del Cuore di Lupo. I locali la chiamano Montagna della Gabbia.”</em>


La prima frase di Sean era sufficiente per rassicurare Roland.


Per fortuna questo viaggio non era stato uno spreco. Il fatto che l’area di estrazione si trovasse ancora entro i confini del Regno dell’Alba, significava che avrebbe potuto controllare l’intero processo di estrazione tramite la Famiglia Quinn. Anche se i costi sarebbero stati un po’ più alti, era comunque molto meglio di avere a che fare con il Regno del Cuore di Lupo o il Regno dell’Eterno Inverno.


Inoltre, Sean aveva scelto parole poco noiose, il che lo rendeva ancora più curioso riguardo al contenuto della sacca.


<em>“Però la fonte non si trova in una caverna, ma in alcune rovine molto vecchie. La cosa più incredibile è che non sono rovine costruite dalla Civiltà Sotterranea e inoltre non hanno niente a che fare con le superstiti di Taqila. Inizialmente sospettavamo che potessero essere ricollegare ai mostri marini, ma un’altra scoperta delle streghe ha dimostrato diversamente.”</em>


<em>“Vostra Maestà, queste rovine sono state lasciate da una civiltà a noi sconosciuta.”</em>


Roland aggrottò subito le sopracciglia.


Che un gruppo di nuovi alieni fosse comparso nei Quattro Regni?


Era un’informazione che non era stata mai menzionata dall’Unione.


Anche se era una zona arida che risaliva al passato, non significava che avrebbero ignorato un territorio appartenente a loro. Se ci fosse stata attività aliena, non sarebbe di certo sfuggita alle investigazioni delle streghe.


In altre parole, se la conclusione di Sean si rivelasse essere corretta, probabilmente loro esistevano anche prima della Civiltà Sotterranea.


Ma la domanda chiave era perché questo gruppo di alieni si era interessato ai minerali di uranio?


Continuò a leggere.


<em>“Hanno lasciato un gran numero di murali sulle mura in fondo alle rovine. I vari mostri rappresentati nei dipinti sono inconsistenti con le immagini delle altre razze a noi conosciute. Investigando i contenuti, la Signora Rother ed io pensiamo che questo luogo veniva probabilmente usato come luogo di esecuzione.”</em>


<em>“Non solo si trova sulla vena mineraria, ma hanno anche usato i minerali di uranio come mattoni per mura e pavimenti: Azima vede lo stesso elemento in ogni angolo delle rovine e persino sui murali. In fondo al percorso, abbiamo trovato tante gabbie e tante ossa, anche questi raffigurati sui murali.”</em>


<em>“Pare che abbiano imprigionato qui un gran numero di nemici: non solo di altre razze, ma anche della loro stessa specie. Venivano torturati con il potere del minerale e pare che così facendo potessero compiacere le loro divinità.”</em>


<em>“Ho già provato a copiare più murali possibile e inviato il messaggero di Tokat a Neverwinter. Per via del numero limitato di tute di protezione e della dimensione dei murali, il progresso è lento. Ci vorrà un altro mese o forse due per inviarvi le copie restanti.”</em>


<em>“Inoltre, sono molto preoccupato per la Signora Rother che non ha indossato la tuta protettiva per entrare nelle rovine. Non sono certo se incorrerà nei pericoli che avete menzionato. I locali che per primi hanno scoperto queste rovine sono stati infettati da qualcosa. Molte persone si sono ammalate di malattie strane e molti sono morti per cause sconosciute. Per questo le rovine sono anche chiamate come tempio maledetto. A giudicare dal terreno di esecuzione, molto probabilmente questo pericolo esiste ancora.”</em>


“Non va bene” Roland non poté fare a meno di mormorare.


“Cosa non va?” chiese Usignolo dalla nebbia. “Se la Strega della Punizione Divina viene maledetta, può semplicemente cambiare corpo, non penso che dovremmo preoccuparci.”


“Non sono preoccupato per le streghe di Taqila, ma per Sean e Azima.” Scosse la testa agitato. “Secondo il piano, non sarebbero dovuti restare nella zona di estrazione per così tanto tempo.”


Che si trattasse di minerali grezzi o uranio altamente compresso, il decadimento radioattivo consisteva principalmente in particelle alfa. Sarebbe difficile che queste potessero penetrare la pelle o causare danni al corpo umano, ma non si poteva dire che nelle rovine la situazione fosse la stessa. Dato che questi elementi radioattivi esistevano da centinaia di milioni di anni, era molto probabile che alcuni di essi fossero decaduti in elementi più pericolosi come il radon.


Il tempo di dimezzamento del radon era di soli 3,8 giorni, ed era un gas che poteva essere facilmente inalato nel corpo causando avvelenamento radioattivo. Le tute protettive che aveva preparato per la squadra di esplorazione erano state progettate per arrivare nelle profondità delle zone di estrazione: le tute completamente sigillate potevano bloccare efficacemente diversi elementi altamente tossici presenti nelle miniere di uranio. Le maschere a gas potevano filtrare il radon e altri gas tossici. Fintanto che non si restava nella zona di estrazione per lunghi periodi di tempo, la sicurezza era garantita.


Ma dopo che passava troppo tempo, la durabilità e l’efficacia delle tute sarebbe stata limitata. Questo significava che quelli che avevano preso parte nel copiare i murali potevano aver superato i limiti di sicurezza e erano stati esposti a quantità dannose di radiazioni.


“Devono immediatamente andarsene dalle rovine” disse Roland prendendo un foglio e una penna dal tavolo. “Chiama Miele. Questa lettera deve essere inviata a loro al più presto possibile.”


&nbsp;


<em>Aris</em>
                                


                                



