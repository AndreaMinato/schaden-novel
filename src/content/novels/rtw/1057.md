---
title: Capitolo 1057: Un Antico Tesoro
pubDate: 2025-08-07T11:30:06.908Z
tags:
    - rtw
---


&nbsp;


"Il Re di Graycastle…!"


Lorenzo rabbrividì a questo nome.


Tutti nella Chiesa avevano sentito parlare di lui. Nel giro di pochi anni, quest'uomo si era elevato da Signore di un’insignificante città di confine a sovrano dello Stato. Niente poteva spiegare la sua improvvisa ascesa. Aveva persino sconfitto la Città Santa di Hermes che una volta aveva dominato l'intero continente.


In effetti, Roland Wimbledon era il motivo principale per cui Lorenzo aveva preso così rapidamente la decisione di recidere il suo rapporto con la Chiesa. Rendendosi conto che il conflitto tra la Chiesa e Graycastle non si sarebbe mai potuto risolvere, aveva rapidamente rassegnato le dimissioni dalla sua posizione di Vescovo per sfuggire al problema.


Ma Lorenzo non capiva perché Roland avesse esteso improvvisamente il suo potere ai confini del Regno dell’Alba e del Regno del Cuore di Lupo. Come nuovo Re, avrebbe dovuto concentrarsi sugli affari interni invece di creare ulteriore subbuglio. Si chiese che cosa stesse combinando Roland questa volta.


"Sei sicuro?" chiese il Conte mentre guardava Hagrid. "Aggiornami!"


"Ho ricevuto le notizie da varie fonti affidabili", disse Hagrid in modo positivo. "La truppa di stanza ai piedi della Montagna della Gabbia proviene da Graycastle. I loro abiti e le loro armi combaciano con la descrizione. Inoltre, anche i prigionieri condannati a morte provenienti da tutte le parti del Regno dell’Alba si stanno dirigendo verso Montagna della Gabbia. Alcuni di loro hanno dichiarato di lavorare per il Re di Graycastle!"


"Montagna della Gabbia... prigionieri nel braccio della morte..." Lorenzo andava avanti e indietro per la stanza quando un improvviso pensiero lo colpì. "Sta venendo per quello..."


"Molto probabilmente, Vostra Signoria." Hagrid annuì prima di correggersi, "Anzi... viene sicuramente per quello."


"Come lo sapeva?" chiese il Conte.


"Non sorprende che lo sapesse. La scoperta della rovina è stata semplicemente pura fortuna. Ho sempre pensato che ci fosse una connessione tra quelle rovine e Roland sembra essere la prima persona ad aver notato questa connessione."


Sebbene la Chiesa non conoscesse il motivo esatto dietro la rapida ascesa del principe Roland, c'erano alcune teorie. A parte voci ridicole come l'incarnazione di Dio e il portavoce dei Demoni, molte persone credevano che il Principe Roland avesse ottenuto un potere misterioso da una rovina.


Anche se i tre Arcivescovi avevano respinto questa teoria considerandola un'altra voce infondata, molti credenti avevano insistito sul fatto che questa era la verità. Anche Lorenzo era stato uno di loro.


"Altrimenti, come aveva fatto Roland a sconfiggere la Città Santa?"


La rovina più incredibile nella Montagna della Gabbia era il Tempio della Maledizione.


Alcuni anni fa, quando l’Armata della Punizione Divina aveva invaso il Regno del Cuore di Lupo, molti nobili erano stati uccisi in battaglia o si erano arresi. Perfino la Regina di Acqua Chiare non era riuscita a fermare la Chiesa. Come ex Vescovo dell'Isola dell’Arciduca, Lorenzo aveva assistito nella logistica e nella pulizia del dopoguerra. Era stato responsabile per l'invio di alcune delle forniture militari saccheggiate sul fronte e per la conservazione del resto. Durante un'operazione a Crinale della Scogliera, aveva casualmente appreso di un'antica leggenda che circolava da 100 anni.


Si diceva che un gruppo di abitanti del villaggio avesse rubato alcuni tesori dal Tempio della Maledizione, ma erano morti poco dopo. I nobili locali in seguito avevano preso possesso di questi tesori ai quali gli antenati del Conte di Crinale della Scogliera erano stati molto interessati. Credeva che le morti non avessero nulla a che fare con la maledizione del tempio ma con i tesori portati via da esso. Pertanto, aveva dedicato molto tempo e fatica a cercarli e aveva finalmente recuperato una parte di questi tesori dal Regno dell'Alba.


La ricerca era costata una dozzina di vite. Alla fine, il vecchio Conte aveva finalmente trovato qualcosa di insolito. Era un'arma letale che produceva un raggio mortale, funzionando proprio come una maledizione!


Ma l'arma aveva perso il suo potere dopo diversi usi come se il suo potere fosse stato esaurito. Sebbene il vecchio Conte avesse mandato molte persone alla frontiera per cercarne una simile, mentre rischiava persino la vita per esplorare il Tempio, non aveva trovato il modo per farla funzionare nuovamente. Pertanto, aveva registrato l’evento nel suo libro di famiglia, sperando che un giorno i suoi discendenti avrebbero trovato una risposta. “L’arma" miracolosa era stata così tramandata tra le generazioni fino a quando la Chiesa non aveva sequestrato Crinale della Scogliera un secolo dopo.


Lorenzo era stato molto interessato all'oggetto all'inizio. Tuttavia, dopo averlo armeggiato un paio di volte, non era successo nulla. Aveva così perso il suo interesse e lo aveva messo via con gli altri tesori nel magazzino, progettando di occuparsene dopo essere tornato nella Città Santa.


Dopotutto, non poteva prendere troppo sul serio un libro di famiglia. Molti nobili si vantavano della loro lunga storia familiare, della loro origine aristocratica e della loro ricchezza accumulata. Se la Chiesa fosse stata così credulona da credere a tutti loro, non avrebbero spazzato via così facilmente il Regno del Cuore di Lupo e il Regno dell’Eterno Inverno. Piuttosto, sarebbe stato il contrario.


Dopo che la Chiesa aveva subito una misera sconfitta a Crinale Ventofreddo, la situazione era peggiorata. A nessuno importava più degli oggetti saccheggiati, e anche Lorenzo non pensava più alla faccenda. Se n'era quasi dimenticato finché Hagrid non glielo ricordò.


Era molto probabile che il Re di Graycastle venisse per i tesori nel Tempio della Maledizione.


Emozionato, il Conte esortò Hagrid. "Vai avanti!"


"Sì, Vostra Signoria." Hagrid inclinò la testa. "Supponiamo che Roland Wimbledon abbia appreso dei tesori nelle rovine da altre fonti, probabilmente saprà come funziona questa cosa. Secondo quello che so, questa potente arma può probabilmente sostituire i Guerrieri della Punizione Divina."


<em>"Giusto, è un'arma maledetta! Può sicuramente scoraggiare i nobili nel Regno del Cuore di Lupo dal mettere alla prova la mia autorità. Nel frattempo, mi farà guadagnare un po' di tempo per cercare il Libro Sacro"</em>, pensò Lorenzo.


Lorenzo battè i piedi per l'eccitazione. "Vieni con me al magazzino, ora!"


"Vostra Signoria?"


"Devo assicurarmi che sia ancora sull'Isola dell’Arciduca. Dato che è così importante, devo proteggerla bene."


...


Per evitare che qualcosa potesse trapelare, Lorenzo non portò nessuno con sé se non il suo maggiordomo e perquisì l'intero magazzino per mezza giornata. Dopo ore di intenso lavoro, trovò finalmente il "tesoro" in un angolo.


Lorenzo era felice di non aver incluso una terza persona in questa ricerca.


Mentre apriva la custodia, notò immediatamente la sua differenza rispetto agli altri tesori.


Rispetto a tutti gli altri tesori saccheggiati come perle luminose e bellissime sculture, la cosa nella custodia non era altro che una pietra. Era quadrata, molto più ruvida dei graniti levigati e non era nemmeno più grande del suo palmo. Nessuno l’avrebbe mai degnata di uno sguardo se su di essa non ci fossero state strisce decorative di zaffiro.


Il Conte di Crinale della Scogliera aveva anche menzionato nel suo libro di famiglia che l'oggetto gli era costato meno di tutti i tesori che aveva posseduto.


Ma ora, le strisce sulla pietra emanavano un lieve bagliore blu. La luce puntava da un'estremità all'altra come se stesse indicando una direzione.


Lorenzo si scambiò un'occhiata con il maggiordomo. Entrambi erano entusiasti della loro scoperta!


Era incredibile che la pietra, che non aveva funzionato negli ultimi 100 anni, stesse mostrando segni di attività proprio ora che Roland aveva mandato la sua gente al Tempio della Maledizione.


Ora, Lorenzo era quasi sicuro del motivo di Roland!


Era sicuro che sapesse come far funzionare la pietra!


"Voglio che tu vada a Montagna della Gabbia," disse Lorenzo mentre si infilava la pietra in tasca con cautela. "Non mi fido di nessuno tranne te. Cerca di ottenere informazioni su come usare la pietra. Non preoccuparti dei soldi."


"State tranquillo. Farò del mio meglio", replicò Hagrid appoggiandogli una mano sul petto.


"Un'altra cosa" disse lentamente il Conte. "Assicurati che il Re di Graycastle non ti noti. Se è stato capace di distruggere la Chiesa, può certamente ucciderti senza fatica. Devi mantenere un profilo basso a meno che la pietra non eserciti il ​​suo potere... Metto il futuro dell’Isola dell’Arciduca nelle tue mani."


&nbsp;


<em>Arya</em>
                                


                                



