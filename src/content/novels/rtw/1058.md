---
title: Capitolo 1058: Niente Piu’ Rimpianti
pubDate: 2025-08-07T11:30:06.908Z
tags:
    - rtw
---


&nbsp;


In una taverna al molo dell'Isola dell’Arciduca.


Joe giocherellava irrequieto con un bicchiere di vino mentre guardava di tanto in tanto verso la porta.


Non era mai stato così agitato prima.


Sebbene la sua mente fosse affollata da una moltitudine di sentimenti, non poteva fare altro che attendere miseramente con rimorso mentre si sentiva spaventato e perso.


Joe si sentì un po' sollevato quando venne un uomo incappucciato e si sedette accanto a lui, ma presto si sentì ancora più nervoso.


"Come sta lei?" chiese Joe.


Joe fissò gli occhi sulle labbra dell'uomo, temendo lo scenario peggiore.


"È ancora viva", rispose l'uomo.


Sentendo questa risposta, Joe emise un sospiro di sollievo.


"Ma la Signora Farrina non è in buone condizioni" disse l'uomo mentre si toglieva il cappuccio. "Sembra che il Vescovo voglia estorcerle qualcosa, così l'ha torturata ogni giorno. A volte, ho persino sentito le sue urla raggiungere l'atrio. Se le cose vanno avanti così, non rimarrà viva a lungo."


Joe cercò di convincersi che questo era inevitabile. Dopo che il loro piano era fallito, aveva previsto la feroce rappresaglia dal loro nemico. Dato che il traditore voleva sapere dove si trovasse il Libro Sacro, avrebbe sicuramente usato ogni mezzo possibile per far parlare Farrina, il leader dell'operazione.


"Almeno è ancora viva" borbottò Joe sottovoce.


Strinse lentamente la mano in un pugno con le unghie che affondavano nella carne. Non voleva immaginare cosa sarebbe successo a Farrina se non fosse riuscito a salvarla. Forse, in fin dei conti, la morte avrebbe potuto davvero darle sollievo.


<em>"Dannazione! Perché ho accettato il suo piano?"</em> Joe pensò selvaggiamente. Non avrebbe dovuto lasciare che Farrina fungesse da diversivo. Avrebbe preferito combattere fino all'ultimo respiro e morire con lei nel Castello piuttosto che ritirarsi da solo.


"Signore..." L'uomo esitò per un momento e chiese: "Sapete cosa chiede il Vescovo? Forse dovreste semplicemente darglielo. Questo almeno libererà la signora Farrina da..."


<em>"Non è un vescovo, solo un traditore!" </em>Disse Joe dentro di sé. Rispose tra i denti: "Non ho quello che vuole. Andò distrutto quando cadde la Cattedrale di Hermes".


C'era un pizzico di malinconia nel suo sguardo quando l'uomo sentì la parola "Hermes". Mormorò: "Che Dio ci benedica..."


Joe riteneva la situazione piuttosto ironica. Ai vecchi tempi, prima della caduta della nuova e vecchia Città Santa, come uno dei più importanti Guerrieri del Giudizio, era sempre stato circondato dalle figure più importanti della Chiesa. A quel tempo, non avrebbe mai preso sul serio un credente qualsiasi. Ma ora, con il tradimento del Vescovo e del Sacerdote, non poteva fidarsi di nessuno se non di questo credente che veniva dalla base della piramide. Sembrava che quest'uomo avesse un amore per la Chiesa più profondo rispetto a molti dirigenti. Era andato da lui quando era arrivato a toccare il fondo.


Anche l'uomo si sentiva amareggiato per il tradimento di Lorenzo, ma con poco potere, non poteva sfidarlo apertamente. La notte in cui il Castello era stato attaccato, aveva intravisto gli invasori. Da quel momento in poi, aveva iniziato a cercare Joe attorno al Castello, ed era così che si erano incontrati.


A Joe non importava se quest'uomo fosse una spia inviata da Lorenzo o no, perché praticamente non aveva nient'altro da perdere. Se quest'uomo fosse stato davvero una spia, avrebbe dovuto notare che ormai non aveva nulla da offrire e quindi ucciderlo.


Sfortunatamente, quest'uomo era solo un servitore del rango più basso nel Castello. Le informazioni che poteva fornire erano molto limitate.


"Devo andare." Dopo un lungo silenzio, l'uomo si mise il cappuccio. "Il maggiordomo sospetterebbe di me se indugiassi troppo a lungo. Ci incontreremo ancora qui fra tre giorni?"


"Ah..." Joe tornò improvvisamente alla realtà dalla sua reminiscenza. "Mi sta bene. Se ci saranno cambiamenti, ti farò sapere."


"Capisco." L'uomo fece una pausa per alcuni secondi e poi disse: "Signore, dovete farvi forza. Ora siete l'unica persona che può salvare la signora Farrina."


<em>"Io? No... non posso fare niente."</em> Joe non pronunciò queste parole.


Stava camminando nel buio, infelice e senza speranza. Dio non aveva dato ascolto alle sue preghiere.


Joe annuì senza espressione.


"Giusto" L'uomo si voltò di nuovo "Ultimamente è successo qualcosa nel Castello. Uno degli scagnozzi del Vescovo, il Prete Hagrid, è andato a sud-ovest. Il cocchiere ha detto che si stavano dirigendo verso Montagna della Gabbia. Pensavo che avresti voluto saperlo…"


La sua voce si spense verso la fine. Era stata una consolazione molto incerta.


Era perfettamente normale che un Signore mandasse i suoi uomini in altri domini, anche se Montagna della Gabbia non aveva nulla a che fare con l’Isola dell’Arciduca. Finché i Guerrieri della Punizione Divina fossero stati ancora lì, per lui era impossibile far uscire Farrina dalla prigione.


"Ne ho preso nota. Grazie."


"A vostra disposizione, Signore..." L'uomo si calò in un inchino prima di dire: "Questo è tutto quello che posso fare per voi."


<em>"Montagna della Gabbia... Sembra che tutti ne stiano parlando ultimamente"</em> pensò Joe mentre svuotava il bicchiere. La sua bocca fu presto satura del sapore amaro della birra. Un momento dopo, tuttavia, rimase pietrificato.


"Aspetta... Montagna della Gabbia?"


Un'idea improvvisamente balenò nella mente di Joe.


"Forse, dopo tutto, c'è una possibilità di salvare Farrina!"


...


Dopo essere tornato alla sua dimora nel sobborgo, Joe posò gli occhi su un libro nero sulla scrivania.


Erano le "ultime volontà" del Papa sostituto Tucker Thor prima che saltasse giù dalle mura della città.


Non era il Libro Sacro che conteneva il metodo per creare l’Armata della Punizione Divina, ma una richiesta di Tucker. Il libro parlava della storia di esseri umani e Demoni, nonché dell'origine della Battaglia della Volontà Divina. Joe rimase a bocca aperta mentre leggeva la storia e improvvisamente capì il motivo per cui Tucker avesse chiesto loro di lasciare Hermes.


"Tutto è finito."


"Non preoccuparti più della Battaglia. Vivi la tua vita."


Farrina non voleva che la Chiesa andasse in pezzi probabilmente perché non voleva che il sacrificio di Tucker fosse vano. Voleva che Roland Wimbledon e il suo Regno di Graycastle cadessero davanti alla Chiesa.


Ma ora, Joe vide un raggio di speranza proprio nel Re che aveva distrutto la Chiesa.


Non si aspettava che Graycastle potesse aiutarlo.


Non avrebbero mai salvato i membri della Chiesa che erano rimasti.


Tuttavia, avrebbe potuto guidarli ad attaccare il traditore.


Non aveva dato molta importanza a Montagna della Gabbia fino a quando il credente non glielo aveva ricordato. All'inizio, aveva pensato che fosse solo un'altra voce infondata e non voleva più avere a che fare con Graycastle. Ma ora, ricordava che Lorenzo aveva effettivamente trovato un tesoro a Montagna della Gabbia e aveva persino riferito alla Chiesa quando era stato il custode degli oggetti saccheggiati dal Regno del Cuore di Lupo. Non sapeva se il tesoro fosse stato spedito a Hermes, ma non aveva importanza. Ciò che contava era se anche il Re di Graycastle lo stesse cercando.


I nobili nel Regno del Cuore di Lupo avrebbero potuto temere il suo potere maledetto, ma Roland no.


Nessuno poteva fermare il suo inespugnabile esercito.


Finché Roland avesse potuto aiutarlo a eliminare il traditore, avrebbe avuto la possibilità di salvare Farrina.


Anche se Farrina fosse stata disgraziatamente catturata da Roland, sarebbe stato comunque meglio delle infinite torture che stava subendo adesso.


Joe fece un respiro profondo.


Se alla fine Farrina fosse caduta nelle mani di Roland, si sarebbe fatto avanti.


Voleva essere lì per lei fino ai suoi ultimi momenti.


Perché l'amava...


Si era innamorato di lei sin dal primo giorno in cui si era arruolato con lei nell'Armata del Giudizio.


Questa volta, non voleva avere alcun rimpianto.


&nbsp;


<em>Arya</em>
                                


                                



