---
title: Capitolo 1060: Dirsi Addio
pubDate: 2025-08-07T11:30:06.908Z
tags:
    - rtw
---


<strong> </strong>


Dopo appena un anno di preparazione, ora Neverwinter stava lavorando a tutta birra come una macchina da guerra.


I Mesi dei Demoni non potevano fermare questa nuova Città del Re dall’assorbire follemente le risorse vicine. Una volta, L’Ufficio Amministrativo pensava che un numero di 100,000 abitanti fosse un obiettivo irraggiungibile, ma dopo appena un anno la popolazione urbana era raddoppiata. L’infusione di un gran numero di nuova forza lavoro aveva portato alla rapida espansione di varie industrie, e furono aggiunti anche quattro nuovi impianti chimici. Gli impianti di lavorazione e assemblaggio automatizzati avevano anche superato le doppie cifre.


Secondo le statistiche, il salario mensile erogato dall’Ufficio Amministrativo si avvicinava ai 10,000 ori reali. Quando Roland era arrivato lì, il guadagno più alto ammontava a solo 24,000 ori reali, questo dopo aver saccheggiato la Fortezza Longsong. In altre parole, la fortuna accumulata dal Duca della Regione Occidentale dopo metà vita sarebbe stato sufficiente per soli due mesi e mezzo di paga.


Le macchine a vapore, i battelli a vapore, i profumi e le Bevande del Caos costituivano le principali fonti di reddito. Questi prodotti venivano venduti attraverso la Camera di Commercio Comune ai Fiordi e ai Quattro Regni. Oltre alla ricompensa che doveva essere versata, il resto del denaro andava ad un gran numero di materie prime e prodotti artigianali. L’andirivieni dei fondi adesso formava un delicato equilibrio, e i risparmi nella Tesoreria avevano iniziato a diminuire.


Si trattava di un sistema di sviluppo molto disomogeneo, ma di fronte alla minaccia della Battaglia della Volontà Divina, Roland non aveva avuto molta scelta.


Se le risorse non fossero state destinate all’industria pesante, le mitragliatrici non sarebbero state in grado di sparare a volontà, e l’artiglieria sarebbe stata sempre a corto di palle di cannone.


Solamente in questo modo avrebbe potuto armare l’intero esercito.


Espandere il Primo Esercito dalle 8,000 alle 10,000 persone era solo la base. Anche l’Aereonautica Militare sotto il comando di Tilly Wimbledon era in piena attività. Inoltre, la ‘Leva Obbligatoria’ e la ‘Legge di Mobilitazione Nazionale’ sono entrate nelle fasi di redazione. Queste due politiche miravano a migliorare il potenziale bellico di Neverwinter attraverso la mobilitazione di semplici studenti, lavoratori, e agricoltori per svolgere il più semplice addestramento di disciplina. Tutto ciò era molto simile all’addestramento militare universitario degli ultimi anni. Anche se non gli sarebbe stato permesso usare le armi direttamente sul campo di battaglia, i tempi di formazione si sarebbero potuti accorciare in caso di urgente necessità di reintegrare la manodopera.


Dato che il momento esatto dell’arrivo della Luna di Sangue aveva già avuto delle discrepanze, nessuno poteva determinare quando sarebbe iniziata la Battaglia della Volontà Divina. Si sarebbe potuta svolgere tra quattro o cinque anni essendo ottimisti e nella peggiore delle ipotesi tra uno o due anni. Per Roland, il più grande obiettivo strategico al momento era trasformare la difesa in offensiva, in modo tale da combattere la guerra in territorio nemico.


Pertanto, il demone che aveva invaso le rovine di Taqila era il chiodo da estrarre.


Di fatto, il trasporto di materiali e la mobilitazione di personale cominciò gradualmente durante la fine dell’inverno e l’inizio della primavera.


È qui che entravano in gioco gli vantaggi del trasporto ferroviario. Anche se la neve pesante ricopriva l’intera Fertile Pianura, finché le rotaie fossero rimaste pulite, i rifornimenti essenziali per la battaglia avrebbero continuato ad essere trasportati in prima linea.


La maggior parte dell’acciaio prodotto a Neverwinter era diventato delle singole rotaie d’acciaio. Il tragitto nascosto nella Foresta delle Ombre era stato anche definito. Una volta rilasciato l’ordine di Roland, sarebbe stata lanciata la nuova Spedizione Settentrionale.


Sia la città che le armate erano pronte a partire.


Tuttavia, prima di ciò, aveva ancora due cose di cui occuparsi.


...


Nel secondo giorno dopo la fine dei Mesi dei Demoni, Roland ricevette una richiesta per un incontro da Tuono.


“Cosa c’è che non va? Perché vai via così presto?” Aveva organizzato un tranquillo tè del pomeriggio nel salottino. Mentre era andato a prendere Anna, aveva mandato anche un invito a Margaret. Riguardo a questa donna d’affari che aveva una certa chimica con Fulmine, lui non poteva aiutare più di così. “Sei impaziente di esplorare la Città Mare d’Ombra?”


“Lo sapevo che non avrei potuto nascondervelo,” rise Tuono allegramente. “In ogni istante in cui ho controllato la nave d’acciaio, non ho fatto altro che immaginarla di fronte alla scena della brezza marina. Se avessi potuto, avrei persino sperato di navigare dritto verso la linea marina.”


“In questo caso, affronteremo il rischio della mancanza d’acqua nel bel mezzo del viaggio.” Margaret scosse la testa, riluttante. “L’altra Camera di Commercio che ha fortemente investito su di te non sarebbe felice di vederti abbandonare la loro flotta. A meno che tu non abbia in mente di non fare mai più ritorno nelle Isole dei Fiordi.”


“Ahahah, volevo solo esprimere il mio entusiasmo a Sua Maestà,” disse lui, toccandosi il mento. “Come ha detto Margaret, questa avventura non riguarda più solo me. Dopo tutto, per i Fiordi, lo sviluppo di nuove zone marine significa opportunità e benessere, e nessuna Camera di Commercio sarebbe indifferente. Si tratta probabilmente della più grande spedizione nella storia delle Isole dei Fiordi. Devo tornare al più presto possibile per attuare le adeguate preparazioni.”


<em>A quanto pare, dopo la propaganda e il reclutamento di Tuono, adesso la squadra è diventata un gruppo</em>. Roland sorrise e bevve un sorso del suo tè. Tuono era senza dubbio il più grande esploratore dei Fiordi. Era capace di attrarre enormi investimenti esprimendo solamente il proprio interesse. “Pare che in pochi mesi, tu abbia già padroneggiato la nave d’acciaio.”


“Questo grazie a Sua Maestà Anna,” disse Tuono, salutando Anna premendosi il petto. “Gli ulteriori miglioramenti che lei ha apportato allo scafo sono stati di grande aiuto. Dovete vedere di persona, sennò sarebbe difficile immaginare che una così grande imbarcazione di ferro possa essere più svelta di una nave a tre alberi.”


“Anche a me piacerebbe fare una richiesta.” Anna annuì e disse: “Questa nave operava solamente nella Spiaggia Poco Profonda vicino al mare durante la prova. Se possibile, spero di ottenere un rapporto di navigazione sulla zona delle acque profonde. Tutti i problemi riscontrati dovrebbero essere registrati lì. È meglio usare il nuovo inchiostro idrorepellente di Neverwinter e una busta sigillata. Così, anche se cadesse in mare, potrebbe rimanere completamente intatto.”


Probabilmente non si aspettava che facesse una richiesta così seria, così Tuono esitò per un po’ prima di dire: “Ho capito. Potete contare su di me, Vostra Altezza.”


Roland accarezzò amorevolmente la testa di Anna e poi si rivolse a Tuono. “C’è anche qualcosa che mi piacerebbe affidarti.”


“Attendo le vostre istruzioni.”


“Vorrei reclutare un gruppo di esploratori.”


“Estranei a questa spedizione?” Tuono comprese subito.


“Sì,” Roland posò la sua tazzina. “Vorrei che si recassero nel Promontorio Infinito.”


“Mi sembra non ci sia altro che sabbia dorata e acqua nera laggiù,” disse Margaret sorpresa.


“Ѐ quello che pensavo anche io…” Roland fece spallucce. “Il Promontorio Infinito era a basso rischio, perciò non ci sarebbe bisogno di massimi esperti. Dunque la quantità sarebbe più importante dell’abilità.”


Vedendo che non ne spiegava i motivi, Tuono non insistette con le sue domande. “Ci sono molte persone di questo tipo nei Fiordi. Mi domando quali siano le norme di ammissibilità…”


“Nessuna,” replicò Roland. “Anche se abbiamo specificato per un esploratore, in realtà, chiunque possa farlo, chiunque trovi dei reperti nel Promontorio Infinito sarà ricompensato.”


“Anche se si tratta solamente di un mattone rimasto dalle rovine?”


“Naturalmente, ma solo se viene dal Promontorio Infinito.” Confermò dicendo: “Più informazioni conterrà la reliquia, più grande sarà la ricompensa. Questo annuncio sarà valido per un lungo periodo. Finché sarò il Re di Graycastle, verrà onorato.”


“Con le vostre parole come garanzia, ho paura che quella zona sarà affollata in futuro.” Margaret sorrise e disse: “Mi chiedo se dovrei cogliere l’opportunità di aprire una taverna nel Porto Festoso?”


“Sarai più che benvenuta.” Promuovere l’economia del porto petrolifero era effettivamente uno degli obiettivi di Roland. Dopo tutto, la civiltà nei quadri aveva una storia di almeno 1,400 anni. Non si sapeva ancora se qualcosa fosse rimasto dimenticato. Indubbiamente ricompensare era un buon modo di reclutare esploratori, e prendere due piccioni con una fava.


“In ogni caso, Vostra Maestà,” disse Tuono, “visto che la nave d’acciaio ha superato la prova via mare ed è ufficialmente utilizzabile, ha già un nome?”


“Certamente, ho intenzione di chiamarla Brezza delle Nevi.”


“Brezza delle Nevi…?” L’esploratore ci pensò su per un momento. “Ѐ sicuramente un buon nome, ma non è troppo delicato e poco adatto al suo corpo d’acciaio?”


“Combinare la rigidità e la delicatezza è il modo migliore,” Roland non potè fare a meno di dischiudere le labbra. “Cosa fondamentale, questo nome suggerisce buon auspicio e ti porterà sicuramente fortuna questa volta.”


<em>Haru</em>
                                


                                



