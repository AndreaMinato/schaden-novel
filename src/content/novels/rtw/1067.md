---
title: Capitolo 1067: La persona che insegue i miracoli
pubDate: 2025-08-07T11:30:06.910Z
tags:
    - rtw
---


&nbsp;


…


"Accidenti, sei proprio tu!"


Quando Girasole scendeva gli spalti con una borsa piena di ori reali in mano, sentì una voce familiare.


Si voltò e un sorriso apparve sul suo viso: "Ehi, Artiglio di Tigre!"


"Ahah, è passato tanto tempo, Girasole!" Il grande uomo le diede un grande abbraccio e un’amorevole pacca sulla spalla. "Quando Sua Maestà ha detto quel nome, pensavo che fosse qualcun altro. Non mi aspettavo che avresti sconfitto il Capo Cavaliere e Luce dell’Alba. Mi hai davvero sorpreso! Aspetta ... sembri un po’ più piena, vero? "


Girasole spinse via Artiglio di Tigre e gli diede un pugno sul petto sorridendo. Rispose immediatamente: "Oh, stai zitto! Ho messo su solo qualche chilo. Preferisci davvero la mia versione pelle e ossa? "


"No, mi piace che tu sia un po' più piena" Artiglio di Tigre fischiò. "Almeno sembri più una ragazza." Con queste parole, squadrò Girasole dall’alto in basso e disse: "Ma sei cambiata molto, a dire il vero ... Non ero nemmeno sicuro che fossi davvero tu sul palco poco fa ".


“Davvero? “Girasole scrollò le spalle. "I miei capelli sono diventati più lunghi e mangio anche di più. Non sei diventato più grande anche tu? "


"Mi alleno in cantiere ogni giorno!" disse Artiglio di Tigre sollevando il braccio con aria trionfante.


"Sole ... sole ... Girasole, aspettatemi. " Dawn si fece largo tra la folla, era senza fiato. "Ehi, ma questo non è Artiglio di Tigre?"


"Vedi? Questo qui non è cambiato molto. È magro come una volta".  Anche Artiglio di Tigre lo abbracciò e disse: "Non dirmi che sei corso fin qui".


"Ahem ... sii delicato" rispose Dawn con un sorriso amaro. "La carovana mi ha offerto un passaggio. Se Girasole non mi avesse costretto a venire con lei, non mi sarei preso la briga di fare un viaggio del genere".


"Sei un mercante adesso?"


"Solo un fattorino" Dawn si grattò la nuca imbarazzato.


"Sa leggere e scrivere" si intromise Girasole arricciando le labbra. "Avendo imparato tutto velocemente durante la scuola elementare, una Camera di Commercio lo ha assunto subito dopo l'esame. Ora, si occupa ogni giorno dei libri contabili e vive molto comodamente".


"Capisco. È bello che tu sia venuto. Sono felice di vedervi”. Artiglio di Tigre rise. "Brindiamo a Neverwinter stasera. Dobbiamo celebrare la vittoria di Girasole! "


"Sembra una buona idea, ma ..." Dawn si guardò attorno e chiese: "Dov'è Dente di Serpente? Non è venuto per la competizione? "


Il cuore di Girasole improvvisamente iniziò a batterle forte in gola.


Voleva fare la stessa domanda già da molto tempo, ma cercava di non sembrare così ansiosa. Quindi, si rivolse a Artiglio di Tigre e cercò di sembrare il più disinteressata possibile. "Spero non sia infastidito dal fatto che tu l'abbia completamente abbandonato e sia tornato indietro".


"Oh lui ... È andato a costruire le ferrovie nella Foresta delle Ombre " spiegò Tigre strascicando le parole. "Anche se è ben pagato, quel lavoro è troppo pericoloso. Qual è lo scopo di barattare la propria vita con del denaro? Non capisco. Un tempo gli andava bene anche solo di vivere nella fognatura. Ora fa lo schizzinoso, vuole una vera abitazione e insiste su una casa a due stanze".


<em>"Perché una casa con due stanze può offrire una casa accogliente per una famiglia piuttosto che un semplice riparo"</em> pensò amaramente Girasole. Poi disse: "Lo ha fatto ovviamente per Carta".


"Carta?" Artiglio di Tigre chiese senza capire.


"Ehi, come puoi esserti dimenticato di Carta?" Dawn gli diede una gomitata nelle costole. "È nostra amica".


"Lo so, ma cosa c'entra con lei?" Artiglio di Tigre era confuso. "Carta si è unita all’Unione delle Streghe e ora vive nel Distretto del Castello. Non ha bisogno di un’altra casa. E quello sciocco di Dente di Serpente ... ha visto Carta molte volte ma non ha mai avuto il coraggio di salutarla. Mi ha persino allontanato per evitarla. Ora Carta non sa nemmeno che siamo qui".


"Che cosa?"  Girasole era sbalordita. "Non hai mai incontrato Carta negli ultimi due anni?"


Artiglio di Tigre scosse la testa sbrigativamente.


"Hahaha" Girasole fece un gran sorriso. "Allora è davvero sciocco!" Per qualche ragione, Girasole si sentì molto sollevata come se un pesante fardello fosse stato sollevato dalle sue spalle. Doveva combattere l'impulso di fare un salto e urlare.


"Girasole, abbassa la voce" le ricordò Dawn sentendosi a disagio. "La gente ci sta guardando".


Ma a Girasole non importava affatto. Fece un cenno alla folla che sorrise di rimando.


Tutti la vedevano indubbiamente come la Campionessa.


"È così bello essere una celebrità ..." osservò impressionato Artiglio di "Due anni fa, non avrei mai pensato che saremmo stati famosi un giorno".


"Sono più interessato ai 100 reali d'oro che alla fama" Apparentemente Dawn aveva un'opinione diversa. "Possiamo investire questi soldi in alcune aziende. Guadagneremmo sicuramente di più che lavorando per gli altri. Anche se non sappiamo nulla su come si inizia un'impresa, possiamo collaborare con un membro della Camera di Commercio. Se funziona, possiamo praticamente guadagnare soldi senza fare nulla. "


"No, voglio comprare una casa" intervenne Girasole. "Nella zona di confine".


"Eh?" Dawn era stupito. "Questa è un'opportunità perfetta! Sai quanto tempo ci vorrebbe per guadagnare 100 ori reali se iniziassimo da zero? "


"Lo so, ma ho già deciso" disse Girasole risolutamente.


"Allora che mi dici del tuo lavoro?"


"Ho anche in programma di acquistare una bicicletta" proseguì Girasole. "Vedi, è molto comodo avere una bicicletta. Ci vorrebbe solo un giorno ... no, mezza giornata per raggiungere la zona di Longsong da qui. Inoltre, molte persone di queste due aree scrivono lettere. Probabilmente posso guadagnare di più con una bicicletta".


"Tu ..." Dawn la fissò a lungo. Alla fine sospirò rassegnato e disse: "Bene. Non sono mai riuscito a convincerti comunque".


Girasole accennò un lieve sorriso. Ricordava cosa era successo due anni prima.


Era il giorno della loro partenza.


Erano stati al molo quando aveva chiesto a Dente di Serpente se lui e Carta sarebbero mai tornati, ma nessuno aveva risposto.


A quel tempo, ebbe l'impressione che non l’avrebbe mai più visto.


La fortezza di Longsong era così lontana da Città di Confine che sentì che c'era un mondo tra loro, anche se le due città si erano fuse in una sola.


Non si erano mai allontanati dalla discarica fuori la Fortezza di Longsong.


E Città di Confine era da qualche parte ancora più lontano.


Tentata dall'enorme ricompensa data al campione dell'incontro sportivo, Girasole aveva finalmente deciso di venire alla Fortezza Longsong. In realtà era la prima volta che metteva piede sulla Strada Principale del Regno. Per darsi più coraggio, aveva anche chiesto a Dawn di unirsi a lei.


In realtà Girasole fu più sorpresa di constatare quanto le due città fossero vicine rispetto che la sua vittoria nel campionato. La distanza era molto più breve di quanto avesse previsto. Era una strada piana e dritta senza curve o sentieri come molte strade di montagna. Per la prima volta nella sua vita, si era resa conto che era davvero una sola città.


Quindi, perché avrebbe dovuto aspettare il ritorno di Dente di Serpente?


Poteva semplicemente andarci da sola.


Proprio come aveva detto Sua Maestà.


Le persone dovevano superare l'impossibile perché nessuno sapeva se ci sarebbe stato un miracolo se non avessero tentato.


"Troviamo una taverna e beviamo qualcosa" suggerì Girasole tastando la tasca con i soldi.


"Già!" Artiglio di Tigre strinse i pugni per l'eccitazione. "Peccato che Dente di Serpente non sia qui. Si perderà tutto il divertimento".


"Ricorda di conservare i soldi in hotel" ricordò Dawn a Girasole. "Porta solo quattro o cinque reali d'oro con te!"


"Capito" disse Girasole sorridendo.


Non conosceva il risultato ma era disposta a provarci.


Iniziò ad apprezzare la sensazione di inseguire un miracolo.


&nbsp;


<em>Thea</em>
                                


                                



