---
title: Capitolo 1068: Una Corsa con la Fiaccola
pubDate: 2025-08-07T11:30:06.910Z
tags:
    - rtw
---


&nbsp;


<strong> </strong>


La mattina dopo la manifestazione sportiva, Roland entrò nel salone e incontrò i funzionari che stavano aspettando lì. Si alzarono tutti in piedi quando lui fece il suo ingresso.


“Prego sedetevi,” disse Roland mentre lui stesso si sedeva sulla sedia. Esaminò la stanza prima di parlare solennemente, “Probabilmente, avete tutti saputo il motivo di questa riunione. Dichiaro ora l’inizio ufficiale della guerra!”


“Non si tratta di qualcosa che potete semplicemente buttare addosso alle armate. Da questo momento, esigo che ogni ente governativo ed ogni direttore di dipartimento dell’Ufficio Amministrativo abbia una conoscenza basica della guerra così come della futura corrente politica e militare. Esigo che ognuno di voi lavori sodo e combatta questa lunga battaglia come una squadra!” La sua voce sferzava come una frusta. “Abbiamo raggiunto grandi risultati da quando ci siamo stabiliti a Neverwinter. Tuttavia, nulla durerebbe se perdessimo la Battaglia della Volontà Divina. Se falliamo la conquista delle rovine di Taqila, la Nebbia Rossa si propagherà in tutto il continente in men che non si dica. Nel frattempo, niente sarebbe capace di fermare i demoni. Pertanto, dobbiamo vincere. Perdiamo, falliamo!”


“Sì, Vostra Maestà,” gridarono Barov e gli altri in coro.


“Molto bene.” Poi si rivolse verso Edith e disse: “Adesso, lo Stato Maggiore parlerà dettagliatamente delle tattiche e delle strategie.”


“Sì, Vostra Maestà,” replicò la Perla della Regione Settentrionale alzandosi in piedi. Posò con grazia la propria mano sul petto e continuò: “Dovrò usare la grande mappa per la mia presentazione.”


Camminò verso Roland ed intercettò la mappa della Regione Occidentale nella parete dietro di lei. Dopo numerose modifiche e integrazioni, la mappa raffigurava oltre la metà della Terra Barbarica popolata, e Neverwinter era diventata una minuscola macchia ai margini di essa invece che il suo centro. Chiunque le avesse dato un’occhiata avrebbe subito realizzato quanto fosse insignificante un uomo. Questo era anche uno degli obiettivi principali di Roland mentre elaborava la mappa.


Voleva che i suoi Ministri e Funzionari capissero la piccolezza degli esseri umani e che si concentrassero sugli obiettivi a lungo termine invece che sulle conquiste immediate.


Edith andò dritta al punto. “Prima di tutto, c’è bisogno che tutti voi sappiate che questa battaglia eminente sarà diversa da tutte le altre che abbiamo combattuto in passato. Voglio che tutti voi capiate che si tratterà di una guerra prolungata.”


La tattica che blocca la visuale, utilizzata nella battaglia svoltasi nella Miniera Settentrionale, non avrebbe più funzionato. Dato che le rovine di Taqila erano molto più lontane dalla Foresta delle Ombre rispetto agli avamposti distrutti, ci sarebbero voluti mesi per costruire delle linee ferroviarie laggiù. Di conseguenza, i demoni avrebbero sicuramente notato cosa stessero facendo.


Visto che i demoni avevano un vantaggio posizionale assoluto nel vasto continente, Roland decise di approfittare della propria forza militare e avere uno scontro diretto con loro invece che lanciare un attacco a sorpresa.


Oltre ogni dubbio, questa sarebbe stata una battaglia tra l’attacco e la difesa.


Nessuno fu sorpreso della proposta di Edith, come se fossero stati a conoscenza del piano in precedenza.


Solo Barov sollevò una questione. “Quanto stimate possa durare questa guerra?”


“Dipende da quanto feroce sarà il contrattacco,” rispose Edith con nonchalance. “Lo Stato Generale ha chiesto alle streghe di Taqila di condurre diverse manovre. Supponendo che i demoni combattano nello stesso modo in cui hanno combattuto durante la Battaglia della Miniera Settentrionale e che ci attacchino una volta a settimana, saremmo capaci di sbattergli in faccia i Cannoni Longsong in tre mesi.”


“Ma loro non sono stupidi, e sicuramente non faranno lo stesso errore ancora e ancora.”


“Esattamente. Ho anticipato che i demoni realizzerebbero subito a che cosa servono le linee ferroviarie. Forse, potrebbero persino intercettare i treni nelle retrovie della Foresta delle Ombre. Ma stiamo anche prendendo delle precauzioni. Dato che ci sono molte variabili in una battaglia, spero che l’Ufficio Amministrativo assegni le risorse basandosi sul peggior scenario possibile.”


“E il peggior scenario è… ?” Domandò Barov congiungendo le sue sopracciglia.


“Dalla primavera all’inverno, fino all’arrivo dei Mesi dei Demoni,” disse Edith categorica.


“Allora questo non significa che abbiamo già perso?” Barov, il capo, fece una smorfia. “Questo non soddisfa la richiesta di Sua Maestà.”


“Finché non ci ritiriamo, la battaglia non è finita. Siamo solamente ad un punto morto.” La Perla della Regione Settentrionale sorrise debolmente. “Lo scontro continuerà dopo lo scioglimento della neve.” Vedendo gli sguardi preoccupati di tutti i direttori appartenenti all’Ufficio Amministrativo, Edith li confortò. “Ma questo è altamente improbabile, noi siamo più veloci a produrre proiettili di quanto non lo siano i demoni a riprodurre loro stessi. Si tratta solamente dell’ipotesi peggiore.”


“In questo caso, dovrò raccogliere cibo da tutte le altre regioni del paese per una scorta in tempo di guerra. Dato che attualmente i Frumento Dorato 2 stanno crescendo in tutte le parti del Regno, credo che ci saranno molte eccedenze quest’anno. Quest’ultime sosterrebbero il Primo Esercito per un anno.” Disse Barov, meditabondo.


“Non sarà un problema,” replicò Sirius Daly, il Ministro dell’Agricoltura. “Lo farò sapere a tutti i Comuni locali.”


“Anche il piano per il Ministero dell’Industria Chimica ha bisogno di un po’ di correzioni,” continuò Barov. “Avremo bisogno di più polvere da sparo e esplosivi.”


“Non abbiamo così tanti uomini. La produzione di polvere da sparo e esplosivi non salirà a meno che non diminuiremo quella dei profumi e del sapone.” Disse Kyle Sichi, il Ministro dell’Industria Chimica, con disinvoltura.


“Forse possiamo prendere in prestito alcuni apprendisti alchimisti provenienti dai paesi vicini per supportare Graycastle…” suggerì Kyle guardando verso Roland. “Ho sentito dire che ci sono molti laboratori alchemici nel Regno dell’Alba, sebbene nessuno di loro si trovi a Città del Bagliore. Ma se Vostra Maestà chiedesse, sono sicuro che il Re dell’Alba vi supporterebbe pienamente e vi permetterebbe di avere quelle persone fino a quando vi servirebbero. Inoltre… Ci sono circa 100 soldati appartenenti al Primo Esercito appostati intorno alla Montagna della Gabbia. Dovreste prendere degli alchimisti anche dal Regno Cuore di Lupo e dal Regno dell’Eterno Inverno.”


“Suona come un piano.” Roland annuì soddisfatto. “Voglio una proposta da te.”


Era molto contento della risposta di Kyle.


Inizialmente, aveva pensato che ci sarebbero probabilmente voluti dai due ai tre anni per vedere il risultato della sua riforma politica quando aveva unito il Regno. Dopo tutto, era molto difficile cambiare la mentalità di una persona. Per decenni, questi funzionari erano stati abituati a sottomettersi alle regole dei loro Signori e ad aderire alla tradizione secondo cui nessun Signore avrebbe dovuto interferire con gli affari degli altri domini. Tutto ad un tratto, tuttavia, era stata data loro l’opportunità di gestire tutte le altre regioni del paese. Che drastico cambiamento, deve essere stato sconvolgente.


Ma aveva sottovalutato la magia del potere.


Se ad una persona fosse stato concesso un potere considerevole, questa avrebbe naturalmente tentato di esercitarlo pur non essendo in grado di vederne le implicazioni. L’esempio migliore riguardo a ciò era Barov.


Non solo aveva pensato al Regno dell’Alba, ma aveva anche pianificato di ottenere più risorse da luoghi più lontani con l’aiuto delle forze armate.


Dopo che tutti ebbero finito la loro discussione, Edith proseguì: “Non è abbastanza distruggere solo l’accampamento dei demoni. A causa di alcuni motivi, dobbiamo sterminarli. Perciò, dobbiamo bloccare la loro ritirata prima dell’offensiva generale, comprese la loro Aereonautica Militare e le loro forze di terra, e solo le streghe possono farlo.”


“Alcuni… motivi?” Barov sembrava confuso. “Se le streghe stessero nelle retrovie, sarebbero in grave pericolo.”


“A causa della maledizione.” Tagliò corto Roland. “C’è un Demone Anziano tra i nemici che può lanciarci maledizioni a distanza. Non ho ancora scoperto come funziona, ma potrebbe essere molto simile a Velonero, la strega della Chiesa. Se scappasse, il Primo Esercito sarebbe condannato. Se anche vincessimo, sarebbe per un soffio.”


Tutti in sala vennero risucchiati dal loro respiro.


La strega, Velonero, era nota per il suo incredibile e potentissimo metodo di uccisione. Poteva condannare istantaneamente a morte una persona col semplice contatto visivo. Più di 700 persone del Primo Esercito erano state uccise dal suo sguardo fatale. Si trattava della più grande perdita subita dall’Armata dalla sua fondazione.


Se anche il Demone poteva uccidere tramite il contatto visivo, era inutile dire che avrebbero dovuto debellare questa minaccia il prima possibile.


Roland lanciò un’occhiata a Fulmine che si trovava alla fine della lunga tavolata e teneva la testa appoggiata ad essa prima di rilasciare un sospiro silenzioso.


Capiva perfettamente come si sentiva.


Fulmine era mortificata dall’apprendere che tutte le altre streghe avrebbero dovuto rischiare le loro vite per il suo bene.


Ma non avevano un’opzione migliore.


Roland si alzò in piedi e disse: “Comunque, lo scopo di questa spedizione è eliminare la minaccia posta dall’Obelisco prima della Battaglia della Volontà Divina e allo stesso tempo indebolire i demoni. Il codice dell’operazione è ‘Fiaccola’, che non solo rappresenta la nostra speranza di distruggere i nostri nemici, ma anche la luce che illumina la Fertile Pianura. Vi prego, fate del vostro meglio per espandere il territorio di Graycastle!”


Si alzarono tutti e si inchinarono rispettosamente.


Gridarono in coro: “Ai vostri ordini, Vostra Maestà.”


<em>Haru</em>
                                


                                



