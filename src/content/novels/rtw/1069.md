---
title: Capitolo 1069- Nel nome del Cavaliere dell’Aeronautica
pubDate: 2025-08-07T11:37:51.058Z
tags:
    - rtw
---


&nbsp;


<strong> </strong>


Neverwinter, scuola di addestramento per piloti.


“Forza! Forza! Mantieni l’equilibrio!”


“Le tue gambe sono più tremolanti di quelle di un neonato!”


“Resta diritto. Guarda dove metti i piedi!”


“Ehi, dove stai andando? Devo forse mettere dei bracieri sui bordi della passerella per farti stare più attento?”


“Non lì, non sull’asse, altrimenti ti farò togliere il tuo stesso vomito con la lingua!”


“Il prossimo! Good!”


“Presente!” Good rabbrividì quando si sentì chiamare per nome. Fece un profondo respiro e si sedette sulla sedia girevole.


Vide il severo volto dell’istruttore, Volto d’Aquila.


Good non riusciva nemmeno a guardarlo negli occhi. Giravano voci che una volta, Volto d’Aquila era stato il comandante di una guarnigione della Regione Settentrionale prima di tornare a Neverwinter. Subito dopo si era sottoposto alla prova di valutazione militare interna ed era diventato una riserva dei Cavalieri dell’Aeronautica. Volto d’Aquila non solo aveva preso parte alla guerra contro la Chiesa, ma stava anche sacrificando le sue vacanze per i nuovi apprendisti.


In altre parole, era un uomo severo sia con gli altri che con se stesso.


Good si sentiva estremamente a disagio sotto al suo sguardo penetrante.


Non appena si sedette, i suoi due amici Finkin e Hinds si radunarono.


Gli lanciavano degli sguardi dolenti.


Nel momento successivo, la sedia iniziò a girare rapidamente su se stessa.


Questa era la sessione di addestramento più dolorosa per i piloti di riserva. Di fronte alla sedia, c’era un’asse lunga cinque metri, della larghezza di un palmo che Volto d’Aquila chiamava “passerella”. Tutti gli apprendisti dovevano attraversare la “passerella” in modo più stabile possibile dopo aver girato sulla sedia per mezzo minuto.


A causa della perdita di equilibrio, dopo che scese dalla sedia, il mondo intero era diventato un vortice di colori. A malapena riusciva a stare in piedi, figuriamoci attraversare la “passerella”. Di solito, Volto d’Aquila addestrava dieci persone per volta, ed il peggiore veniva punito con mansioni come “pulire il gabinetto” o “diserbare il cortile”. Certe volte sceglieva un fine settimana e faceva sedere il malcapitato sulla sedia girevole per un giorno intero come metodo di disciplina.


Sfortunatamente, Good era stato uno tra questi malcapitati.


Come risultato, durante l’ora di cena era finito a vomitare nel suo dormitorio.


Non voleva provare quella sensazione per una seconda volta.


“Stop!”


Non appena Volto d’Aquila pronunciò la parola magica, la sedia smise di girare. Good lottò per alzarsi.


“Svelto! Non gingillarti! Cammina!”


Good strinse i denti e alzò la testa. Mise il piede tremante sull’asse e iniziò a camminare verso la fine della “passerella”. Dopo più di dieci giorni di allenamenti, aveva scoperto un trucco per riuscire nel compito. Aveva notato che era più propenso a perdere l’equilibrio se si guardava continuamente i piedi. Il modo migliore per attraversare la “passerella” era quello di guardare davanti e usare la memoria del corpo per controllare la sua andatura.


Infatti, i suoi piedi toccarono il terreno solido prima che lui stesso se ne rese conto.


“Ma, ma è fantastico...”


“Non ha sbagliato neanche un passo!”


“È la prima persona che ce l’ha fatta, non è vero?”


La folla alle sue spalle scoppiò in un mormorio.


Si voltò verso Volto d’Aquila. C’era un raro sorriso sul suo volto cupo e scarno. “Ben fatto. Sembra che ti non sia completamente senza speranza.”


“Ma...” fece un secondo di pausa e il suo tono si abbassò di colpo. “Fino ad oggi soltanto una persona è riuscita a passare il test e ciò significa che questo è il gruppo peggiore. La Principessa Tilly ha detto che i Cavalieri dell’Aeronautica devono essere uno su un milione. Se non volete essere dei fattorini per il resto della vostra vita, mettetevi d’impegno e allenatevi più duramente. Riprenderemo tra cinque minuti di pausa!”


Tutti si lamentarono.


“Ehi, come ci sei riuscito?” Chiese Finkin a Good mentre gli faceva l’occhiolino.


“Basta che cammini come fai normalmente quando non ti gira la testa.”


“Davvero? Come?” Si aggiunse anche Hinds. “Stai dicendo di vivere una bugia nella tua testa?”


Entrambi Finkin e Hinds avevano superato la prova iniziale e si erano aggiunti alla riserva insieme a Good. Poiché i tre erano nello stesso gruppo di addestramento, erano subito diventati ottimi amici.


“Basta che fai come ti ho detto. Dobbiamo soltanto passare.” Good diede un colpetto sulla testa di Hinds. “Probabilmente questo metodo non funziona per quelli intelligenti, ma penso che per voi funzionerà.”


“Ma riprenditi” gli rispose Finkin leggermente irritato. “Ci sei riuscito solo una volta, non vantarti troppo.”


“Vuoi scommettere? Io scommetto di riuscire ad attraversare la passerella per altre tre... no, cinque volte!”


“Se ci riesci, farò tutto il tuo bucato di questa settimana!”


“Incluse le mie mutande?”


“Um...”


“Ehi voi, basta litigare,” li interruppe Hinds. “Quello che vorrei sapere davvero è... riusciremo davvero a diventare Cavalieri dell’Aeronautica dopo questo programma di addestramento?”


Good e Finkin si zittirono subito. Questo era il dubbio principale di tutti gli apprendisti. Tutto l’addestramento che avevano ricevuto, inclusa la camminata sull’asse, il passaggio della ruota rotante e l’imparare le direzioni del vento sembravano più adatte per uno spettacolo acrobatico piuttosto che un vero addestramento militare. Inoltre, la Principessa Tilly avrebbe dovuto addestrarli di persona, ma alla fine aveva semplicemente addestrato alcuni ufficiali superiori del Primo Esercito e aveva affidato a loro il compito di formare gli apprendisti.


L’addestramento era piuttosto intenso. Durante il giorno c’era l’addestramento fisico e di notte dovevano imparare a leggere e scrivere. Anche se la Principessa Tilly aveva fatto una promessa a tutti loro, dubitavano nella credibilità delle sue parole.


Eppure nessuno osava fare domande al cupo ed inavvicinabile istruttore.


Dopo un breve silenzio. “Chi lo sa” disse Finkin con un’alzata di spalle. “Per lo meno il cibo qui è buono. Abbiamo carne tutti i giorni ed anche un pasto extra nei fine settimana.”


“Io credo... che Sua Altezza non ci abbia mentito” disse Good pensieroso. “Non ci hanno forse dato un sacco di libri? Mia sorella mi ha detto che uno di quelli si intitola qualcosa come “Manuale Operativo dell’Aeromobile”, ed è stato scritto da Sua Altezza in persona. Quando avremo imparato a leggere e scrivere, forse capiremo la ragione dietro a questi allenamenti.”


“Sei piuttosto ottimista tu eh?” Finkin gli lanciò un’occhiata.


“Se fossi stato un pessimista non sarei nemmeno sopravvissuto al viaggio fin qui.”


“Bene, il tempo è scaduto!” Proprio allora, la voce di Volto d’Aquila si alzò dal mormorio della folla. “Mettetevi in riga! Dobbiamo farlo un’altra volta, nello stesso ordine di prima!”


“Ok...” risposero tutti debolmente.


Ma accadde qualcosa di inaspettato.


La porta della sala di addestramento si spalancò ed entrò a grandi passi un uomo con l’uniforme. Sussurrò qualcosa nell’orecchio di Volto d’Aquila.


Volto d’Aquila annuì. Dopo un saluto militare, andò avanti e indietro, lanciando agli apprendisti uno sguardo freddo.


“Una buona notizia per tutti voi. L’addestramento è stato cancellato. Potete continuare la vostra pausa.”


Finkin e Hinds sospirarono sollevati, ma non Good. Aveva chiaramente visto un sorriso calcolatore attraversare il volto astuto di Volto d’Aquila. Era un sorriso che conteneva sarcasmo, beffa e persino... malizia.


“Ma non qui.” Proprio come si era aspettato. Volto d’Aquila continuò d’un fiato: “So che vi state lamentando tra i voi. Non mi sono preso la briga di darvi spiegazioni perché le vostre teste dure non avrebbero capito un bel niente. Ma siete fortunati. Ora avrete l’occasione per vedere con i vostri stessi occhi cosa significa realmente essere un Cavaliere dell’Aeronautica.”


Il vero significato di essere... un Cavaliere dell’Aeronautica?


Il cuore di Good batteva fuori controllo.


“Seguitemi.” Volto d’Aquila li esaminò lentamente e disse: “Spero che quando lo vedrete non ve la farete addosso.”


&nbsp;


<em>Aris</em>
                                


                                



