---
title: Capitolo 1071- Aliante (Parte II)
pubDate: 2025-08-07T11:37:51.058Z
tags:
    - rtw
---


&nbsp;


Dopo che salirono tutti a bordo dell’aereo, Tilly andò verso Roland e gli chiese: “Cosa c’è? Sei ancora preoccupato?”


“Si nota?” Rispose.


“Non è neanche passato un giorno eppure tutto quello che dici suona come un addio, sarebbe strano se non lo notassi.” Scrollò le spalle: “Stai dubitando delle mie capacità o delle abilità di Anna?”


Di fronte a questa difficile domanda, Roland poté soltanto sorridere amaramente.


La struttura del Gabbiano era estremamente semplice. Fatta eccezione per alcune leve operative e le rispettive superfici di controllo, era praticamente un contenitore per persone. Era essenzialmente meno complicato del modello di test e grazie alle capacità di lavorazione di Anna, era impossibile che accadesse qualche imprevisto.


Dopo la costruzione, aveva passato diverse prove di volo ed aveva persino simulato un atterraggio di emergenza. I risultati erano stati piuttosto soddisfacenti: oltre all’eccezionale capacità di Tilly nel controllo, grazie alle prove, anche Wendy aveva fatto grandi progressi. Adesso riusciva a generare flussi d’aria nei punti giusti e mantenere il velivolo sempre stabile.


Per aumentare la sicurezza di questo viaggio e garantire che tutto sia assolutamente senza falli, anche Shavi e Molly erano state incluse tra i passeggeri.


Eppure si sentiva ancora nervoso.


Era abbastanza preoccupante che metà delle streghe di Neverwinter fossero concentrate su un velivolo nuovo di zecca, e come se non bastasse, erano dirette verso le terre selvagge a cinquecento chilometri di distanza. Se non fosse stato per il fatto che avesse numerosi compiti da svolgere a Neverwinter, anche lui stesso avrebbe voluto salire a bordo del Gabbiano.


Espirò lentamente e guardò verso Tilly: “Penso che non abbia nulla a che fare con il dubitare le vostre capacità, è solo che ci sto pensando troppo. Spero solo che quando la Battaglia della Volontà finirà, tutte voi potrete vivere nella nuova era che verrà.”


I due si guardarono a vicenda per un momento. Tilly voltò la testa: “Ho capito, stavo solo scherzando... se fossi io al tuo posto, anch’io mi sentirei inquieta.”


Prima che Roland potesse reagire, lei era già salita sulla rampa.


“Allora io vado, fratello.”


***


&nbsp;


La portiera di chiuse. Una guardia si fece avanti e disse: “Vostra Maestà, fuori è tutto pronto.”


Roland fece un profondo respiro e rispose: “Iniziamo.”


“Sissignore!”


Dopo che fu dato l’ordine, una serie di azioni iniziò ad essere eseguito con ordine.


“Il limitatore è aperto!”


“Il percorso è libero!”


“A tutto il personale, allontanatevi dalla pista!”


“Apertura delle porte dell’hangar!”


Lentamente, la porta dell’hangar iniziò a scivolare verso entrambi i lati. Accecanti raggi solari filtrarono nella sala e sul suolo venne riflesso un percorso luminoso.


Le guide alzarono più in alto le loro bandierine verdi.


“Il Gabbiano può decollare!”


Nello stesso istante, il fischio a vapore risuonò in tutto l’aeroporto...


Roland percepì il vento innalzarsi.


Era una sensazione meravigliosa. Si trovava in luogo dove si supponeva che non ci sarebbe stata corrente, ma sentiva l’aria scorrergli lungo le guance.


Era sbagliato considerare il Gabbiano come un semplice aliante e confrontarlo con gli altri. Fin dall’inizio possedeva tutto quello che era costato fatica e fallimenti negli altri alianti.


Il flusso d’aria violò la concezione comune sui movimenti d’aria ed apparve precisamente dietro alle due ali. La brezza spinse l’alettone come una mano invisibile. Una forza come quella poteva sembrare insignificante, ma Roland sapeva che era il risultato voluto da Wendy. Il vento che soffiava nei dintorni era mite e delicato, ma a pochi centimetri di distanza dalle ali, era talmente forte da intralciare la mobilità delle persone.


In altre parole, la direzione e la velocità del vento nelle aree influenzate dall’abilità di Wendy erano completamente sotto al suo controllo.


Questo significava anche che il Gabbiano non aveva bisogno di fare affidamento sulle sue ali per mantenere il volo. Poteva anche eseguire manovre impossibili per gli altri alianti, come un decollo od un atterraggio quasi verticali: la velocità era necessaria soltanto per raggiungere una forza di ascensione più grande. Se poteva alzarsi direttamente, chiaramente la velocità non sarebbe più stata una cosa indispensabile.


Ovviamente, volare via in un modo così frivolo poteva sembrare un’impresa incredibile agli occhi degli esperti, ma per uno che non ne capiva molto sarebbe stato come se mancasse qualcosa.


Cosa poteva essere più scioccante del vedere un affare di svariate tonnellate fischiare sopra alle proprie teste e poi lentamente alzarsi fino a svanire tra le nuvole?


Si ricordò dell’espressione eccitata di Tilly mentre parlava di questa idea e non poté fare a meno di scuotere la testa divertito.


A quanto pare, per lei il Gabbiano era ormai un grande giocattolo e sembrava che non vedesse l’ora di mostrarlo agli altri.


***


&nbsp;


<em>Wooo... wooo...</em>


Nello stesso istante in cui il fischio risuonò, Good notò una strana scena ad un capo della pista di pietra nera: i soldati si erano rapidamente dispersi ed il portone di ferro del capannone si era aperto. Uno strano “grande uccello” grigio stava scivolando fuori lentamente. Dopo aver fatto un mezzo giro, si diresse verso la pista dove loro si trovavano.


“Ehi, l’avete visto? Cos’è quello?” Era ovvio che lui non era l’unico ad aver notato il gigante.


“Un treno? Non sembra... e non ci sono nemmeno i binari sul terreno.”


“Che sia una nuova invenzione di Sua Maestà?”


“L’invenzione che ha menzionato il Signor Volto d’Aquila?”


“Sembra che stia venendo verso di noi.”


<em>“Un momento, mi sembra di averlo visto prima d’ora!”</em> Good ragionò per un bel po’, poi un lampo gli attraversò la mente. <em>“Non ce n’è forse uno anche sulla copertina di uno dei libri distribuiti da Sua Altezza Tilly? Sembra un uccello ma non lo è, ha due lunghe ali simmetriche... a prima vista ci somiglia.”</em>


Ripensandoci per bene, i due non si somigliavano affatto. La forma ed il numero di ali era differente. Inoltre, sull’immagine di copertina poteva vedere anche il pilota e riusciva più o meno a comprendere la ragione per cui l’oggetto poteva fluttuare in aria: una struttura non molto più grande di un essere umano e dotata di grandi ali poteva essere anche vista come un aquilone ingrandito. Il Re e la Principessa avrebbero notato una differenza così evidente, però in teoria per loro avrebbe comunque avuto senso.


Ma questo oggetto che si trovava di fronte apparteneva alla classifica delle cose incomprensibili.


Usando i soldati nelle vicinanze come misura, la sua testa era molto più alta. A parte le ali, il corpo era completamente tondo ed era avvolto stretto. La pancia allungata sembrava poter contenere molte cose. A giudicare dalla sua forma, era difficile che potesse volare. Persino avanzare sul terreno poteva essere un’impresa ardua...


L’istante successivo, Good scoprì quanto ridicole erano le sue idee.


Il macchinario iniziò ad accelerare.


In men che non si dica raggiunse la velocità di un cavallo in corsa e non mostrava alcun segno di rallentamento.


Il gruppo, che inizialmente discuteva ardentemente e speculava, si zittì all’improvviso.


Tutti udirono il rumoroso boato che da lontano si avvicinava sempre di più.


“Oh cielo...” Finkin deglutì. “Ci sta per investire.”


E gran parte degli apprendisti la pensava allo stesso modo.


Razionalmente parlando, se uno stava fermo e immobile, non sarebbe stato colpito. Anche se non c’era alcuna ragione di aver paura, i corpi di tutti stavano tremando senza controllo.


Non tutti sarebbero riusciti a restare indifferenti di fronte ad una bestia gigante che avrebbe potuto trasformarli in poltiglia con un passo.


E questo coso era esattamente quel tipo di bestia gigante...


Loro non erano neppure alti quanto le sue ruote!


Mentre si avvicinava sempre di più, il vento iniziava a ululare e si poteva percepire il tremito del suolo. Si raccontava che quando i cavalieri caricavano, il suono prodotto dagli zoccoli bastava per far arrendere il nemico. Ma in confronto a questo mostro alto quanto una montagna, Good pensò che i cavalieri non erano poi chissà cosa.


Improvvisamente gli tornò in mente il ghigno freddo di Volto d’Aquila.


<em>“L’istruttore... ha già sperimentato tutto questo?”</em>


Non fece in tempo a pensare ad altro che una potente folata di vento lo colpì!


In questo breve intervallo di tempo, aveva percorso centinaia di metri di pista e superato i due gruppi di persone ai lati.


Sotto la pressione del flusso d’aria, Good non era riuscito a controllare le gambe. Si era ritrovato con le ginocchia sul terreno. Forse aveva istintivamente deciso di schivare prima ancora dell’arrivo della folata di vento.


Non si preoccupò neppure di rialzarsi, ma si voltò per guardarsi indietro.


Quello che vide lo lasciò esterrefatto!


La bestia alzò la testa, le sue zampe si separarono dal suolo, si sollevò in aria e volò verso il cielo azzurro. Il sole riflesso sulle sue ali creava dei cerchi di luce multicolore.


<em>“È questo... un Cavaliere dell’Aeronautica?”</em>


Good non poté non serrare i pugni.


Voleva davvero pilotare un mostro del genere, anche a costo di sacrificare tutto!


&nbsp;


<em>Aris</em>
                                


                                



