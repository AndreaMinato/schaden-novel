---
title: Capitolo 1074- Una Lettera Inaspettata
pubDate: 2025-08-07T11:37:51.059Z
tags:
    - rtw
---


&nbsp;


<strong> </strong>


Nella parte interna della Vecchia Città del Re, all’interno del suo teatro, Kajen Fels stava leggendo un copione.


Dopo un po’, il silenzio venne interrotto da un giro di clamorosi applausi provenienti da fuori del suo studio. Significava che una meravigliosa opera teatrale si era appena conclusa.


In quel momento, terminò la lettura del copione.


Si tolse gli occhiali e si strofinò gli occhi stanchi. Richiuse il copione e lo appoggiò sullo scaffale accanto alla sua scrivania.


Sulla prima pagina del copione c’era il titolo della storia: “La Principessa Lupo”.


La sceneggiatura del film venne messa insieme agli altri copioni da Neverwinter, inclusi quelli di “Diario di una Strega”, “Città Nuova” e “Alba”. May glieli aveva donati come regalo di addio, ma i suoi studenti li avevano considerati come una presa di giro verso di lui. Sorprendentemente, Kajen Fels, un famoso drammaturgo, aveva accettato tutti i copioni e li aveva portati nel suo stesso teatro. Li aveva messi nel luogo più conveniente sullo scaffale e ad ora li aveva già riletti tutti numerose volte.


Dal suo punto di vista, questi copioni non avevano una trama avvincente, ne’ uno stile di racconto vivido. Aveva valutato che colui che li aveva scritti doveva essere un principiante capace di scrivere soltanto in un modo diretto. Tuttavia, aveva comunque continuato a leggere queste storie poiché per il momento non aveva nient’altro da fare.


Si rese conto di non riuscire più a scrivere.


Ogni volta che sollevava la penna d’oca, gli tornavano in mente le scene che aveva visto nel film magico.


In qualche modo, quelle immagini gli entravano nella testa e occupavano i suoi pensieri, impedendogli di immaginare una rappresentazione teatrale.


Uno che aveva assaggiato il sapore del miele difficilmente sarebbe stato soddisfatto dalla dolcezza della rugiada. Ed era così che si sentiva adesso. La visione del film magico era stata un’esperienza che gli aveva aperto gli occhi. Diversamente dalle rappresentazioni teatrali, il film magico poteva mostrare delle scene più realistiche e poteva persino presentare delle immagini più ravvicinate dei personaggi al pubblico. Un’esperienza talmente strabiliante lo aveva ispirato e gli aveva infuso molte nuove idee, ma sfortunatamente, non aveva ottenuto la chance per prendere parte nella produzione di un film magico.


Ma questo fatto scoraggiante non gli aveva impedito di pensare alle nuove tecniche che aveva notato nel film magico.


Ogni qualvolta gli veniva un’idea per una storia, iniziava a chiedersi sul come l’avrebbe presentata in un film magico. Avrebbe usato immagini ravvicinate dei volti sorridenti dei personaggi per mostrare al pubblico come si sentivano al loro primo incontro. Alla separazione, avrebbe voluto mostrare uno sfondo brullo che si ampliava gradualmente. Questo genere di idee continuavano a venirgli in mente.


Ma nessuna di queste era adatta ad una rappresentazione teatrale.


Si sentiva bloccato e depresso.


Soltanto leggendo quei copioni da Neverwinter poteva dimenticarsi temporaneamente dei suoi problemi.


Tuttavia, sapeva bene che leggendoli non avrebbe risolto un bel niente.


Ma per il momento non aveva altra scelta. May si era rifiutata di divulgare i dettagli sul film magico. L’Ufficio Amministrativo non aveva risposto alla sua richiesta. Sembrava che Neverwinter lo avesse completamente buttato fuori. Fino a quando non avesse trovato un altro modo per scoprire di più sul film magico, sapeva che la sua sofferenza non sarebbe terminata.


In quel momento, la sua cameriera bussò alla porta: “Signor Fels, ci sono delle lettere per voi.”


Mentre chiudeva gli occhi, si appoggiò allo schienale della sedia e disse: “Lasciale fuori, le leggerò più tardi.”


Ogni volta che terminava uno spettacolo, i suoi studenti come Roentgen ed Egrepo venivano nel suo studio per discutere con lui delle loro prestazioni e chiedere consigli. Aveva intenzione di riposarsi un po’ prima del loro arrivo.


“Ma... c’è una lettera con il sigillo reale di Graycastle. Mi avevate detto che se fosse arrivata una lettera da Neverwinter, avrei dovuto consegnarvela imme...”


Prima che la cameriera potesse finire la sua frase, Kajen spalancò improvvisamente la porta.


“Dov’è?”


La cameriera trasalì gli consegnò un mucchio di lettere. Lui prese rapidamente quella da Neverwinter e lanciò tutte le altre alla cameriera.


Nel momento successivo, richiuse la porta in faccia alla cameriera stordita e tornò velocemente alla sua scrivania.


Aprì la lettera sigillata con la cera e la esaminò.


Con sua grande sorpresa, proveniva dal Re in persona!


<em>“Finalmente il Re è venuto a sapere che siamo andati a Neverwinter per rappresentare un’opera in onore della sua cerimonia di incoronazione?”</em>


<em>“Se potessi contattare direttamente il Re, avrei un’occasione per saperne di più sul film magico?”</em>


Emozionato al pensiero, lesse la lettera con eccitazione.


***


&nbsp;


“Quante rose hai ricevuto oggi?” Chiese Egrepo a Roentgen mentre camminavano verso lo studio di Kajen.


“Circa una dozzina, non le ho contate” rispose Roentgen con un’alzata di spalle. “Ho ricevuto molte meno rose di prima, ma non fa niente. Non è importante.”


“Haha, se i tuoi ammiratori sentissero queste parole, i loro cuori si spezzerebbero” disse Egrepo ridendo. “È inevitabile. Abbiamo un pubblico ridotto per le opere sin da quando il Re ha mandato più della metà dei nobili nelle miniere e ha fatto di Neverwinter la nuova Città del Re. Ma fino a quando questa città resterà in piedi, le cose miglioreranno gradualmente.”


“Siamo abbastanza fortunati a ricevere fiori anche in questa situazione” mormorò Bernis. “C’erano sei compagnie in città, e tre di loro sono già andate in bancarotta. Spero che i prossimi non saremo noi.”


“Quella guerra ha cambiato tutto...” sospirò Roentgen.


“Ahem, signore, dobbiamo anche guardare ai lati positivi.” Egrepo si schiarì la gola e continuò: “Ci siamo allargati velocemente dopo aver accolto i membri delle tre compagnie sciolte. Possiamo sopravvivere indipendentemente da chi è il Re. Suvvia, tenete la testa alta. Non dovete sembrare così frustrate perché il Maestro Fels ci sta aspettando.”


Pensando al maestro drammaturgo, tutti annuirono simultaneamente e si rallegrarono. Dopo l’amaro ritorno della Compagnia Kajen da Neverwinter, avevano tutti lavorato sodo per migliorare loro stessi e guadagnare onore per il loro maestro, il Signor Fels. Tutti odiavano May perché si era rifiutata di rivelare al maestro Fels come fosse stato realizzato il film magico, dicendo addirittura che fosse un’informazione riservata.


“Signor Fels.”


Egrepo aprì la porta dello studio e rimase a bocca aperta.


Notò che il Signor Fels non sembrava normale.


Si aspettava che il suo maestro li avrebbe attesi seduto comodo sulla sua sedia come al solito, ma lo vide in piedi e svogliato di fronte alla sua scrivania.


“Signor Fels, c’è qualcosa che non va?” chiese Bernis preoccupata.


“Ho ricevuto una lettera da Neverwinter. Dal Re.” Kajen prese la lettera dalla scrivania e disse loro: “Ecco, date un’occhiata.”


“Davvero... possiamo?”


“Si. Leggetela.”


Sentendo ciò, Egrepo prese la lettera.


Le persone attorno a lui si avvicinarono per leggerla.


Vedendo gli sguardi eccitati sui loro volti, Kajen sospirò. Sapeva che si sarebbero aspettati una lettera di scuse, proprio come lui stesso all’inizio. Proprio come si era aspettato, i suoi studenti erano contentissimi nel vedere la lettera del Re ed erano convinti che avesse scoperto e punito la persona che aveva impedito alla Compagnia Kajen di esibirsi durante la cerimonia di incoronazione.


Tuttavia, il contenuto della lettera era qualcosa che non si sarebbero mai immaginati.


Il Re era disposto a rispondere alle domande riguardanti al film magico. Nella lettera, gli spiegava esplicitamente che era stato fatto grazie ad uno strumento speciale in grado di registrare le immagini. Sua Maestà diceva anche che non poteva fornire questo strumento ad un’altra compagnia data la sua rarità. Stando a quanto diceva la lettera, questo strumento poteva essere creato ed utilizzato solo dalle streghe ed era fatto da alcuni materiali rari provenienti da un’antica reliquia.


<em>“Al momento, dobbiamo mobilitare tutte le risorse di tutte le regioni di Graycastle per l’imminente battaglia. Data la particolare esperienza visiva ed il grande effetto divulgativo dei film magici, che penso abbiate già visto ne ‘La Principessa Lupo’, ho deciso di dare a questi film una parte importante nella diffusione di informazioni e consapevolezza riguardo allo sforzo bellico. Mi dispiace molto che per il momento non possa usare lo strumento per riprendere altri film che non riguardino direttamente le politiche nazionali.”</em>


<em>“Per favore, state tranquilli poiché questa è solo una situazione temporanea. Dopo la guerra, quando tornerà la pace a Graycastle, i film magici diventeranno una popolare forma d’arte e un giorno tutti potranno riprendere un film. Quando arriverà quel momento, sono certo che voi e la vostra compagnia realizzerete dei film eccezionali.”</em>


Kajen poteva accettare questa spiegazione sul film magico.


Ma dopo aver letto la lettera, si sentì comunque il cuore spezzato.


Questo perché dalla lettera aveva capito che era stato il Re in persona ad aver rifiutato la l’opera che la Compagnia Kajen si era offerta di rappresentare per la cerimonia di incoronazione.


Si sentiva ferito.


Si rese conto che sin dall’inizio era stato soltanto un suo pensiero speranzoso quello di esibirsi per il Re.


Considerando che un’opera così ben preparata non era riuscita a guadagnare l’attenzione del Re, Kajen era certo che Sua Maestà stava soltanto cercando di essere gentile nel complimentare la sua compagnia nella lettera.


Si pentì di essere stato così sicuro di sé e di aver accusato May ingiustamente.


&nbsp;


<em>Aris</em>





