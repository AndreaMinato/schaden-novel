---
title: Capitolo 1080- Una nuova stazione
pubDate: 2025-08-07T11:37:51.059Z
tags:
    - rtw
---












&nbsp;"La Signorina Sylvie ha confermato che non ci sono altri demoni nelle vicinanze".






&nbsp;"Se il nemico attacca da questa distanza, abbiamo almeno cinque minuti per reagire".






&nbsp;"È più che sufficiente perché la squadra di mitragliatrici contraeree si prepari. Come giudicate la minaccia? "






&nbsp;"Non ci sono Demoni Anziani tra loro. La minaccia a Sua Altezza è quasi zero ".






&nbsp;"Se continuiamo la costruzione, la perdita maggiore potrebbe subirla il gruppo dei trasporti ferroviari. Visto che è difficile evacuare un numero così alto di operai in breve tempo. Secondo le mie stime potrebbero esserci una o due vittime".&nbsp;






&nbsp;Tutti nel posto di comando erano impegnati ad analizzare le informazioni e a discuterne tra loro. Le loro ipotesi erano state elencate alla lavagna. Quella era un'abitudine che pian piano si era diffusa tra i membri dello Staff. Quando si trovavano davanti informazioni complicate e piene di variabili, le parole scritte restavano più impresse di quelle orali.






&nbsp;"In conclusione" con una mano sul petto, Ferlin Eltek, disse a Ascia d’Acciaio, "pensiamo che sia meglio continuare a costruire piuttosto che fermarsi e difendersi. I demoni probabilmente capiranno i nostri piani, ma Sua Maestà si aspettava già che succedesse. Per quanto riguarda i quattro demoni volanti, dobbiamo solo proclamare uno stata d’allerta basso ".






&nbsp;In una parola, la conclusione a cui erano sopraggiunti grazie a tutte quelle informazioni fu “nessuna minaccia".






&nbsp;La funzione dello Stato Maggiore era quella di assistere all'analisi delle informazioni e nella consulenza, tuttavia era Ascia d’Acciaio a prendere la decisione finale. Si rese conto di essere completamente d'accordo con la loro conclusione.






Il Primo Esercito era diverso dall'antica armata di 400 anni prima. Un'unità d’élite di 5.000 soldati era enorme e sicuramente non sarebbe stata presa alla sprovvista da quattro Demoni Folli. Anche la morte di quei demoni gli sarebbero costati diversi feriti e morti tra gli operai, non sarebbero stati considerati una perdita per il piano di Sua Maestà.






&nbsp;Dopotutto, il rischio di lavorare nella Terra Barbarica era già da tempo scritto nel contratto.






&nbsp;Ascia d’Acciaio guardò Edith, che non disse nulla.






&nbsp;Al posto di comando, restare in silenzio significava approvazione.






&nbsp;"Ho capito. Ordina alla squadra di costruzione di continuare a lavorare e alla squadra di mitragliatrici antiaeree di stare in allerta. Gli altri procedano secondo la norma" quando Ascia d’Acciaio fu pronto a dare ordini al tenente, Edith disse improvvisamente, non a lui, ma a Agatha e Phyllis.






&nbsp;"Avete un modo per schiacciare direttamente quelle mosche?"






&nbsp;"Vuoi che ... prendiamo l'iniziativa per attaccare?" Agatha si accigliò.






&nbsp;"Esatto. Penso comunque che non sia giusto lasciare che ci spiino" annuì la Perla della Regione Settentrionale. "Per quanto ne so, le due ragazzine che sanno volare hanno un'abilità di combattimento eccellente, no? Con l'assistenza della Signora dell’Alba, probabilmente possono uccidere tutti i demoni. Questo va oltre le capacità della Primo Esercito. Solo voi potete farlo".






&nbsp;"Beh ..." Agatha disse esitante: "In teoria, l’unico pericolo non sono i due demoni. Infatti, se i demoni lanciano lance, difficilmente possono schivare a breve distanza. Anche se Andrea dovesse abbattere un demone, ne resterebbero comunque tre... "






Gradualmente smise di parlare, scoprendo ciò che aveva detto non così convincente.






&nbsp;Dal momento che era una guerra, il rischio era inevitabile, senza considerare il fatto che quella guerra era così importante da determinare il futuro dell'umanità. Per avere la possibilità di sopravvivere, migliaia di streghe avevano combattuto ed erano state uccise dai demoni. Fulmine non doveva ricevere un trattamento speciale.






&nbsp;In effetti, aveva notato qualcosa di strano in Fulmine da quando erano arrivate nelle Pianure fertili. Sebbene Fulmine cercasse di nasconderlo, Agatha, che aveva vissuto la Battaglia della Volontà Divina, conosceva lo stato di confusione dopo aver incontrato un nemico potente al di là di ogni immaginazione. La forza del nemico la sopraffaceva e la faceva sentire impotente. Anche molte streghe dell'Esercito Beato che erano state sul campo di battaglia per molte volte non potevano liberarsene e dovevano usare la medicina o le loro abilità magiche per curare o aspettare di riprendersi a poco a poco da sole.






&nbsp;Finché riuscivano a sconfiggere i demoni, Agatha non si preoccupava del rischio. Era disposta a partecipare a piani estremamente pericolosi se fossero stati abbastanza utili. Credeva che le altre sopravvissute di Taqila avrebbero fatto la stessa scelta.






&nbsp;Tuttavia, Fulmine era diversa. Costringerla a battersi con dei demoni in quello stato non era diverso dal mandarla a morte.






&nbsp;Agatha non temeva rischi ma non poteva spingere gli altri nell'abisso, in particolare i suoi compagni e le sue sorelle.






&nbsp;Dopo essersi svegliata di nuovo a Neverwinter, si era resa conto di essere stata molto cambiata da quelle streghe.






&nbsp;"Beh ..." Edith alzò le sopracciglia ma non insistette "Che ne dici di fare scappare i demoni? Possono nascondersi usando l'Arca Magica. Quindi la Signora dell’Alba può provare a trovare un'opportunità per sparare ai demoni. Anche se ne prendesse solo uno, è meglio di niente. Penso che sia meglio che permettere ai demoni di spiarci ".






&nbsp;Agatha guardò Ascia d’Acciaio e disse: "Nessun problema. Informerò la Squadra Speciale "






&nbsp;...






&nbsp;Nei giorni seguenti, si formò una strana "chimica" tra i demoni e il Primo Esercito.






&nbsp;Quasi ogni giorno un gruppo di Bestie diaboliche si aggirava nei pressi della linea di difesa esterna, e talvolta apparivano due o tre. Venivano da diverse direzioni. Tuttavia, fintanto che erano all'interno del campo visivo di Sylvie, le loro azioni venivano monitorate da lei con estrema precisione. Il Primo Esercito sapeva dove si trovavano ancora prima che entrassero nel raggio visivo di un occhio nudo.






&nbsp;Dato che probabilmente i demoni non erano riusciti a trovare un'opportunità per lanciare un attacco, non aveva fatto altro che volare nei paraggi.






&nbsp;All'inizio, i demoni avevano causato un certo caos tra la squadra di costruzione. Diversi giorni dopo, le persone si erano abituate e restarono concertate nel loro lavoro anche quando apparvero i demoni. Dopotutto, la "potenziale minaccia" era lontana da loro mentre i salari erano più attraenti.






&nbsp;L'unica "parte disarmonica" era causata da Andrea.






&nbsp;Ogni volta che sparava a un demone e questo cadeva, la folla scoppiava in forti urla.






&nbsp;Era completamente imprevedibile. A volte non accadeva nulla per un giorno, a volte venivano abbattuti due o tre demoni.






&nbsp;La maggior parte delle persone non conosceva l'esistenza della Squadra Speciale, ma si resero conto che l'esercito stava prendendo delle controazioni.






&nbsp;I lavoratori avevano persino iniziato un nuovo tipo di gioco d'azzardo.






&nbsp;Ossia indovinare il fato dei demoni.






&nbsp;Indovinavano quanti demoni sarebbero comparsi e quanti se ne sarebbero andati. Durante i momenti di pausa quel gioco era diventato popolare.






&nbsp;Mentre la costruzione procedeva senza intoppi, il Primo Esercito avanzò presto fino alla seconda sezione della ferrovia.






&nbsp;Secondo la strategia di battaglia, la linea ferroviaria che non era protetta dalla Foresta delle Ombre avrebbe dovuto avere una stazione ogni 50 chilometri. Il fortino costruito in cemento e acciaio poteva essere utile a un piccolo numero di soldati del Primo Esercito per difendersi più volte dai demoni. Nel frattempo, l'unità d'avanguardia poteva coordinarsi con le truppe già stazionate e la logistica sarebbe stata anche più conveniente.






&nbsp;L'area tra le stazioni sarebbe stata protetta dal treno blindato che viaggiava sulla ferrovia. Anche se i demoni avessero distrutto parte delle rotaie, non sarebbe stato difficile ripararle.






&nbsp;Con quelle stazioni, sarebbe stato impossibile che i demoni distruggessero il "fiume oscuro" in breve tempo. Le stazioni erano come chiodi che avrebbero aiutato il Primo Esercito a mettere radici in quella terra fertile.






&nbsp;Quello che dovevano fare adesso era piantare il secondo chiodo: "La torretta No.1".






<em>Thea</em>


                                


                                



