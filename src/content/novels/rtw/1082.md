---
title: Capitolo 1082- Battaglia nelle Tenebre
pubDate: 2025-08-07T11:37:51.060Z
tags:
    - rtw
---












<em>“Cos'è appena successo?”</em>






Fulmine si sentiva nauseante. Tornando nel presente, si ritrovò circondata da numerosi lunghi aghi neri spessi quanto un dito. Questi cristalli opachi erano atterrati nelle vicinanze della ferrovia; puntavano verso il basso e tremolavano come spade nere.






Poi, qualche altra esplosione all’accampamento ruppe il silenzio della notte.






“Questo... è un attacco!”






Il nemico aveva inviato i Demoni Ragno per attaccare la spedizione!






Nel momento in cui Fulmine realizzò quello che stava accadendo, il nemico aveva iniziato il secondo attacco. Stavolta però, il rumore non proveniva dal cielo, ma viaggiava attraverso il terreno tremante sottostante. Era assordante, come se degli enormi oggetti venissero schiacciati nella terra.






“Oh no...” Lorgar mormorò. “Ecco dove sono i Cannoni Longsong.”






I demoni avevano individuato l’accampamento prima di attaccare i cannoni. Potevano davvero fare una cosa del genere in una notte così buia?






“Perché l’allarme non ha ancora suonato?”






“Devo svegliare tutti!” Gridò Fulmine. Dato che quando era sgattaiolata fuori non si era portata con sé la tuta di volo né il sigillo, doveva volare indietro verso l’accampamento sfidando gli attacchi. Pensando a ciò, Fulmine strinse forte il braccio di Lorgar, nel tentativo di risollevarla in piedi.






“Tu...” Fulmine si voltò. Con orrore, vide un lungo ago infilzato nella gamba di Lorgar che la teneva inchiodata nel terreno. Il sangue sgorgava abbondante dalla sua ferita, inzuppandole i pantaloni.






Fulmine si sentì soffocare.






Per colpa sua Lorgar si era ferita...






“Non essere stupida...” disse Lorgar sorridendo. “L’ago mi avrebbe colpito in ogni caso. Probabilmente le mie condizioni sarebbero state peggiori se non ti avessi incontrata e per fortuna non c’è sangue di demone su questi aghi di pietra. È soltanto un graffio.”






<em>“Quale graffio! Il tuo osso è spezzato”</em> pensò Fulmine tra sé e sé. Dalla quantità di sangue, l’ago doveva aver raggiunto i suoi vasi sanguigni principali. Se fosse così, dovevano agire con molta attenzione. Ma dove poteva trovare Nana ora? Se i Demoni Folli fossero tornati, Lorgar sarebbe stata un bersaglio facile, completamente vulnerabile e indifesa!






Una moltitudine di pensieri vorticavano rapidamente nella testa di Fulmine, eppure non riusciva a trovare alcuna soluzione.






“Guarda” disse Lorgar debolmente mentre poggiava la mano sulla spalla di Fulmine. “Devi raggiungere quella grande macchina sulla ferrovia...”






“Intendi il ‘Fiume Nero’?” Chiese Fulmine sorpresa. “Ma...”






“Ormai tutti dovrebbero aver sentito il bombardamento” disse la Ragazza Lupo dolorante. “Il problema sta nel come lo dobbiamo gestire. Se la mia ipotesi è corretta, almeno metà dei nemici verranno per i Cannoni Longsong. Mi sembra anche che usino altre armi oltre agli aghi di pietra. Non so cosa stia accadendo laggiù ma... se i demoni dovessero ottenere quello che vogliono, noi perderemo l’unica arma in grado di sconfiggerli. Conosci le conseguenze, no?”






Se fosse accaduto, i Demoni Ragno sarebbero stati in grado di far piovere aghi neri senza scrupoli sull’accampamento e spezzare l’intera linea difensiva.






Fulmine annuì.






“Aaagrh... allora sbrigati...” esortò Lorgar spingendo dietro Fulmine. “Anche se questo è il primo posto ad essere stato attaccato, è anche il più sicuro. Inoltre, non sono io il loro bersaglio... guarda laggiù...”






Fulmine guardò verso la direzione a cui puntava Lorgar e vide la torre di guardia in legno alla fine della ferrovia che veniva tagliata a metà e divorata dall’oscurità.






“Ora scappa! Verso il ‘Fiume Nero’...” La Ragazza Lupo gridò a pieni polmoni. “Soltanto tu puoi farlo!”






Aveva ragione. Tra il fronte e la Stazione Numero Zero, volare era il modo più veloce per mandare un messaggio al treno corazzato.






Fulmine strinse i pugni. Lanciò un ultimo sguardo a Lorgar prima di voltarsi riluttante. In un batter d’occhio, si alzò in volo diretta verso l’accampamento.






Alcuni suoni di spari raggiunsero le sue orecchie.






Proprio come Lorgar aveva predetto, l’intero accampamento si era svegliato. Anche se i soldati non sapevano da dove provenisse il nemico, balzarono in piedi e si armarono per l’imminente battaglia.






Così fecero anche le streghe.






Le Streghe della Punizione Divina erano sempre le prime ad essere pronte. Avevano il sonno leggero e si tenevano le armature anche quando dormivano. Quando Fulmine si precipitò nella sua stanza, trovò Maggie ansiosa che andava avanti e indietro agitata.






“Dove sei stata, gruu?” chiese Maggie lanciandosi in un abbraccio che per poco non stese Fulmine. “Perché non mi hai detto che saresti uscita per una passeggiata, gruu?”






“Mi dispiace, ma ora devo andare al ‘Fiume Nero’. Ti racconterò i dettagli più tardi” disse Fulmine sentendo un’ondata di colpevolezza. Aveva pensato che una persona senza tatto come Maggie non avrebbe mai capito che cosa fosse la paura. Ma si era sbagliata. Maggie poteva non sentirsi spaventata, ma si preoccupava per la sua amica.






“Verrò con te, gruu.”






“No, qui hanno bisogno di te” disse Fulmine, anche se dentro di sé avrebbe davvero voluto che Maggie la accompagnasse. “Sylvie ha bisogno di te per controllare l’accampamento. Più persone tengono d’occhio i demoni e meglio è!”






<em>“Forza! Non posso mettere i bastoni tra le ruote a tutti”</em> pensò Fulmine.






“Poi, vorrei che prima tu facessi una cosa per me” aggiunse Fulmine mentre si metteva la tuta da volo il più rapidamente possible. Partendo dalla fronte, accarezzò i lunghi capelli di Maggie e tenne la sua faccia con entrambe le mani: “Per favore, promettimi che riuscirai a completare questa missione. È il compito più importante per il Gruppo di Esplorazione.”






“Gruu?” Chiese Maggie sbattendo le palpebre.






“Trova Nana e portala alla fine della ferrovia. Lorgar è gravemente ferita e si trova lì. Assicurati di riportarla indietro, ok?”






Maggie chinò la testa con fermezza: “”Gruu!






“Affido a te questo compito.” Disse Fulmine poggiando gentilmente la fronte su quella di Maggie. Poi volò fuori dalla stanza.






Mentre saliva, notò la ragione per cui l’allarme non era suonato.






Le cinque torri di guardia nella cerchia esterna della linea difensiva erano tutte andate. A quanto pareva, erano state distrutte durante il primo attacco. Quelle torri di guardia avrebbero dovuto essere roccaforti dotate di fortini di cemento. Ma dato che avevano appena iniziato la costruzione della Stazione Numero Zero, non avevano ancora messo i fili sul lato esterno delle trincee, figurarsi un set completo di fortificazioni.






Ma quello che sgomentava Fulmine era che gli spari provenivano dalla cerchia interna dell’accampamento, il che significava che i soldati stavano lottando contro qualcuno. Ciononostante, finora non aveva visto segni che indicassero la rottura della linea difensiva. Anche se i nemici stavano attaccando l’accampamento, parevano ancora piuttosto lontani. Quindi contro chi stavano lottando i soldati?






Iniziò a comprendere l’importanza del suo ruolo.






<em>“Sì, sono una codarda.”</em>






<em>“Sì, ho perso contro il Demone Anziano.”</em>






<em>“Ma c’è ancora qualcosa che so fare...”</em>






<em>“E cioè volare!”</em>






<em>“Ammetto di avere paura.”</em>






<em>“Se non guardo verso il nord, andrà tutto apposto.”</em>






<em>“Non devo nemmeno affrontare i demoni normali.”</em>






<em>“Devo solo volare diritta verso la ferrovia. Non ci sono più scuse per essere timida!”</em>






Fulmine accelerò verso la foresta del “Fiume Nero”.






<em>“Più veloce, ancora un po’ più veloce!”</em>






Continuando a sforzarsi, sentì lentamente i poteri che tornavano. Quando superò la sua paura, il mondo attorno a lei divenne silenzioso.






Per la prima volta dopo tanto tempo dopo il risveglio, Fulmine entrò di nuovo nel Regno del Silenzio.






<em>Aris</em>


                                


                                



