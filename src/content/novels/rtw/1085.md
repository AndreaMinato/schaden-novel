---
title: Capitolo 1085- Attacco e Difesa
pubDate: 2025-08-07T11:37:51.060Z
tags:
    - rtw
---












"Potresti farlo andare un po' più veloce?" Fulmine si librò accanto al conducente, molto tentata di spingere il treno in avanti da sola. Tuttavia, sapeva che persino Maggie non poteva muovere una macchina così colossale a mani nude. "Potresti mettere più carboni nella caldaia?"






"Ahah, la caldaia scoppierebbe a causa dell’alta pressione dell'aria, ragazzina!" disse il conducente, un uomo anziano dai capelli argentati che sembrava più un vicino di casa dal cuore gentile che un soldato. "Non preoccuparti. Non è così facile battere il Primo Esercito, anche per i Demoni dall'Inferno." Urlò di nuovo sovrastando il rumore sordo del treno.






Fulmine increspò le labbra e tacque.






Anche se il treno correva a grande velocità, Fulmine era lo stesso piuttosto ansiosa. Non le ci era voluto molto tempo per trovare il "Fiume Nero", poiché il treno era, dopo tutto, troppo grande per sfuggire alla vista. In realtà aveva colto tutti di sorpresa sul treno quando era entrata. A parte questo, tutto era andato come previsto. Come membro dell’Unione delle Streghe, aveva facilmente convinto il conducente, che aveva quindi ordinato al suo equipaggio di fare inversione di marcia.






Eppure, questo non l’aveva affatto tranquillizzata.






Dopo che il treno aveva fatto marcia indietro e si era diretto in direzione della Torre della Stazione N.1, Fulmine era riuscita finalmente a trovare Sylvie. Il messaggio di Sylvie le aveva dato una sensazione di peso nello stomaco: i Demoni avevano colto di sorpresa il Primo Esercito e la loro forza principale si stava ora affrettando verso l'accampamento da due direzioni diverse. Se il Primo Esercito non avesse ottenuto il supporto dell'artiglieria in tempi brevi, la situazione sarebbe stata abbastanza precaria.






Dopo aver ricevuto la notizia, Fulmine non poteva più sentirsi ottimista come il vecchio conducente.






L'unica cosa positiva era che Maggie aveva localizzato con successo Lorgar, che era ferita. Quest'ultima era ora fuori pericolo dopo aver ricevuto le cure di Nana.






"È rumoroso e ventoso là fuori. Non vuoi entrare? Non mi piace urlare tutto il tempo," disse il conducente mentre faceva una profonda tirata dalla sua pipa. Si appoggiò alla finestra e disse: "È traballante ma almeno fa caldo qui. La caldaia funziona molto meglio di un camino!"






"No... grazie", Fulmine declinò l'offerta mentre lanciava un'occhiata al cruscotto traballante. Scosse la testa e disse: "Sto bene."






Il conducente aveva ragione. Era davvero la velocità massima a cui il "Fiume Nero" potesse andare.






Se il treno avesse corso un po' più veloce di così, sarebbe sicuramente crollato, anche se la caldaia poteva gestire una velocità così folle.






"So che sei ancora preoccupata per l'accampamento. Hai qualche familiare o amico lì?"






"Sì" rispose Fulmine con uno sguardo apprensivo.






"Anch'io" disse il conducente mentre si accarezzava la barba. "Ne ho due in realtà!"






"Oh?" Fulmine fu un po' sorpresa. Non aveva pensato a questo, poiché il conducente non sembrava affatto preoccupato.






"Ero un minatore e avevo quattro figli. Il primo è morto di freddo, e gli altri tre vivono grazie all'arrivo del Re Wimbledon", spiegò il vecchio sorridendo. "I miei due figli erano fragili e deboli come topi. Tuttavia, dopo essersi arruolati nell'esercito, sono cambiati molto. Ecco perché ho fiducia nel Primo Esercito. Un esercito con persone del genere non verrebbe sconfitto così facilmente."






Fulmine dubitava della credibilità delle sue parole, ma chiese: "E l'altro?"






"È proprio su questo treno" disse il conducente mentre tamburellava le dita sulla pipa. “È la guardia che ti ha trovata mentre ti avvicinavi al treno all’inizio."






Il vecchio fece una pausa di un secondo e poi proseguì, sembrando abbastanza orgoglioso di sé stesso, "Sua Maestà ha portato tanti cambiamenti in questa città, e volevo fare qualcosa per Lui in cambio. Era abbastanza noioso rimanere nella miniera tutto il giorno, a dire il vero. Ho pensato che sarebbe stato molto più divertente viaggiare. Quando Sua Maestà è venuto per assumere gli operatori dei motori delle macchine per far funzionare il treno, ho fatto domanda per la posizione di conducente. Con un colpo di fortuna, ho ottenuto il lavoro."






Fulmine contrasse le labbra e stava per dire qualcosa quando improvvisamente il telefono sul pannello di controllo squillò.






"Padre, ho appena visto la Torre della Stazione N.1! C'è uno scontro in corso e riesco a vedere fiamme e sfarfallii di luce!" La voce dall'altra parte della linea era così forte che persino Fulmine poteva sentirla chiaramente fuori dalla finestra.






"Quante volte ti devo dire di non chiamarmi padre nell'esercito?" il vecchio urlò al telefono. "Tieni d'occhio il fronte. Suonerò l'allarme e dirò loro che stanno arrivando i rinforzi!"






Quindi si tirò i baffi e disse a Fulmine: "Vedi? Non possono essere sconfitti così facilmente, no?" Quindi, il vecchio conducente si voltò, tirò la corda dietro di lui e gridò: "Andiamo, ragazzi!"






"Woooooo"






Circa sette minuti dopo, con un profondo gemito, il "Fiume Nero" rallentò e si unì alla battaglia dopo un lungo fischio acuto.






Gli aghi di pietre si fecero a pezzi mentre urtavano contro la ferrovia. Quando la pietra nera e l'acciaio si scontrarono, un getto di scintille sprizzò dalla locomotiva nera.






Diversi Demoni si avvicinarono alla ferrovia, tentando di fermare l'avanzata della gigante bestia d'acciaio, credendo di poter fermare il treno in movimento a mani nude. Tutti, di conseguenza, furono risucchiati sotto il treno e schiacciati, diventando poltiglia.






Nessuna creatura vivente poteva fermare un treno, non importa quanto lentamente sembrasse andare.






Nel frattempo, le mitragliatrici nella parte anteriore e posteriore del treno blindato iniziarono a crivellare l'area. Presi dal fuoco incrociato, i Demoni non ebbero il tempo di rifugiarsi. Le loro lance d’ossa erano praticamente inefficaci sul "Fiume Nero."






Fulmine, invece, era volata sulla torretta.






"Sylvie, dov’è il nostro obiettivo?"






"Proprio davanti a te a circa 3.300 metri di distanza," rispose Sylvie, che evidentemente aveva notato il treno. Contemporaneamente, disse i parametri di sparo. "Il campo è libero. Pronti per fare fuoco!"






Gli artiglieri iniziarono ad agire non appena il treno si fermò completamente.






...






Sylvie ora poteva vedere che la forza principale del nemico stava entrando nel loro raggio di tiro.






Questa volta c'erano circa 5000 Demoni, molto meno di quando avevano combattuto sul Versante Settentrionale. Come dei banditi casuali, la formazione dei Demoni erano piuttosto vaga. Il Primo Esercito prevalse quindi praticamente sull'intero campo di battaglia, rendendo l'intera situazione un po' strana e raccapricciante.






Poco più avanti, la visione della Vista Magica si distorse.






Un'oscurità impenetrabile si alzò dal suolo, bloccando la visuale della Vista Magica. Tuttavia, era diverso da un'interferenza di una Pietra Divina della Vendetta. Un'area anti-magia generata da una Pietra Divina sarebbe stata un blocco netto, mentre la visione nera che avevano davanti in quel momento era più simile a qualcos'altro... come a un essere vivente.






Era arrivato all'improvviso, perché non c'era stato nulla solo un secondo prima.






I lunghi aghi che precipitavano verso il campo e i pilastri di pietra provenivano tutti da quel manto nero.






Questa era la battaglia più dura e intensa che Sylvie avesse mai vissuto. L'intera battaglia, dall'imboscata all'attacco, le diede una brutta sensazione. Non riusciva a vedere chiaramente e sembrava che tutto ciò che i Demoni avevano fatto finora fosse stato prenderla di mira.






Non ebbe il tempo di pensare a come il nemico si fosse avvicinato così tanto all'accampamento inosservato. La sua attenzione era esclusivamente sul "Fiume Nero."






Dato che non conosceva l'esatta posizione dei Demoni, dovette apportare modifiche in base ai punti di atterraggio dei proiettili.






Dopo aver atteso a lungo in ansia, il "Fiume Nero" finalmente produsse il suo primo fragoroso ruggito. Fiamme roventi illuminavano l'accampamento e la luce del fuoco si rifletteva sul treno scintillante!






La palla di cannone viaggiò ancora più velocemente del suono.






Penetrò nell'aria densa, tessendo attraverso l'oscurità mentre l'aria si increspava dietro di essa.






<em>Arya</em>


                                


                                



