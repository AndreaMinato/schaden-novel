---
title: Capitolo 1088- Solo un Inizio
pubDate: 2025-08-07T11:37:51.060Z
tags:
    - rtw
---




















“Signorina Edith...” le ricordò Ferlin a bassa voce: “Abbiamo perso oltre duecento persone. Di quale grande vittoria parlate?”






“Soltanto poco più di duecento” aggiunse la Perla della Regione Settentrionale. “Che dici dei demoni? Cinquanta di loro si sono intrufolati nell’accampamento, incluso un Demone Anziano, e sono gli unici responsabili di tutte le morti del Primo Esercito. Cinquanta contro duecento. A prima vista potrebbe sembrare che abbiamo subito noi una grande perdita, ma sulla linea difensiva ci sono come minimo duemila casualità tra i nemici, senza contare che questa è solo una stima vaga. Inoltre, numerosi demoni sono stati fatti a pezzi nel tentativo di fuga. Ci vorranno giorni prima di stimare il numero esatto, non ho forse ragione, Signorina Sylvie?”






“Ehm...” Sylvie disse esitante: “I corpi dei demoni visti con la Vista Magica sono più o meno questi.”






“Signora Agatha, suppongo che nei quattrocento anni passati non abbiate mai condotto una singola guerra e non siete mai scesi personalmente in campo, non è così?” chiese Edith voltandosi verso la Strega del Ghiaccio.






Agatha aggrottò le sopracciglia: “Durante la Battaglia della Volontà Divina, era obbligatorio che le tutte streghe dell’Unione imparassero a combattere contro i demoni. Anche se ero una ricercatrice della Società di Ricerca, mi sono scontrata contro di loro durante l’esplorazione di alcune rovine...”






“Sto parlando di guerra” scattò Edith sporgendosi in avanti con sguardo impellente.






“Edith...” Ascia d’Acciaio tentò di fermarla.






“Perché?” Chiese improvvisamente Anna. Il suo intervento riportò tutti nel presente. “Perché le stai facendo questa domanda? Per quanto ne so, eri solo un comandante della Regione Settentrionale e non hai vissuto chissà quale grande battaglia.”






Questa era una domanda particolarmente spinosa che avrebbe facilmente aumentato la furia di Edith se l’avesse posta qualcun altro. Ma Anna l’aveva posta in una maniera così gentile e dignitosa che nessuno se ne sentì minacciato.






Forse era l’effetto dello sguardo serio e innocente nei suoi occhi azzurri.






Edith si ricompose. Si mise una mano sul petto e rispose con calma: “Avete ragione. Io non ho esperienze di guerra, ma qui c’è qualcun’altra che le ha vissute...” si interruppe per un momento. “Dal suo sguardo, ho capito subito l’esito di questa battaglia.”






Lei?






Le persone nella stanza guardarono verso la direzione indicata da Edith e videro dall’altro lato del lungo tavolo la rappresentante di Taqila, Phyllis, seduta e incantata, con una tazza di tè in mano e le labbra arricciate in un sorriso. Ogni tanto, sorseggiava il tè come se stesse assaporando una bevanda deliziosa. Non era un comportamento normale per una strega di Taqila. Dato che avevano perso il senso del gusto, per loro il cibo era semplicemente una necessità basilare per sopravvivere, perciò era impossibile che mostrassero un’espressione di goduria come quella.






Tutti si accorsero che nonostante la feroce discussione, Phyllis non stava facendo minimamente caso alla riunione. Anche se in quel momento avevano tutti lo sguardo su di lei, la sua mente pareva trovarsi altrove.






Soltanto quando Wendy le diede un colpetto sulla schiena Phyllis ritornò in sé.






“Oh, quindi dove eravamo arrivati?” Chiese la Strega della Punizione Divina con un colpo di tosse. “Stavo pensando ad una cosa molto importante e non ho seguito la vostra discussione. Dunque, Vostra Altezza avete domande per me?”






“...” Ci fu un silenzio imbarazzante.






Stava chiaramente sognando ad occhi aperti, ma aveva sfrontatamente trasformato la sua carenza di attenzione nella misera bugia di star pensando a fatti seri. Sotto certi punti di vista, una strega antica che aveva vissuto per quattrocento anni non era molto diversa da un comune mortale.






“Pfff!”






Qualcuno ridacchiò, seguì una risata generale. La tensione nella stanza si dissipò immediatamente.






“Sembra che non debba ripetere la mia domanda” disse Anna scuotendo la testa divertita.






Edith si alzò, lanciò uno sguardo verso tutti e disse: “I demoni hanno subito una grande perdita. Sono fuggiti, ma noi siamo rimasti. Non ci sono danni alla Torre della Stazione Numero 1, quindi da dove arriva il discorso di sconfitta? Sua Maestà una volta mi disse che una sconfitta significa un fallimento nel raggiungere uno scopo predeterminato. E mi sembra che siano i demoni quelli che non hanno ottenuto quello che volevano. Oserei addirittura dire che il comandante dei demoni ha fatto un enorme errore.”






“Un... errore?” Erano tutti sorpresi per la conclusione di Edith. A loro non sembrava affatto che l’attacco a sorpresa della notte scorsa fosse stato un fallimento. Era stato ben pianificato ed eseguito con successo. Tralasciando il loro preciso giudizio sul potere magico, poiché le numerose guerre del millennio passato si erano basate appunto sulla magia; la loro rapida ed effettiva reazione alle armi da fuoco indicava una impressionante abilità di apprendimento. Poichè prima dello scoppio della guerra sul Versante Settentrionale, non c’erano stati veri scontri tra gli umani e i demoni.






Anche se nessuno ne faceva parola, i demoni avevano fatto nascere un certo timore nel cuore di ognuno: tutto questo era diverso dalla loro immaginazione. Anche se una volta essi avevano sradicato la razza umana dalle Pianure Fertili e distrutto l’Impero delle Streghe, tutto questo faceva parte della storia. Ed il passato era qualcosa che veniva distorto e dimenticato con lo scorrere del tempo, non qualcosa che le persone potessero sperimentare.






Soltanto con lo scoppiare di questa guerra, le persone intravidero di sfuggita quella parte di storia misteriosa sepolta nel passato.






Si resero conto che i demoni erano molto più forti delle bestie demoniache che popolavano le Terre Barbariche.






Oltre ai loro poteri magici e all’incredibile forza fisica, i demoni avevano anche un’elevata intelligenza.






E gli esseri umani... potevano addirittura essere inferiori a loro.






Nel momento in cui ogni genere di scusa era divenuta vana e quando l’intelligenza umana era stata messa in dubbio, lo shock subito era stato indescrivibile.






A seguire, gli uomini avevano iniziato a dubitare di se stessi, lasciando pochi a pensare al problema rappresentato dai demoni. Ed era per questo che, udendo le parole di Edith, erano tutti rimasti sorpresi.






“Quindi quale è stato il loro errore?” Chiese subito Anna.






“Sono stati troppo presuntuosi, Vostra Altezza” rispose Edith decisa. “Prima hanno messo in agitazione l’accampamento, poi hanno conquistato il campo dell’artiglieria ed infine hanno condotto direttamente l’esercito. Se si fossero trovati ad affrontare una cavalleria o un esercito della vecchia scuola, avrebbero sicuramente vinto. Ma il Primo Esercito non è un esercito comune. I demoni hanno solo visto il cambio delle nostre armi, hanno sottovalutato i nostri soldati. Questo è stato il loro più grande errore!”






Si raddrizzarono tutti per ascoltare il suo discorso.






“Hanno inviato circa cinquanta demoni durante tutta l’operazione. Questo indica che non sarebbe stato facile per loro portare avanti questo piano. Avrebbero dovuto sfruttarlo al meglio, ma cosa hanno realmente fatto? Hanno mandato i cinquanta demoni in varie aree, incluse le caserme, le trincee e il campo dell’artiglieria.” La Perla della Regione Settentrionale parlava eloquentemente. “Il comandante dei demoni non è di certo uno stupido. È chiaro che crede che una decina di demoni siano sufficienti per distruggerci. Non è un po’ troppo arrogante da parte loro?”






In un certo senso, Anna comprendeva l’implicazione dietro alle parole di Edith. Strinse i pugni e disse lentamente: “Se non avessero fatto questo errore... se ci avessero trattati come pari...”






“Allora non avrebbero mai pensato che solo cinquanta demoni sarebbero stati sufficienti per sconfiggerci. Al contrario, avrebbero ucciso più soldati possibile” aggiunse Edith &nbsp;annuendo “Immaginate se tutti i demoni avessero immediatamente attaccato le caserme, incluso il Demone Anziano, mentre il loro esercito aspettava nelle retrovie, che cosa sarebbe accaduto dopo l’attacco a sorpresa dei Demoni Ragno?”






Anna percepì un brivido corrergli lungo la spina dorsale.






La ragione per cui avevano perso solo duecento persone era perché i cinquanta demoni si erano sparpagliati nell’accampamento. In questo modo avevano dato un po’ di tempo ai rinforzi per contrattaccare. Se fin dal principio i demoni avessero pianificato di massacrare tutte le caserme sacrificando il Demone Anziano, il Primo Esercito avrebbe sicuramente sofferto una perdita molto più grande...






“Una perdita di cinquecento? Mille... o duemila? Naturalmente, prima o poi sarebbero comunque stati annientati e avremmo protetto la Torre della Stazione Numero 1. Ma in quel caso, sarebbe stato difficile dire di aver vinto o perso” disse Edith aprendo le mani. “Sfortunatamente, i demoni sono troppo arroganti e hanno perso questa opportunità. Invece il Primo Esercito ha imparato molto da questa operazione. Ad esempio, ora dovrebbero sapere che le caserme devono essere costruite nel sottosuolo, il tetto non solo deve poter bloccare gli aghi di pietra nera, ma anche i colpi di mitragliatrici e mortai. Se i nostri nemici non avessero fatto un errore del genere, questa lezione ci sarebbe costata molto di più, non è forse così?” Edith fece un secondo di pausa, poi continuò: “In ogni caso, compagni, questo è solo l’inizio.”






<em>Aris</em>


                                


                                



