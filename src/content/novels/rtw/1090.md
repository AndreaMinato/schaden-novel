---
title: Capitolo 1090- Un Visitatore Inaspettato
pubDate: 2025-08-07T11:37:51.060Z
tags:
    - rtw
---












Città della Spina, ai piedi della Montagna della Gabbia nel Regno dell’Alba.






Un convoglio attraversò la città e si fermò di fronte alla dimora del Signore.






“Ed eccoci arrivati. Scendete, tutti! Svelti!” Un uomo che pareva essere il responsabile del convoglio stava brandendo una frusta e gridava: “Comportatevi bene se volete restare vivi. Rispondete a tutte le domande che vi farà il Signore, avete capito?”






La maggior parte dei passeggeri che scendeva dalle carrozze erano pallidi e malridotti. Erano legati l’un l’altro da una corda sui polsi. Si trattavano senza dubbio di schiavi, schiavi del rango peggiore.






Recentemente, il traffico degli schiavi in Città della Spina era aumentato. L’arrivo della squadra esplorativa di Graycastle, così come di numerose carovane e delegazioni emissarie inviate dai vari Signori avevano gradualmente riempito di esuberanza e vivacità questa silenziosa città. Questi nuovi visitatori prendevano dimora in un albergo oppure piantavano una tenda o una baracca al di fuori della città. In un mese soltanto, questa remota città si era espansa molto.






“Signor Marl, che ne pensate di queste persone?” Uno dei recenti visitatori della città, Forint Sheffield di Città di Maplesong chiese, tutto sorridente, a Marl Tokat, rappresentante dei nobili di Città del Bagliore. I suoi occhi erano fissi su Marl e si strofinava le mani senza sosta. “Sono persone in ottima salute, senza disabilità. Sono le scelte migliori dalla prigione. Anche se possono sembrare fragili, hanno tutti dei caratteri feroci. Sarà sufficiente sfamarli e faranno per voi tutto quello che vorrete.”






“Basta.” Marl lo fermò con un cenno impaziente. Nonostante portasse lo stesso cognome del Signore di Città di Maplesong, gli bastò uno sguardo per capire che non era un personaggio degno di importanza. “Non sono io a voler acquistare prigionieri, ma questo gentiluomo. Lui è il Signor Sean, Capitano delle Guardie Imperiali del Re di Graycastle.”






“A-allora è così” Forint si chinò di nuovo. “Il mio Signore ha immediatamente risposto all’appello del Re dell’Alba, mi ha ordinato di partire al più presto possibile. Vi prego di perdonare la mia ignoranza, non sapevo che fosse il Signor Sean il vero acquirente.”






“Fa niente” disse Sean avvicinandosi ai prigionieri. Li studiò uno ad uno. Non erano buoni come quelli inviati dal Re dell’Alba ma, considerando la situazione corrente, non poteva essere esigente. Avevano bisogno di più persone possibile per scavare il Tempio della Maledizione.






Mentre Sean stava studiando attentamente i prigionieri, uno di loro si precipitò fuori dalla fila. Si inginocchiò di fronte a lui e disse esasperato: “Signore, sono stato accusato ingiustamente! Per favore, mi lasci andare!”






Limitato dalla corda, poteva solo implorare in una posizione semi-inginocchiata. La corda legata agli altri prigionieri gli impediva di chinarsi ulteriormente.






“Idiota!” Gridò il responsabile digrignando i denti. Se i due Signori non fossero stati presenti, gli avrebbe già sferzato un colpo di frusta.






Sean si fermò di fronte a lui e gli chiese incuriosito: “Perché dici così?”






“Non ho ucciso né rapinato. Ho solo rubato delle galline dal vicino!” Spiegò il prigioniero con tutti il fiato. “In Città di Maplesong, i prigionieri con reati minori vengono condannati a frustate oppure banditi. Non ho commesso un peccato capitale, Signore!”






“È così?” Chiese Sean voltandosi verso Forint.






Costui rispose subito: “Si e no, Signore. Il giorno prima di ricevere la richiesta del Re dell’Alba, il Conte Sheffield ha apportato delle piccole modifiche alle leggi locali. Per reprimere i Ratti dilaganti e ridurre i crimini, ha aumentato al massimo le pene per tutti i reati, incluso il furto.”






“Co-cosa?” Il prigioniero era rimasto sbalordito. “Una pena di morte per aver rubato delle galline?”






“Ti è così difficile da capire?” Forint gli lanciò uno sguardo di sdegno. “Le guerre intestine e le frequenti ribellioni stanno indebolendo Città di Maplesong. Con l’aumento dei rifugiati, come potremo fare in modo che feccia come voi vi comportiate per bene se non aumentare le pene? Oggi rubi le galline del vicino, domani il tuo vicino potrebbe morire di fame. Quindi dove sta la differenza tra un ladro e un assassino? Secondo la mia opinione, ti meriti la pena di morte.”






“Signore, io...”






Il prigioniero voleva continuare a rispondere, ma Sean lo interruppe: “Dato che hai colpe, che ne pensi di lavorare per espiare i tuoi peccati?” Fece un secondo di pausa, poi alzò la voce: “Probabilmente tutti saprete che dopo dieci anni di lavori pesanti, tutti voi sarete liberi. Non importa quali crimini abbiate commesso. Questa è una promessa fatta dal Re di Graycastle e dal Re dell’Alba! Non tentate la fuga, poiché questa è la vostra ultima possibilità!”






Dette queste parole, fece cenno ai suoi uomini di portare via i prigionieri. Forint gli si avvicinò immediatamente con il suo solito sorriso: “Sapevo che li avreste voluti tutti. Secondo il nostro contratto, per ogni prigioniero...”






“Un oro reale per ciascuno. In totale sono centosei, giusto?” Chiese Sean.






“Esatto!” Rispose Forint con gli occhi brillanti di eccitazione.






“Puoi andare a riscuoterli nel Palazzo del Signore, ci sarà qualcuno che ti riceverà.”






“Ci vado subito!” Fece a Sean un ampio sorriso.






“Inoltre” disse Sean mentre Forint si voltava. “Non voglio vedere la stessa scena ripetersi di nuovo.”






“Intendete...” Forint era un po’ sorpreso.






“Non mi importa se il Signore di Maplesong abbia modificato le leggi il giorno prima oppure no, ma in base al nostro contratto, i prigionieri devono essere informati dello scopo di questo viaggio e della punizione che riceveranno. Se ci sarà un altro prigioniero che non è a conoscenza della sua sentenza di morte e che rivendica di essere innocente, dovrò dedurre una porzione del pagamento” lo avvertì Sean con durezza.






Non intendeva essere una sorta di giudice, né provava empatia verso queste persone. Per lui, la cosa più importante era completare il compito affidatogli da Roland e impedire a quegli avidi nobili mercanti di infamare Sua Maestà.






“Ho-ho capito” disse Forint con un inchino. “Farò più attenzione la prossima volta.”






Dopo che Forint se ne andò, Mart commentò con un’alzata di spalle: “Che lavoro stancante il tuo.”






“Svolgere incarichi per Sua Maestà non è affatto stancante.”






“Davvero?” Disse Marl guardando la cittadina affollata. “Il vostro Re è così cauto persino nell’acquisto di prigionieri condannati a morte. Mi chiedo se Re Wimbledon lo faccia apposta oppure è un filantropo nato. Mio fratello maggiore mi ha detto che ha più o meno la mia stessa età, ma è già un grandioso Re. Un uomo non può essere filantropo e Re allo stesso tempo. Vorrei davvero incontrarlo di persona, dato che anche la sua guardia mi ha impressionato.”






“Dato che provieni da una delle tre grandi famiglie nobiliari, non è così difficile avere un’udienza con il Re di Graycastle” disse Sean. “Se fossi in te, non sarei così impudente a dire queste cose ad una guardia.”






“Chi se ne importa, tu tendi a chiuderti in te stesso piuttosto che condividere i tuoi pensieri con gli altri no?” Disse Marl aprendo le mani.






Adesso Sean aveva una migliore comprensione verso il personaggio di Marl. Anche lui, il secondogenito della Famiglia Tokat, era una persona disinvolta come il suo cordiale e leale fratello Otto Tokat.






Il modo migliore nell’avere a che fare con questo genere di persona era ignorarla.






Si voltò con l’intenzione di dare un’occhiata al cortile di stazionamento del Primo Esercito quando una guardia corse verso di lui.






“Signore, uno sconosciuto vorrebbe vedervi. Dice di sapere dove si trova il ‘tesoro’.”






Sean aggrottò le sopracciglia. Dalla diffusione dell’annuncio sulla ricerca del tesoro maledetto, ogni tanto c’erano delle persone che si presentavano sostenendo di conoscere il luogo in cui esso si trova. La maggior parte però erano truffatori che fornivano informazioni false solo per ottenere una ricompensa. “Non vi ho forse detto di informarmi solo se c’è in indizio concreto?” Disse Sean.






“Quel tipo insiste nel volervi incontrare di persona” rispose il soldato. “Afferma di essere uno degli ultimi superstiti di Hermes. Oltre al tesoro, sa anche dove si nascondono i restanti membri della Chiesa. Lo stiamo tenendo sotto controllo.”






<em>“Hermes... Chiesa?”</em>






Sean strizzò gli occhi e poi disse: “Ho capito. Andrò ad incontrarlo.”






<em>Aris</em>


                                


                                



