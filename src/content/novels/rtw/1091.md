---
title: Capitolo 1091- Amore Senza Speranza
pubDate: 2025-08-07T11:37:51.060Z
tags:
    - rtw
---












Sean stava studiando l'uomo legato a una sedia in una tenda. Quest'ultimo non distolse lo sguardo di Sean, ma lo ricambiò in silenzio.






Era insolito che un traditore fosse così silenzioso. Nella vecchia città del Re, Sean aveva assistito a numerosi tradimenti. Sebbene i traditori gli fornissero informazioni utili, Sean disprezzava la parte peggiore della natura umana che un traditore rappresentava: avarizia, ossequiosità e fame di potere.






La reazione di quest'uomo, tuttavia, suscitò l'interesse di Sean.






Dopo che i due uomini si fissarono per un po', Sean ruppe il silenzio. "Nome?"






"Joe" rispose l'uomo. "Sei il comandante qui? Intendo il comandante della truppa di Graycastle, e non il signore di Città della Spina o qualche altro signore a caso."






"È importante per te?"






"Se non lo sei, non sputerò una parola, perché... non ha senso farlo."






<em>"Sembra abbastanza interessante"</em> pensò Sean.






Sean si sporse un po' in avanti e disse: "Sono la Guardia Principale del Re di Graycastle, Re Roland Wimbledon, e anche il Capitano della Squadra di Esplorazione di Graycastle. Puoi chiamarmi Sean. Sono la persona di cui ti puoi fidare. Ora, puoi dirmi dove si trova il tesoro?"






"Devi cercare il Cubo Magico Cerimoniale nel Tempio della Maledizione nella Montagna della Gabbia", rispose Joe con tono piatto. "Ce l'ha il Conte Lorenzo dell’Isola dell’Arciduca!"






Sean fu un po' sorpreso dalla sua schiettezza. Aveva pensato che l'uomo avrebbe negoziato con lui prima di fornire alcuni indizi vaghi che gli richiedessero di verificarne la validità, ma l'uomo gli disse immediatamente tutto. Sean chiese: "Lo hai mai visto prima?"






"No, ma non è un segreto nella Chiesa." Joe quindi raccontò brevemente la guerra tra la Chiesa e il Regno del Cuore di Lupo. Disse: "Lorenzo si vantò della sua scoperta ed ingigantì molto l’importanza del Cubo nel suo rapporto. Molti dirigenti della Chiesa lo sapevano, ma la Città Santa di Hermes non gli prestò molta attenzione."






"Capisco. Quindi il tesoro era nel Regno del Cuore di Lupo prima di essere preso dalla Chiesa. Mi sembra plausibile," mormorò Sean mentre si accarezzava il mento. "Ma perché me lo hai detto? Puoi anche vendere le informazioni ad altri signori, vero?"






Joe fece un respiro profondo e disse: "Signore, avete sentito parlare…dell’Armata della Punizione Divina?"






"Naturalmente. È l'esercito segreto di cui la Chiesa era orgogliosa" disse Sean in tono derisorio. "Sfortunatamente, tuttavia, fu raso al suolo dal Primo Esercito di Sua Maestà durante la battaglia a Crinale Ventofreddo."






"Molto bene, allora", disse Joe, che non sembrava essere neanche lontanamente turbato per la sua risposta. "Sarebbe più facile per me chiarire tutto apertamente. Dato che Lorenzo ha un gruppo dell’Armata della Punizione Divina, nessuno osa sfidare la sua autorità sull'Isola dell'Arciduca tranne il Re di Graycastle."






"Quindi?" Disse la guardia alzando le sopracciglia. "Pensavo che quelle macchine da macello fossero state uccise in battaglia a Crinale Ventofreddo. Quante ne sono rimaste?"






"Dieci... no, probabilmente circa cinque" disse Joe esitante. "Comunque, non molte."






"Cinque sarebbero sufficienti per sorvegliare un Castello", disse Sean con un sorriso. "Cosa vuoi da me allora? O quanto vorresti che ti pagassi per questa informazione?"






"No, la mia unica speranza è quella di rimanere in vita", disse Joe con voce sommessa. "La Chiesa non ha più nulla da competere contro Graycastle ora, ma Lorenzo sta ancora pianificando di vendicarla. I suoi uomini sono già entrati a Città della Spina e non voglio immischiarmi in questa faccenda. Se..." Si interruppe e poi continuò, "Se queste informazioni ti sono utili, spero che il Re di Graycastle possa assolvermi."






Sean dubitava che questo fosse il suo vero motivo.






Sean appoggiò il mento sulla mano, un gesto che spesso il Re Roland faceva quando interrogava i prigionieri. Sebbene Sean non possedesse un'abilità speciale per distinguere le bugie dalle verità come la Signora Usignolo, a volte non aveva necessariamente bisogno del potere magico per farlo.






A dire il vero, non aveva percepito alcun segno che indicava che quest'uomo di nome Joe avesse un forte desiderio di vivere. Quando lo fissò negli occhi, vide in loro un pizzico di spietata autodeterminazione.






Forse Joe non si rendeva conto che aveva in realtà uno sguardo da uomo disperato.






"Solo questa richiesta?"






"S-sì."






"Allora chiederò a qualcuno di scortarti a Neverwinter."






"Uh?" Disse Joe, notando qualcosa di sbagliato. "Perché devo andare a Neverwinter?"






Sean si alzò in piedi e disse: "Non ho il potere di assolverti, ma non posso abbandonare una persona che si ritrae da una strada sbagliata. Non preoccuparti, tutti a Graycastle sanno che Sua Maestà è un uomo benevolo e d'onore. L’Unione delle Streghe può anche verificare l'affidabilità della tua testimonianza. Se non hai mentito, verrai trattato in modo equo e sicuramente perdonato per i tuoi errori. Se sei fortunato, probabilmente riceverai anche una grande somma di ricompense per esserti fatto avanti."






"S-signore... quel tesoro..." balbettò Joe, tentando di alzarsi ma la corda limitò il suo movimento.






"Se il Conte Lorenzo ha il tesoro, prima o poi Sua Maestà lo otterrà da lui. Inoltre, non hai nulla a che fare con il tesoro, giusto?" Disse Sean allargando le mani. "Non c'è bisogno di preoccuparsi. Sebbene Neverwinter sia lontano e non possiamo liberarti per il momento prima di confermare la validità delle tue informazioni, ti ripagheremo di sicuro. La Chiesa non rappresenterà più una minaccia per te." Con queste parole, Sean si rivolse a un soldato e gli ordinò "Rimandalo nella sua cella."






"No, signore, aspettate..." disse Joe. La sua espressione cambiò. La precedente indifferenza cedette ad uno sguardo di panico e indifeso. Faticò a rialzarsi, si gettò di colpo sul pavimento e disse: "Per favore, non mandatemi a Neverwinter!"






La sua finta disinvoltura si dissolse in un'espressione di misera disperazione mentre alzava la voce. Sean si fermò. Non capiva perché quell'uomo fosse improvvisamente sprofondato in un tale stato di abbattimento quando era già pronto a morire.






"Perché?" Chiese Sean mentre si girava. "O meglio, cosa volevi veramente?"






"Per favore, per favore salvatela… salvate Farrina, per favore!" Implorò Joe, sbattendo la testa sul pavimento mentre continuava a urlare istericamente. "Non ha molto tempo. Lei... non le resta molto tempo..."






La sua voce, alla fine, si spense in un singhiozzo.






<em>"Questa era probabilmente la sua vera intenzione"</em> pensò Sean.






Si avvicinò a Joe che tremava in modo incontrollabile, gli diede una pacca sulla spalla e gli chiese: "Chi è Farrina? Perché non ha molto tempo? Ora ho davvero bisogno di fare una bella chiacchierata con te."






...






Dopo che Joe ebbe ripristinato la sua compostezza, riferì tutto a Sean. A questo punto, Sean capì cosa era successo.






In realtà era una storia che riguardava l’amore.






Joe era in realtà l'ultimo membro rimasto della Chiesa, mentre l'ex Vescovo era diventato suo nemico. Senza altre alternative, Joe si era rivolto così all'ex avversario della Chiesa, il Primo Esercito di Graycastle, per chiedere aiuto. Rispetto ai rivali esterni, i traditori erano sempre più spregevoli. Nel frattempo, Sean apprese anche perché Joe era pronto a morire: sapeva fin dall'inizio che il Primo Esercito alla fine avrebbe scoperto il suo piano e credeva che sarebbe stato meglio impiccarsi e morire insieme a Farrina piuttosto che essere torturato da Lorenzo.






Joe avrebbe potuto prendere le cose con calma. Tuttavia, considerando che Farrina sarebbe potuta non sopravvivere alle infinite torture di Lorenzo, aveva deciso di rischiare la vita per venire a cercare il Primo Esercito invece di aspettare altri mesi. Sapeva che Lorenzo non avrebbe ucciso Farrina immediatamente, poiché aveva ancora bisogno di lei per ottenere il Libro Sacro. Eppure, Farrina sicuramente non poteva aspettare così a lungo. Dopotutto, i corpi umani avevano un limite. Prima che Graycastle fosse entrata in azione sei mesi dopo, sarebbe potuto essere troppo tardi.






Inizialmente, Sean non voleva immischiarsi nel conflitto interno della Chiesa. Era anche sospettoso della validità delle informazioni di Joe. Tuttavia, dopo aver appreso che tutto riguardava l'amore, gli credette.






Il prossimo passo che Sean doveva fare era trovare gli uomini inviati dal Conte Lorenzo per confermare ulteriormente la notizia.






"Capisco. Una volta catturato quelle persone, lo farò sapere immediatamente a Sua Maestà," promise lentamente Sean. "Gli invierò un messaggio tramite un piccione viaggiatore."






<em>Arya</em>


                                


                                



