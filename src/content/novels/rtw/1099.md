---
title: Capitolo 1099: Mi Piaci, e Anche Tutti gli Altri
pubDate: 2025-08-07T11:30:06.918Z
tags:
    - rtw
---




















Il giorno seguente, un messaggio da Neverwinter aveva messo in agitazione tutta la squadra di edilizia al fronte.






Re Roland aveva concesso alle famiglie la possibilità di fare visita agli operai che lavoravano da più di tre mesi. Avrebbero avuto un giorno di pausa speciale da trascorrere insieme ai familiari che non vedevano da tempo. Per incontrarsi, i loro familiari avrebbero viaggiato da Neverwinter fino alla stazione finale situata nella Foresta delle Ombre.






Tutti erano grati a Re Roland per la sua generosità e compassione. Dopo che ricevettero la notizia, gli operai avevano cantato “Lunga vita al Re” e lavorato con ancora più serietà per il resto della giornata.






Dente di Serpente era uno di loro.






Quando il caposquadra gli aveva riferito la notizia, era rimasto incredulo e con gli occhi spalancati a fissare la lista per qualche minuto.






Aveva lo sguardo fisso in fondo alla lista, dove c’era il nome “Carta”. La sua testa si era completamente svuotata.






“Ehi, sei d’accordo con l’organizzazione o no?” Dente di Serpente ricordava chiaramente che il caposquadra lo aveva pressato impazientemente per una risposta. Difatti, aveva fissato la lista a lungo prima di firmare il foglio. Ogni volta che ripensava a quel momento, si ritrovava a sorridere. “Ti avverto, se non ti va bene puoi metterci un altro nome. L’Ufficio Amministrativo andrà a fare la richiesta a quest’altra persona. Ma se verrà rifiutata puoi dire addio alla tua vacanza.”






Era chiaro che il caposquadra voleva che approvasse subito la lista, in modo da avere meno lavoro da svolgere. Ma Dente di Serpente sapeva che non avrebbe compreso il suo stato d’animo.






Perché mai avrebbe dovuto rifiutare. Era il contrario, voleva davvero dare un grande bacio all’ufficiale dell’Ufficio Amministrativo che aveva scritto questa lista.






“Approvo. Sono pienamente d’accordo!”






“Potevi anche dirlo subito invece di stare a fissarla come un idiota.” Il caposquadra aveva brontolato con tono sarcastico mentre gli lanciava delle occhiate storte. Dopo che Dente di Serpente aveva firmato, era andato alla ricerca della persona successiva.






Dente di Serpente era rimasto immobile a fissare la mano con cui aveva firmato.






Ancora gli sembrava tutto un sogno, un sogno che avrebbe voluto durasse per sempre.






A Neverwinter non aveva trovato il coraggio per salutare Carta poiché temeva di essere rifiutato. Carta era ormai un membro dell’Unione delle Streghe ed era diventata molto più bella della fragile ragazzina che aveva conosciuto. Se lei non avesse più voluto associarsi con un ex Ratto come lui, la sua intrusione avrebbe soltanto recato disturbi alla sua vita tranquilla.






Quando aveva visto il nome di Carta sulla lista, aveva capito che l’Ufficio Amministrativo aveva confermato la sua approvazione nel venire a visitarlo.






Niente poteva essere più eccitante di passare del tempo con Carta da soli. Era contento che Carta non lo evitava.






Dente di Serpente attese il giorno delle visite familiari con grande ansia ed eccitazione.






Data la capacità limitata del treno che poteva trasportare circa cento persone a volta, dovette aspettare una settimana prima che arrivasse il suo turno, nonostante Carta fosse sulla lista del primo gruppo di visitatori.






“Ehi giovanotto, è il tuo turno oggi?”






“Ma guardati come sei vestito bene, è una ragazza eh?”






“Non fare tardi la notte eh!”






Dente di Serpente divenne tutto rosso per gli scherzi dei suoi colleghi. Imbarazzato, uscì di corsa dalla stanza.






Dopo che finalmente salì sul treno, fece un lungo sospiro di sollievo. Tra due ore avrebbe incontrato Carta.






Ogni tre per due, il capotreno ricordava loro le regole da rispettare durante le visite familiari. Ad esempio, i visitatori non potevano oltrepassare le zone protette e dovevano andare via prima delle 20:00. In caso di emergenza, dovevano seguire le istruzioni del Primo Esercito. Dente di Serpente aveva imparato tutte queste regole a memoria poiché gli altri gliene avevano già parlato più volte.






Con un lungo e acuto fischio, il treno si arrestò alla stazione finale nella Foresta delle Ombre.






“Scendete dal treno. State in fila e non spingete!” Gridò un addetto del treno. “Non state andando a comprare verdure, non c’è da temere che il cibo finisca.”






La folla scoppiò in una risata.






Dente di Serpente si sentiva il cuore in gola.






Riusciva a controllarsi a malapena.






Si era immaginato innumerevoli volte nella sua testa il suo incontro con Carta e aveva più e più volte ripetuto il discorso che avrebbe fatto. Ma in quel momento, aveva la gola secca e si sentiva imbranato come un piccione grasso.






Quando la bella ragazza comparve di fronte a lui, Dente di Serpente si dimenticò tutto il discorso che si era preparato. Dalla sua bocca non uscì neanche una parola. Semplicemente le sorrise, sentendosi un grande stupido.






“Vivi a Neverwinter, è grandioso!” La ragazza andò verso di lui e gli prese le mani. Non mostrò alcuna esitazione o riluttanza nel toccarlo. Era tutto proprio come due anni fa. Il sorriso luminoso lo calmò subito.






In quel momento, Dente di Serpente pensò di aver fatto la scelta giusta nel venire a Neverwinter.






***






“Quindi, sei venuto qui poco dopo l’annessione del Distretto Longsong?”






I due camminavano uno di fianco all’altra lungo il sentiero che portava nel cuore della foresta, lontano dal chiassoso accampamento, in modo da avere un po’ di privacy. Carta aveva tantissime cose da raccontare, come se volesse colmare il tempo non trascorso insieme. D’altro canto, Dente di Serpente rispondeva a tutte le domande che gli venivano fatte. Sembravano di più ad un superiore e un subordinato piuttosto che a due amici.






“L’intera organizzazione dei Ratti è stata estirpata. C’erano molti annunci di lavoro in piazza, perciò mi sono candidato. Se avessi continuato a fare il Ratto, sarei finito nei guai” disse annuendo Dente di Serpente. “Artiglio di Tigre ed io abbiamo deciso di lavorare a Neverwinter, qui lo stipendio è più alto e poi...”






<em>“... è più vicino a te.”</em> Non riuscì a pronunciare queste parole.






“Ecco perché non sono riuscita a trovarvi. Non sapevo che ve ne eravate andati” disse Carta lamentandosi.






“Tu sei poi tornata... al Distretto Longsong?”






“Ho chiesto a qualcuno di cercarvi” disse lentamente la ragazza. “Dopo che ho saputo che l’intero Vicolo dell’Angolo Buio è stata smantellato, ho pensato che forse avevate lasciato la Regione Occidentale.”






“Oh... capisco.”






“Ma perché non siete venuti a trovarmi dopo che siete venuti a Neverwinter?” Chiese Carta.






“Ehm... è una lunga storia.” Dente di Serpente tossì. “Artiglio di Tigre ed io non avevamo niente allora. Non avevamo una residenza permanente e lavoravamo tutto il giorno, per cui ce ne siamo tipo dimenticati, ecco.”






Era una scusa patetica. Nessuno poteva dimenticarsi completamente di una persona per due anni. Poteva semplicemente significare che non gli importasse. Ma Dente di Serpente non avrebbe mai detto a Carta che stava cercando di evitarla.






Fortunatamente, Carta non insistette nell’argomento. “Anche per me. Dopo che mi trasferii a Neverwinter ero molto impegnata. Dovevo aiutare la squadra dell’edilizia a far solidificare il cemento più in fretta; dovevo assistere la Signora Agatha; ed anche aiutare l’impianto chimico a creare varie cose strane” disse Carta contando le dita. “Sua Maestà ha detto che la mia abilità può accelerare i processi di reazione e aumentare il livello di energia di legame. Mi chiedo come lo sappia. Sul libro c’è scritto che quelle particelle sono più piccole dei semi di sesamo. Riesci a immaginartelo? Se un atomo fosse grande quanto il Teatro di Longsong, il suo nucleo sarebbe più piccolo di una noce.”






Dente di Serpente non capiva una sola parola di quello che stava dicendo Carta, ma continuava ad annuire, fingendo di essere interessato all’argomento. Per una frazione di secondo, notò il cambiamento di Carta e la differenza tra loro due. La guardava con massima attenzione, i suoi occhi passavano dagli occhi luccicanti di lei e dalle lunghe ciglia alla delicata punta del naso e alle labbra che si muovevano, affascinato da tutto quello che la riguardava.






Dente di Serpente era sul punto di confessarsi.






“A proposito” dopo aver raccontato delle proprie esperienze, Carta cambiò argomento: “Dopo che ho scoperto che eravate a Neverwinter, ho chiesto alla Signora Pergamena di cercare tra i documenti e ho scoperto che anche Girasole e gli altri sono venuti qui. È fantastico, potremmo uscire insieme in futuro...”






Dente di Serpente non aveva fatto attenzione al seguito della frase. Era troppo preso dai suoi stessi pensieri.






Quindi confessò il suo amore.






“Carta, mi piaci!”






Dopo averlo detto, si rese conto di cosa aveva appena fatto.






Il suo cuore batteva a mille e si sentiva avvolto da una indescrivibile agitazione.






Per un momento, si pentì di essere stato così impulsivo.






Tuttavia, con grande sorpresa, Carta gli rispose subito.






“Anche tu mi piaci, e anche tutti gli altri.” Disse con un grande sorriso.






<em>Aris</em>


                                


                                



