---
title: Capitolo 11- La Terza Principessa
pubDate: 2025-08-07T11:37:50.869Z
tags:
    - rtw
---


“La brezza marina è diventata più fredda”.


Affermò Garcia Wimbledon con una nota di rimpianto nella voce, mentre scrutava la sconfinata superficie dell’oceano e districava i capelli ingarbugliati dal vento.


“È così perché l’inverno sta arrivando” continuò e voltandosi verso l’attraente uomo alle sue spalle gli disse “Anche se siamo al sud, non è l’estremo sud. Qui le persone non sanno cosa significhi l’inverno.”


“Durante l’inverno le nostre flotte non possono restare nel porto, le correnti dell’oceano le trascinerebbero giù e non potremmo muoverci di un solo passo. Perciò in questo periodo, dovrebbero intraprendere l’ultimo viaggio”. La donna si girò e disse “Ryan, quanto tempo è passato da quando la Flotta dai Vessilli Neri è salpata?”


“Due mesi e quattro giorni” rispose senza esitazione il giovane “se non ci saranno altri imprevisti, in tre giorni dovrebbero arrivare al Porto delle Acque Chiare”.


Lei rise “spero che riusciranno a darmi una sorpresa adeguata”.


Ryan osservò la donna di fronte a lui e sentì diverse emozioni riempirgli il cuore. Quando il sole d’autunno si rifletteva sui suoi capelli grigi, alcune ciocche si coloravano di argento ed i suoi occhi, lunghi e stretti, assumevano una sfumatura di verde reseda. Guardandola, chiunque avrebbe potuto sentire un inspiegabile senso di oppressione. A causa delle molte ore passate sulla costa, la sua pelle era divenuta un po’ più ruvida e non era più tanto bianca quanto quella delle altre donne della famiglia reale, ma a Ryan non dispiaceva. Ai suoi occhi, l’indole di Garcia faceva passare ogni tipo di bellezza in secondo piano.


Paragonata a tuti quegli idioti nati tra i ranghi di Graycastle, lei sembrava diversa. Infatti, la figlia del re Wimbledon III era un vero genio. Possedeva la saggezza e l’orgoglio di una nobildonna ma, diversamente dai nobili che si ostinavano scrupolosamente a vivere secondo il buon senso, la principessa aveva anche alcune caratteristiche dei civili. Si distingueva dall’ordinario, era piena di aspettative e aveva un grande spirito di avventura.


Ovviamente nessuno del popolo avrebbe avuto queste abilità e prospettive da permettergli in poco tempo di raggiungere il rango di duca. Tuttavia, paragonati a lei, anche i membri dell’aristocrazia sarebbero sembrati poco lungimiranti.


Tutto il denaro guadagnato dai commerci del porto delle Acque Chiare era destinato al finanziamento della flotta, nemmeno una moneta si doveva lasciare nel tesoro. Qui, gli ideali di uno spilorcio non avrebbero riscosso nessun seguito.


"Nascondere nella credenza un reale d'oro non ha senso: se non lo si usa, ha la stessa utilità di una pietra. Solo quando sarà utilizzato potrà riflettere il suo vero valore. Il punto è che spenderlo non vuol dire perderlo, finché l'investimento è in atto, i profitti che ne conseguiranno andranno ben oltre l'investimento iniziale".


Ryan ricordava nei minimi dettagli il momento in cui lei gli aveva parlato di questo fausto metodo. Era stato come se lei gli avesse unto il capo con il più fine dei balsami. Con semplicità, era riuscita ad insinuarsi tra tutte le nozioni avite imparate dai precedenti insegnamenti. Paragonato al metodo di quei nobili che avevano passato la loro intera vita a risparmiare e cercare di accrescere la quantità dei loro reali d'oro, Ryan penava che questo fosse il vero approccio di un sovrano. Dunque, scelse coraggiosamente di mettere la sua vita sotto il suo comando e fece voto di seguirla fino al porto delle Acque Chiare.


Dopo essere arrivati qui, Ryan aveva scoperto che c’era altro nella terza principessa, non era solo una persona di filosofia ma anche una persona d’azione. Il punto cruciale del suo piano era la flotta dai Vessilli Neri, e non avrebbe permesso a nessun ostacolo di intralciare le sue ambizioni. Erano già passati cinque anni e le forze di Garcia si erano infiltrate nel Porto delle Acque Chiare e avevano organizzato e preparato la flotta dai Vessilli Neri, quando suo padre Winbledon III aveva annunciato la competizione per il titolo di Re. In altre parole, sin dall’inizio, lei era già un passo avanti agli altri eredi.


“Torniamo dentro la stanza, il vento sta diventando sempre più forte” disse Garcia. Il suo palazzo si trovava nel porto delle Acque Chiare, sopra il porto naturale. La costruzione, simile ad una torre, sembrava una protezione riposta vicino la costa. Sopra la torre c’era una terrazza circolare che offriva un campo visivo senza paragoni. Era possibile avere una panoramica dell’intero porto e vedere il via vai delle navi mercantili.


Oggi, cinque anni dopo l’inizio dell’operazione, il piano commerciale nel Porto delle Acque Chiare aveva già iniziato a prendere forma, ogni sei mesi un nuovo veliero veniva terminato. Inoltre, la giovane si era già guadagnata la fiducia del popolo. Mentre la terza principessa sembrava essere di ottimo umore, Ryan chiese con esitazione la risposta a quel dubbio che lo attanagliava da mesi.


“Vostra Maestà, c’è solo una cosa che non capisco…” iniziò, mentre chiudeva la porta e lasciava all’esterno il ruggito della brezza marina.


“Puoi parlare” acconsentì facendo un cenno col capo e sorridendo.


“Come avete fatto a predire tutto questo, anche prima che il Re annunciasse l’ordine del Re?”


Pensava anche che fosse impossibile che suo padre Wimbledon III glielo avesse accennato in precedenza, ma anche dopo averci riflettuto abbondantemente non riusciva a darsi una spiegazione. Era risaputo che il secondo principe era l’erede che il re stimava di più e che l’ordine del Re fosse stato creato per lui. Chiunque avrebbe potuto notarlo; infatti il secondo principe aveva ottenuto Valencia come feudo.


Come aveva fatto ad indovinare tutto da sola? E persino ad iniziare il piano cinque anni prima? Cavoli, aveva solo 18 anni!


“Predire?” chiese con un’aria divertita “pensi che io sia una strega? Non ho quel genere di capacità”.


“Ehm, ma…”


“E comunque non sapevo che mio padre avrebbe indetto la competizione dell’ordine Del Re, preparando la strada del suo prezioso secondo genito. In effetti, non c’è nessuna connessione tra la competizione dell’ordine Del Re e il mio piano”.


Non c’era nessuna connessione? Quando Ryan si rese conto di quest’aspetto non contenne il suo stupore.


Vedendo l’espressione incredula sul viso di Ryan, Garcia sorrise: “non dirmi che avrei dovuto aspettarmi che mio padre mi avvertisse di dover lottare per il trono e che solo allora avrei avuto il diritto di farlo? Allo stesso modo, sarà davvero chi governerà la sua città nel migliore dei modi, colui che siederà sul trono di Graycastle? Credevo che avessi capito il mio piano sin da quando hai visto la Flotta dai Vessilli neri.”


Quindi era questo il motivo, mormorò Ryan, la flotta non serviva solo per la competizione al trono. La flotta che appartiene alla terza principessa poteva cambiare le bandiere dopo aver lasciato il porto e derubare le navi di altre città e paesi. Similmente, la terza principessa incoraggiava le persone ad andare in mare e partecipare alla sua flotta dai vessilli neri. Aveva promesso che ogni refurtiva sarebbe diventata proprietà del comandante della nave, il porto delle Chiare Acque non avrebbe richiesto nessuna tassa su questo tipo di profitti.


Questa mossa le avrebbe portato molta ricchezza. Quindi questa volta aveva semplicemente ordinato alla flotta dai Vessilli neri di salpare a sud e depredare ogni nave che navigava nell’infinito Cape, insieme alle persone nel Sud di Shamin.


Queste misure non erano solo per il denaro, non rubava le ricchezze per costruire le città o espandere il commercio via terra, lo reinvestiva in casa e continuava a costruire navi.


Negli ultimi anni aveva acquisito un buon numero di marinai esperti, prodi guerrieri ed era riuscita ad abbracciare i cuori e le menti del popolo. Se non ci fosse stata più lei al comando, tutti coloro che avessero preso parte ai saccheggi delle navi e villaggi sarebbero stati mandati alla forca.


“Sarà davvero chi governerà al meglio questo territorio che siederà sul trono di Graycastle?” No, adesso aveva capito, per essere in grado di sedersi sul trono, avrebbe dovuto possedere un buon numero di navi da guerra e di soldati, e poi percorrere il fiume Sanwan e persino spingersi e fare pressione sulla città dai Raccolti d’oro.


“Sapevate che sareste stata assegnata al porto delle Acque Chiare?”


“Questo, contrariamente a quanto si può pensare, è stato totalmente un caso, un modo per aumentare il valore commerciale di questo posto”. Garcia scrollò le spalle “all’inizio era un modo per farla pagare alla chiesa che aveva cercato di ingannarmi…”.


Riguardava la chiesa? Considerando che la sua interlocutrice non aggiungeva altro, Ryan non osò indagare oltre. Tuttavia sapeva che anche se Garcia non fosse venuta al Porto delle Acque Chiare, questo posto avrebbe comunque seguito il suo volere e avrebbe agito a seconda della direzione in cui vertevano i suoi desideri.


“Mettendo da parte questi problemi” cominciò la principessa mentre si versava una tazza di the nero “quel trucchetto sembra non avere funzionato.”


“Ah, sì” disse Ryan mentre si affrettava a rimettere a posto i suoi pensieri e rispose: “Ci sono solo notizie provenienti dalla Città di Confine, dicono che le pillole abbiano fallito. Dagli altri posti, invece, non è giunta alcuna notizia”.


“L’assenza di notizie significa che sono stati uccisi dai miei fratelli, nulla di sorprendente. Sin dall’inizio erano delle pedine schierate con molta facilità, solo per essere utilizzate nel breve periodo. Tuttavia …” disse cambiando soggetto “per alcune pedine il fallimento è naturale, ma non mi sarei aspettata che persino il mio quarto fratello sarebbe stato ancora sano e salvo. A dire la verità sono un po’ sorpresa”.


“Kingfisher ha riferito nel messaggio segreto che il principe l’ha sicuramente ingerita, ma…”


“Un fallimento è un fallimento, non voglio sentire scuse” lo interruppe Garcia “presto inizieranno i Mesi dei Demoni. Il nostro adorabile fratello dovrà cercare rifugio nella fortezza Stronghold. No? Quando quel momento arriverà e i demoni bestia attaccheranno, temo che dovrà restare per molto tempo all’interno della fortezza. Scrivile, dille di cogliere quest’opportunità. Voglio vedere se la dea della fortuna sarà ancora dalla parte del quarto fratello.”


“Sì, vostra altezza”.


“Va’ pure avanti” disse Garcia con un cenno della mano, ma quando Ryan stava per andarsene, la principessa lo richiamò “Ah, già. Mi sembra di ricordare che la pillola era stata comprata da un maestro alchimista, giusto?”


Ryan annuì.


“Che cosa aveva detto quella volta? La pillola sarà incolore, insapore e si scioglierà all’interno dell’acqua. Una volta all’interno della bocca sarebbe stato impossibile curarlo, una morte certa, era il suo ultimo traguardo alchemico, mi sbaglio?”


Garcia sbadigliò: “Impiccalo”.






Thea
                                


                                



