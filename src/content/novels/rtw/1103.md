---
title: Capitolo 1103: La Lama dei Demoni (Parte II)
pubDate: 2025-08-07T11:30:06.919Z
tags:
    - rtw
---




















Ma Foglia non poteva sentirla da così lontano.






Il pallino rosso si ingrandì persino più velocemente e diventò anche più luminoso.






Che cosa avrebbe dovuto fare?






“Giusto, giusto… il telefono! Posso chiamare Foglia!”






Sylvie scivolò giù dall’asta verso la sala riunioni sotterranea e gridò a Luce dell’Alba: “Chiama Foglia, adesso, e dille di correre!”






Realizzando che fosse successo qualcosa di serio, Ferlin afferrò immediatamente il ricevitore senza ulteriori domande. Chiese: “Correre… Dove?”






“Altrove! Neverwinter, a sud della foresta… il più lontano possibile dalla stazione di testa!”






Tutti i presenti nella sala riunioni fissarono il proprio sguardo su Sylvie.






“Hai trovato qualcosa?” Domandò Edith.






“Ci sbagliavamo tutti. Il vero bersaglio dei demoni è Foglia, solo Foglia!” Sylvie guardò inquieta verso sud-ovest e disse: “Foglia deve concentrarsi per controllare la foresta. Quando lo fa, si trasforma in un’entità fisica, e i demoni sarebbero in grado di vedere il flusso del suo potere magico e perciò localizzarla! Hanno dato fuoco alla foresta solamente per stanarla!”






“Cosa?” Domandò Edith, aggrottando le sopracciglia. “Puoi davvero vedere i demoni da qui?”






“Sì, perché sono… troppo potenti,” mormorò lei.






“Ma anche la Signorina Foglia è potente,” tagliò corto Ferlin. “Se la foresta non fosse in fiamme, avrebbe potuto tenere testa ad un esercito di Demoni Folli.”






“Deve esserci qualcos’altro che non abbiamo previsto…” Disse Sylvie mentre serrava la sua mano a pugno. Vide il pallino rosso sollevarsi rapidamente come un serpente che viene provocato. “Ce l’hai già fatta?”






“No… Nessuno sta rispondendo al telefono.”






A quanto pare, Foglia era stata completamente deviata dal fuoco. Se non avessero fatto niente subito, il puntino rosso avrebbe raggiunto la foresta in uno o due minuti!






“Chiama la stazione di testa,” ordinò Edith. “Lascia che il Primo Esercito stazioni lì per avvertire Foglia e dì anche loro di supportarla.”






“Ok.” Perciò Ferlin si voltò verso un altro telefono.






Mentre aspettavano in agitazione, Sylvie vide la luce rossa superare le cime degli alberi e precipitare come una sinistra stella cadente.






“<em>Ha intenzione di sfondare la difesa direttamente dall’alto</em>?”






Sylvie pensò per qualche ragione all’ipotesi peggiore.






Si trattava probabilmente di un Cacciatore Magico!






...






Foglia batté le mani e tirò un sospiro di sollievo. “<em>Dovrebbe andar bene adesso</em>,” pensò.






Gli alberi ai margini dell’accampamento adesso erano completamente separati dal nord. Il fuoco non sarebbe più stato una minaccia per la stazione di testa.






Ciononostante, continuava a sentirsi addolorata per gli alberi arsi e ridotti in cenere.






Quanti ricordi avrebbe perso se la foresta fosse incendiata sotto il suo controllo? Quante preziose, importanti esperienze sarebbero quindi sprofondate nell’oblio?






Non poteva sopportare la potenziale perdita.






“<em>Su col morale, Foglia!</em>” Si incoraggiò da sola in silenzio.






“<em>Potrai aiutare ad estinguere il fuoco più tardi!</em>”






Stava per guardare intorno all’accampamento per vedere se ci fosse qualcosa che potesse fare quando all’improvviso, un suono sibilante proveniente dal cielo attirò la sua attenzione.






Fissò verso l’alto. Era quasi notte. Il cielo era di un viola livido, e per lei era dura capire cosa fosse quella cosa.






“Fai attenzione! Corri!” Urlò qualcuno alle sue spalle.






Non avendo il tempo per vedere chi fosse, Foglia scomparve immediatamente fra gli alberi. Allo stesso tempo, un’ombra si tuffò a terra e la sfiorò. Le foglie e i rametti intorno ad essa vennero immediatamente polverizzati.






Invece di produrre un suono forte, l’ombra atterrò silenziosamente. Foglia provò un po’ di paura. Prima che potesse reagire all’attacco, l’aria intorno all’ombra si increspò.






Il suo fluido potere magico di congelò in un secondo.






Poi si incrinò come un vetro!






"Ah"






Foglia venne spinta via dal tronco dell’albero da una forza immensa e venne fatta sfrecciare all’indietro in un vortice di colori.






Cadde pesantemente al suolo e sputò sangue.






Poi vide cos’era davvero l’ombra.






Si trattava di un demone alto dall’aria piuttosto sveglia. A parte la sua pelle blu scuro e il suo strano abbigliamento, non era diverso da un normale essere umano. Tuttavia, la sua mera presenza faceva comprimere il petto di Foglia.






L’aria sembrava diventare densa e irrespirabile.






Foglia si raddrizzò col fiato sospeso. Radunò tutta la sua forza per evocare la foresta, ma quest’ultima non rispondeva.






Non era la prima volta che veniva spinta fuori dal Cuore della Foresta.






“Cacciatore Magico…” Mormorò lei, il suo cuore che sprofondava.






Il Cacciatore Magico non sogghignò né gridò. Allungò semplicemente le sue mani dagli artigli affilati e si scagliò contro di lei.






Foglia chiuse gli occhi disperata.






Ma non sentì il dolore che aveva previsto.






"<em>Tintinnio</em>!"






Apparve un’enorme spada dallo strano aspetto che bloccò il colpo. Non poteva dimenticare la caratteristica grande lama e il marchio dorato a forma di sole sulla spada.






“La spada di Cenere!”






“Sono io la tua rivale, mostro!” Gridò Cenere mentre evitava la frizione del Cacciatore Magico e si poneva magnificamente di fronte a Foglia.






“C-Cenere?” Esclamò Foglia, sorpresa, mentre la fissava. “Non eri tornata a Neverwinter con la Principessa Tilly? Ti ho vista a bordo del ‘Gabbiano’”






“Sì, quello era il nostro piano originale,” replicò Cenere senza guardarsi indietro. “Ma sento che c’è qualcosa che non va in questo fuoco, perciò ho chiesto di restare qui, in caso succedesse qualcosa.”






“<em>Quindi era lei che mi ha avvisata prima</em>.”






“Questo è il Cacciatore Magico che hai incontrato l’altro giorno?”






“Sì, ma devi stare attenta. È molto più forte di quel Demone Anziano!”






“L’ho notato,” disse Cenere, con l’enorme spada davanti a lei. “Non preoccuparti. Potrei non vincere, ma posso farci guadagnare del tempo prima dell’arrivo dei rinforzi.”






Il Cacciatore Magico travolse l’accampamento con sguardo sprezzante e fissò le due streghe con freddezza. “Sei… una Straordinaria?”






Con loro grande stupore, stava parlando la lingua umana, anche se la sua pronuncia era un po’ strana. Questo era persino più incredibile del suo stesso aspetto fisico!






Durante la precedente Battaglia della Volontà Divina, demoni e streghe non avevano mai comunicato tra di loro!






“Sai… Parlare la nostra lingua?” Foglia non poté fare a meno di chiederlo.






“Imparare è il primo step dell’evoluzione. Solo voi sarete sorpresi dai nostri progressi,” replicò il Demone Anziano mentre stendeva la mano. “Migliaia di cose sono cambiate negli ultimi centinaia d’anni, ma voi vivete ancora alla vecchia maniera. Demoni, Straordinarie, anche questi titoli rimangono uguali. È davvero… patetico.”






“Che cosa hai detto?” Ringhiò Cenere.






Ma il demone non le rispose. Al contrario, evocò una raffica di vento.






Cenere fece qualche passo in avanti e dimenò la gigantesca spada nelle sue mani. Il ciclone magico si dissipò sotto l’influenza della Pietra Divina della Vendetta, ma il Cacciatore Magico se ne era già andato.






<em>Haru</em>


                                


                                



