---
title: Capitolo 1104: La Lama del Demone (Parte III)
pubDate: 2025-08-07T11:30:06.919Z
tags:
    - rtw
---




















“Aaaah!” Improvvisamente, da dietro arrivò il grido di Foglia.






Cenere si voltò e vide che il vento non si era dissipato, si era solo indebolito. Fece volare Foglia in aria.






Nello stesso istante, il Cacciatore Magico si materializzò dietro di lei.






<em>“Come... è possibile?”</em>






Il ciclone doveva essere una forma di potere magico, non aveva senso il fatto che la Pietra Divina della Vendetta non riuscisse a bloccarlo.






Cenere non poteva permettersi di pensare oltre. Diresse un colpo di spada verso il collo del suo avversario.






Ma il demone bloccò il colpo con una sola mano. In quel momento, Cenere poté chiaramente vedere che il suo braccio stava emanando una luce blu.






Il Cacciatore Magico non le degnò un altro sguardo. Evocò un’altra folata di vento che fece volare Foglia ancora più lontano.






<em>“Sta... attaccando solo Foglia!”</em>






Cenere cercò di seguire il nemico alle calcagna, ma il Cacciatore Magico riuscì comunque ad allargare la distanza. Foglia tentò di contrattaccare, ma venne inchiodata da un altro colpo di vento. Non riusciva più a concentrarsi per evocare la sua magia, era diventata completamente indifesa sotto la salda presa del suo nemico.






<em>“Quindi è così che un Demone Anziano controlla il suo potere?”</em> I palmi di Cenere cominciarono a sudare. Non solo aveva sconfitto Foglia, ma riusciva anche a deviare i suoi attacchi senza alcuno sforzo. Se non fosse riuscita a tenere il ritmo del demone, alla fine Foglia sarebbe stata uccisa.






Cenere non si era mai sentita così affaticata prima d’ora.






<em>“Più veloce, ancora un po’ più veloce!”</em>






Nei due anni passati, Cenere aveva seguito l’allenamento delle streghe di Taqila, notando un drastico cambiamento nel suo fisico. Il suo potere magico era aumentato ed aveva ben nutrito il suo corpo. Qualche volta aveva persino la sensazione che il potere magico stava lentamente prendendo il posto della sua carne e del suo sangue.






Eppure non era ancora abbastanza.






Doveva muoversi ancora più velocemente per salvare Foglia.






E per proteggere le persone a cui teneva.






Cenere si concentrò e richiamò il suo potere. Durante il Duello Sacro con Lorgar, aveva scoperto uno stile di combattimento particolare, ovvero incanalare tutto il suo potere in una specifica parte del corpo per rafforzarla e potenziarla. Questa era anche la ragione per cui la Ragazza Lupo riusciva a trasformare ogni arto separatamente.






Dato che il Cacciatore Magico non poneva particolare attenzione a Cenere, lei poteva concentrarsi. Poiché il potere magico tutto intorno era allo sbando, riusciva a percepire con più chiarezza la magia nel suo corpo.






Per la quarta volta il demone aumentò la distanza da Cenere. Erano a circa venti metri di distanza. Il demone distrusse i viticci di protezione di Foglia e mirò gli artigli verso il suo petto.






Pareva che Foglia fosse ormai spacciata.






Quasi nello stesso istante, Cenere usò tutta la sua forza per dare un calcio ad un grosso albero!






Per una frazione di secondo, sentì come se avesse afferrato qualcosa.






Sfrecciò come una saetta, e i venti metri vennero coperti in un batter d’occhio, era come se il tempo si fosse fermato. Persino senza usare gli occhi, riusciva a “vedere” il grosso albero che sbriciolarsi, i rami e i ramoscelli volavano in aria e finivano col cadere sull’erba.






Per la prima volta, il Cacciatore Magico si arrestò e usò entrambe le braccia per parare il colpo.






<em>Wham! Bang!</em>






Il Cacciatore Magico venne lanciato a mezz’aria. Volò per diversi metri ed eseguì un doppio salto mortale prima di atterrare sul suolo.






L’azione di Cenere non si fermò. Prese Foglia al volo e la riparò dietro a sé.






“Oh?” Il Cacciatore Magico inarcò le sopracciglia, mostrando per la prima volta un briciolo di interesse.






“Fuoco!”






Proprio in quel momento, arrivarono finalmente i rinforzi che Cenere stava aspettando. Le Streghe della Punizione Divina stazionate all’ultima stazione saltarono fuori dai cespugli e puntarono i loro fucili verso il demone. Rumorosi botti risuonarono nella foresta, i proiettili cadevano come pioggia verso il bersaglio. Il demone volteggiava da albero ad albero come un fantasma per evitare i colpi. In mezzo alle cortecce e le briciole che volavano, ogni tanto si poteva intravedere della luce blu.






Un po’ più in là si potevano udire dei passi svelti. Dopo l’arrivo delle Streghe della Punizione Divina, il Primo Esercito aveva accerchiato la foresta.






Il demone lanciò un ultimo sguardo verso Cenere e balzò in aria. Il suo corpo emanò una quantità spaventosa di potere magico, dopodiché sfrecciò verso l’alto e svanì nel buio della notte.






“Dannazione.” La strega alla guida delle Streghe della Punizione Divina si accovacciò davanti a Cenere. “Io sono Elena. Stai bene?”






“Io sì.” Rispose Cenere guardando Foglia semi-cosciente. Pulì il sangue sul suo viso: “Ma lei ha bisogno di cure.”






“Stai tranquilla” disse Elena. “La Signorina Nana e la Signorina Tramonto si stanno dirigendo qui.”






***






Non appena il Promosso atterrò, una giovane guardia lo salutò.






“Signor Ursrook, la vostra bombola d’aria.”






Prima che la guardia poté finire la frase, Ursrook gli prese la bombola dalle mani e se la appoggiò sul naso. Inalò profondamente.






<em>Pssss...</em>






Dopo un lungo silenzio, Ursrook sembrò calmarsi. Disse: “Cambiamela.”






“Sissignore.”






La guardia tolse la vecchia bombola e impiantò la nuova nella sua spina dorsale. Per un Promosso, lo scambio d’aria all’interno del corpo era il metodo migliore poiché non necessitava protezioni e non intralciava i movimenti.






“Riguardo al vostro viaggio...”






“Ho avuto un problemino, ma l’avevo già anticipato” rispose Ursrook senza espressioni. “Quello è territorio degli esseri umani. Se non fossero riusciti a difendersi per così poco, avrei dovuto dubitare della lealtà di Kabradhabi.”






“No, quella non era la vostra vera forza” la guardia difendeva il suo Signore. “La bombola d’aria ha limitato i vostri poteri. Se vi foste trovati nei dintorni della Torre della Nascita, quegli insetti non avrebbero avuto scampo Signore!”






Evocare la magia riduceva significativamente i punti salute di un Demone Anziano. Nel combattimento contro le streghe aveva dovuto conservare un po’ del suo potere per mantenere un certo numero di punti salute in modo da poter rientrare sano e salvo.






“Stavolta ho solo lanciato le esche. La prossima volta sceglierò un terreno più favorevole ad un combattimento leale.” Ursrook guardò verso la foresta meridionale e mormorò: “Un luogo adatto per il loro riposo eterno...”






La guardia protestò indignata: “Se soltanto il Gran Signore del Cielo vi supportasse di più, in quel caso, non dovreste ricorrere a questi metodi rischiosi. E la Torre della Nascita a Taqila...”






“Metodi rischiosi?” Ursrook interruppe la guardia. “In realtà lo trovo parecchio interessante. Preferisco andare a controllare di persona piuttosto che fare affidamento sui rapporti degli altri.” Tirò fuori una biglia di ferro deforme dalla sua armatura e la studiò con attenzione. “Le femmine risvegliate non sono migliorate per nulla, ma i maschi che non hanno poteri magici sono in qualche modo diversi. A quanto pare gli esseri umani non sono completamente inutili... se solo potessi scoprire di più su di loro.”






La guardia non rispose, ma mostrava chiaramente un’espressione di disapprovazione.






Disinvolto, Ursrook mise la biglia di ferro in tasca. “Parlando del Gran Signore... sono convinto che abbia fatto del suo meglio. Ma il Re ha i suoi problemi e le sue considerazioni. Non dobbiamo sentirci frustrati. Dopotutto, il nostro scopo ultimo è quello di raggiungere un livello superiore, ed è per questo che lottiamo, non è forse così?”






“Si... avete ragione” mormorò la guardia chinando la testa.






“Prendi la “lapide” e ritiriamoci. La strada verso il ritorno a Taqila è ancora lunga.” Lentamente, Ursrook si sollevò in aria e si voltò verso la direzione delle rovine. “Ora abbiamo lanciato le esche. Dobbiamo solo aspettare che i pesci abbocchino.”






<em>“Nel giorno in cui raccoglieremo la rete.”</em>






<em>“Di certo ci incontreremo di nuovo.”</em>






<em>Aris</em>


                                


                                



