---
title: Capitolo 1113- Il terzo incomodo
pubDate: 2025-08-07T11:37:51.063Z
tags:
    - rtw
---




















“Signora Comandante?” Balbettò Joe. Gli ci volle un po’ per inquadrare la persona che aveva di fronte e capire come mai avesse un aspetto così familiare. Ma... come era possibile?






“Io... non capisco. Siete stata uccisa in una delle battaglie nei Mesi dei Demoni...” Farrina deglutì. “E poi, i Guerrieri della Punizione Divina sono tutti guerrieri estremamente devoti a Dio. Non...”






“Non parlano mai, come se fossero muti?” Zooey le parlò sopra. “Questo non ha niente a che vedere con la fede. Non parlano mai perché hanno subito un lavaggio del cervello, altrimenti noi non potremmo usare i loro corpi.”






<em>“Usare i loro corpi?”</em>






“Di che cosa state parlando...”






“Ma prima vorrei sentire le vostre opinioni. Come viene fatta la propaganda dell’Armata della Punizione Divina dalla Chiesa?”






Joe rispose con fervore: “Sono i guerrieri che hanno ottenuto il potere di Dio, i nemici mortali delle streghe e la più grande speranza per la Chiesa di salvare il mondo. Soltanto ai credenti più coraggiosi e devoti viene concesso l’onore di diventare un Guerriero della Punizione Divina.” Joe fece un momento di pausa, poi proseguì: “Abbiamo sempre pensato che salvare il mondo significasse fermare l’invasione delle bestie demoniache al Grande Divario e impedire loro di attaccare l’interno; solo dopo aver letto l’ultima volontà del Papa Tucker Thor abbiamo scoperto la Battaglia della Volontà Divina e l’esistenza dei demoni.”






“L’Armata della Punizione Divina è in realtà un esercito speciale che combatte i demoni” aggiunse Farrina. “Soltanto il Tempio Centrale Segreto di Hermes conosce le procedure della Cerimonia di Incarnazione. E adesso, Roland Wimbledon ha rovinato tutto.”






“Sembra tutto molto commuovente, ma sfortunatamente, nulla di tutto questo è vero.” Disse Zooey con un sorriso sprezzante. “Voi credete che l’Armata della Punizione Divina sia soltanto uno strumento dell’usurpatore per sopprimere le streghe. Anche se il motivo iniziale per cui fu creato un esercito del genere era effettivamente quello di salvare la razza umana, non è stata un’idea della Chiesa, ma bensì di una strega.”






Farrina fissò Zooey incredula. Se la persona che le parlava non fosse stata la famosa Enova che tanto ammirava, avrebbe subito confutato una cosa così infondata.






Joe fece un profondo respiro. “Potreste... dirci di più al riguardo?”






“E va bene. Soddisferò la vostra curiosità, mortali” disse Zooey con un lieve sorriso sulle labbra.






***






Dopo che Zooey ebbe raccontato loro tutto, Farrina sentì un dolore bruciarle sulle dieci dita. Abbassò lo sguardo e notò che aveva stretto le mani in pugni e le dita rotte avevano nuovamente iniziato a sanguinare.






Adesso sapeva perché una figura storica così importante fosse comparsa viva e vegeta davanti a lei. La Enova che aveva di fronte non era la Comandante dell’Armata del Giudizio che conosceva, ma un’antica strega che aveva vissuto per oltre quattrocento anni.






Avrebbe estratto la spada, avrebbe lottato contro la strega fino alla morte, l’avrebbe accusata della sua profanità, se solo avesse avuto la forza per combattere. Anche se non fosse riuscita a vincere, non avrebbe mai permesso al demonio di usare il corpo di una guerriera in un modo così irriverente.






Ma era troppo debole per riuscire anche solo a scendere dal letto.






Ridicolo.






Doveva essere un’assurdità!






Secondo quello che aveva detto Zooey, la Chiesa era stata fondata dalle streghe. Esse non erano né incarnazioni del male, né sottoposti del diavolo. Erano addirittura le vere impavide paladine che avevano dato tutto per la sopravvivenza della razza umana. La Regina di Città della Stella Cadente aveva sacrificato se stessa per l’umanità. Cosa c’era di più ironico di tutto questo? L’Armata della Punizione Divina era in realtà una creazione delle streghe che aveva sempre disprezzato. La Cerimonia d’Incarnazione a cui aveva sempre ambito partecipare altro non era che un mero processo per fornire alle streghe più gusci. In un certo senso, le streghe avevano dato forma al mondo.






<em>“Discuti con lei. Tutto questo non può essere vero, è una bugia!”</em>






Una voce gridò nella sua testa. Farrina aprì bocca, ma non uscì alcuna parola.






Questo perché il racconto di Zooey spiegava troppe cose.






Ad esempio, il perché alcuni Guerrieri della Punizione Divina erano misteriosamente scomparsi.






Il perché c’erano cadaveri di donne dissanguate.






Il perché c’erano grandi monasteri nella Vecchia Città Santa.






Ed il perché esistevano le Streghe Pure, che non sembravano affatto diverse da normali streghe.






Se tutto quello che aveva raccontato fosse realmente una menzogna perfetta, la persona che aveva inventato tutto doveva aver vissuto nella Chiesa per decenni e soprattutto doveva conoscere i segreti del Tempio del Segreto Fondamentale della Chiesa. Farrina non riusciva a pensare ad altri se non ai Papi.






Oltre a quello, c’era anche un’altra prova evidente: il “potere”.






Dato che i Guerrieri della Punizione Divina erano designati all’uccisione del demoni, più erano forti e meglio sarebbe stato. Partendo dal fatto che due Streghe della Punizione Divina avevano facilmente fatto breccia nel Castello sull’Isola dell’Arciduca protetto da Guerrieri della Punizione Divina, era facile dedurre che un uomo cosciente era molto più forte di una macchina senza volontà. Se le streghe potevano esercitare un potere del genere in un corpo di un Guerriero della Punizione Divina, per quale motivo la Chiesa le voleva morte? Perché non voleva utilizzarle? Se ci fossero stati pregiudizi sulle streghe ordinarie, la Chiesa avrebbe benissimo potuto usare le Streghe Pure.






Effettivamente non c’era una singola Strega della Punizione Divina in tutta Hermes.






E Farrina conosceva la ragione.






Perché le Streghe Pure potevano essere sottomesse dalle Pietre Divine.






Mentre una Strega della Punizione Divina, potente quanto una Straordinaria, la Chiesa non aveva misure per controllarla.






Come risultato, non avevano considerato la creazione di Streghe della Punizione Divina.






Se il Papa della Città Santa avesse davvero avuto a cuore l’umanità, molti credenti si sarebbero sacrificati di propria spontanea volontà, incluse le streghe.






Tuttavia, questa possibilità era stata scartata fin dall’inizio.






In realtà, per la Chiesa salvare il mondo non era così importante come dava a vedere.






<em>“Tutto quello che la Chiesa ha fatto è uno scherzo” </em>pensò Farrina priva di forze. <em>“I Guerrieri della Punizione Divina non sono l’arma finale contro i demoni, sono solo uno strumento per sopprimere le streghe.”</em>






Anche Joe si rese lentamente conto della contraddizione. “Quante persone come voi ci sono a Neverwinter?” Chiese nervosamente.






“Diverse centinaia” rispose Zooey con una scrollata di spalle. “Usiamo i corpi che ci avete donato, per cui non sorprendetevi se doveste incontrare qualcuno che conoscete.”






Farrina capì vagamente il perché della domanda di Joe.






Se fossero stati soltanto uno o due Guerrieri della Punizione Divina “sacrificati”, poteva esistere la possibilità che fossero stati impersonati da streghe; ma trattandosi di qualche centinaio, sarebbe stato impossibile.






Dall’espressione innocente sul volto di Zooey, Farrina capì che stava dicendo il vero.






La sua risposta le aveva chiarito anche l’ultimo dubbio.






Il mondo in cui aveva sempre creduto stava lentamente cadendo a pezzi.






Lei voleva essere necessaria.






Aveva riposto la sua fede nella Chiesa. Come membro della Chiesa, aveva l’obbligo di addossarsi la responsabilità di salvare i Quattro Regni e l’umanità. Ma ora, tutto quello in cui aveva un tempo creduto fermamente stava iniziando a frantumarsi, come un muro esposto alle condizioni ambientali, dietro al quale non c’era niente.






Doveva... fare qualcosa.






“La Chiesa... la Chiesa può cambiare tutto... e riportare le cose in ordine...” disse con difficoltà.






“Come?” Chiese Zooey lanciandole uno sguardo freddo.






“Avete bisogno di... corpi per creare le Streghe della Punizione Divina, giusto? Soltanto la Chiesa può farlo. Ad esempio io...” ansimò. “Posso offrire il mio corpo.”






“Mmh...” Zooey mostrò un sorriso scherzoso. “Non ti dispiace perdere la coscienza?”






“Farrina!” Gridò Joe esasperato.






“Se questo potrà salvare l’umanità...”






In questo modo, avrebbe potuto nuovamente appoggiarsi a qualcosa, ed essere necessaria...






Ma il suo sogno venne frantumato dalle fredde parole di Zooey: “Molto interessante, mortale. Ma non abbiamo più bisogno di Streghe della Punizione Divina.”






“P-Perché?”






“Perché non funziona.” Disse Zooey stendendo le braccia. “Se fosse stato quattrocento anni fa, questo piano forse avrebbe funzionato, ma anche i demoni sono migliorati molto. Le Streghe della Punizione Divina non possono più sconfiggerli. Ed è per questo che ora noi tutte appoggiamo il Re di Graycastle.”






“...” Le labbra di Farrina si separarono come quelle di un muto. Le frasi cercavano di formarsi nella sua bocca, ma alla fine riuscì solamente a pronunciare dei suoni strani.






“Le streghe viventi, non importa quanto siano deboli, possono diventare molto potenti una volta trovato il giusto percorso. Re Roland ha scoperto che le streghe ordinarie non hanno bisogno di sangue magico o un guscio per diventare forti. Tutte ora sono convinte di poter imparare e progredire.” Disse Zooey mentre alzava il piede per dirigersi verso la porta. “In altre parole, nessuna strega sarà disposta ad offrire il proprio sangue, anche se tu volessi sacrificare il tuo corpo. Perché non ne vale la pena.”






Arrivata alla porta, Zooey si fermò e sorrise a Farrina.






“Permettimi di essere franca, la Chiesa è stata un errore fin dal principio.”






Farrina sentì qualcosa rompersi nel profondo del suo cuore.






<em>Aris</em>


                                


                                



