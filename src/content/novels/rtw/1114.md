---
title: Capitolo 1114- Una Remunerazione
pubDate: 2025-08-07T11:37:51.063Z
tags:
    - rtw
---




















“Raramente intrattieni una conversazione così seria con un mortale.”






Betty, che la stava aspettando alla ringhiera, si accostò a Zooey quando quest’ultima uscì dalla cabina.






“Parlo di più con Re Roland,” replicò con indifferenza.






“Ma tutti noi sappiamo che lui non è tecnicamente un vero mortale,” disse Betty in tono addolorato. “Sean voleva che tu parlassi solamente dell’origine della Chiesa e dell’immenso potere delle Streghe della Punizione Divina. Ma alla fine che cos’hai detto? ‘Non ne vale la pena’, e ‘la Chiesa è stata un errore sin dall’inizio’,” la interruppe Betty. “Troppe informazioni per un paziente.”






“Il nostro compito è recuperare l’antico tesoro e salvare la credente catturata. Che sia viva o morta non è affar nostro,” disse Zooey fermandosi e fissando lo sguardo su Betty. “Parlando di te… da quando hai iniziato a preoccuparti di un mortale?”






“Alle persone non dovrebbe importare le une delle altre?”






“Sì, dovremmo, ma non sembra una frase che diresti.” Zooey rimase in silenzio per un momento e disse: “Aspetta… ti stai solamente compiacendo della sua sfortuna, giusto?”






“Hey, non dirlo ad alta voce,” disse Betty ridacchiando. “Perché voglio davvero entrare lì con te.”






“Sì,” disse Zooey in un sospiro. “Lei non assomiglia a loro.”






“Ѐ la loro copia sputata,” disse Betty mentre si dirigeva verso Zooey e si appoggiava all’oblò. “Se fosse nata 400 anni prima, e se fosse una strega, allora nell’ultima riunione dell’Unione…”






“Avrebbe sicuramente appoggiato Lady Alice piuttosto che noi,” Zooey completò la risposta di Betty. “Ѐ questo che mi fa arrabbiare.”






Farrina non assomigliava ad un individuo in particolare, ma ad uno specifico gruppo di persone.






Assomigliava ad un gruppo di streghe unite e sopravvissute che affrontano un futuro incerto e tetro.






Loro avevano avuto davvero poche scelte ai tempi.






La maggior parte aveva scelto di supportare il piano delle Streghe della Punizione Divina invece che la disperata proposta della “Prescelta”, anche se questo avrebbe significato sacrificare loro stesse alla fine.






In quella riunione che aveva determinato il loro destino, Alice aveva schiacciato completamente Natalia, vincendo il supporto della stragrande maggioranza. Alla fine del comizio, le persone sul pavimento intonarono un canto di “la razza umana perpetuerà. Lunga vita alle streghe,” e le loro voci riverberarono in tutta la sala. Di fatto, persino alcuni sostenitori di Natalia erano diventati esitanti alla fine, dubbiosi sul fatto che la loro scelta gli avrebbe portati o no alla luce alla fine del tunnel. Zooey, all’epoca, non poté fare niente per la Regina di Sunchaser se non battere i piedi in agitazione.






Adesso sfogava la sua rabbia su Farrina.






Zooey non stava ripudiando nessun credente della Chiesa di per sé, ma solo l’Unione disciolta.






Avrebbe voluto dire loro che anche la strega più debole aveva il potenziale per diventare forte.






Avrebbe voluto anche fargli sapere che anche gli ignoranti, sprovveduti mortali potevano contribuire.






Quello che avrebbe voluto dire più di tutto era: “<em>Se solo avessero potuto resistere un po’ più a lungo…</em>”






Desiderò che non avessero preso strade diverse solo per una differenza di opinioni.






Ma tutti i suoi pensieri si dissolsero in un profondo sospiro.






Senza una solida e conclusiva evidenza, i Tre Capi avrebbero fatto inevitabilmente la stessa scelta se tutto fosse ricominciato da capo.






Solo una persona dal cuore d’acciaio era stata in grado di aiutare tutti a superare quei momenti bui quando il regime dell’Unione stava vacillando.






“Se solo Lady Alice, Lady Eleonora e Lady Natalia potessero vedere ciò che abbiamo ora…”






Borbottò Zooey mentre osservava l’oceano blu privo di confini.






...






In un’altra stanza dall’altra parte della cabina, Kajen posò la sua penna, sconvolto e sgomento.






“Signor Kajen…” Disse Roentgen, ugualmente perplesso da quello che avevano appena sentito. “Temo che abbiamo appreso troppo.”






Per far sì che Kajen comprendesse meglio la storia di Joe e Farrina, Sean aveva sistemato lui e il suo studente in una camera adiacente alla cabina del paziente e fatto qualche aggiustamento alla parete. Aveva allestito uno specchio trasparente unilaterale che permetteva a Kajen di scrutare attraverso il muro e vedere tutto quello che succedeva nella camera accanto. In più, Sean aveva anche installato due amplificatori che permettessero a Kajen di ascoltare chiaramente i contenuti della loro conversazione.






Era la prima volta che Kajen Fels curiosava nella vita privata degli altri. Sebbene sapesse che non fosse molto appropriato, la tentazione era semplicemente troppo forte per poter resistere. Era proprio come un reality show dove gli attori documentavano situazioni di vita reale improvvisando. Lui, d’altra parte, era sia uno spettatore che il regista dello show.






Con suo grande sgomento, non solo aveva ascoltato una storia d’amore e redenzione, ma aveva anche scoperto una terribile storia segreta della Chiesa.






L’Impero delle Streghe aveva istituito i Quattro Regni?






La Chiesa era la discendente dell’Unione?






Quelle antiche streghe potevano possedere un corpo umano?






Ogni singola informazione sarebbe stata sufficiente per far preoccupare il pubblico.






Roentgen, irrequieto, sbirciò attraverso la porta, come se temesse che qualche guardia potesse piombare lì all’improvviso, metterle un sacco di iuta sulla testa e buttarla nell’oceano.






Le parole di Re Roland emersero gradualmente dai ricordi di Kajen.






<em>“Si tratta di una storia d’amore ambientata in tempi bui.”</em>






<em>“Dovresti sapere che cosa significa ‘tratto da.’”</em>






Forse, Roland aveva predetto che questo sarebbe successo.






In ogni caso, non poteva tirarsi indietro ora.






Anche se gli fosse stata presentata la possibilità di tirarsi indietro, non lo avrebbe fatto.






Vagamente, Kajen aveva la sensazione che questo dramma avrebbe provocato una grande commozione.






Questo spettacolo non avrebbe avuto precedenti e avrebbe anche posto una pietra miliare per la futura Industria dell’intrattenimento.






Proprio in quel momento, Kajen vide le due persone nella stanza accanto ricominciare a parlare.






Afferrò immediatamente gli amplificatori.






...






“Così… Questo è ciò che abbiamo alla fine…” Farrina fissava Joe, la sua vista sfuocata. “La Chiesa è andata… Nessuno ha più bisogno di me… Tu mi hai salvata ma non posso ricompensarti in alcun modo… Mi dispiace…”






La sua voce, in fondo, era poco più di un sussurro.






Joe le afferrò la mano, e con aria malinconica sul viso esordì: “Non ti ho salvata per la dannata Chiesa!”






La sua voce tonante sconvolse Farrina.






“Non ho mai avuto molta fiducia nella Chiesa. Mi sono unito ad essa solo per trovare qualcosa da fare. Tutti fingevano di essere dei fedeli pii perché volevano essere promossi in fretta. Io ero un nobile, e non avrebbe avuto senso dedicarmi completamente a Dio!”






“Tu” disse Farrina, mordendosi il labbro, i suoi occhi fissi nuovamente su Joe. Sollevò lentamente la mano in modo quasi doloroso, in un tentativo di schiaffeggiarlo in faccia.






Joe non la schivò, anzi tenne la testa un po’ più in alto.






Ma Farrina abbassò la mano alla fine. Disse: “Tu stai… mentendo, non è così? Mi hai seguita nel Regno Cuore di Lupo dopo la sconfitta dell’Armata della Punizione Divina. Come hai potuto dire che non hai molta… fede nella Chiesa?”






Joe l’afferrò per un braccio e disse febbricitatamene: “L’ho fatto perché voglio stare con te! Al diavolo il Supremo Pontefice! Al diavolo la Battaglia della Volontà Divina!”&nbsp;






"Joe!"






“Lasciami finire!” Joe le parlò sopra. Stava aspettando l’opportunità di aprire il suo cuore da troppo tempo. Una volta aveva pensato che non avrebbe mai avuto occasione di farlo. Adesso, semplicemente non poteva lasciarsela scivolare dalle dita un’altra volta. “Dopo che sei stata catturata, ho cercato in ogni modo di venire a salvarti. Non aveva niente a che vedere col futuro di Hermes, perché so che il mondo non sarebbe stato molto diverso senza la Chiesa. Tu sei tutto ciò di cui ho bisogno… Non voglio perderti… Ho bisogno di te!”






CRACK.






La penna si spezzò nella mano di Kajen.






“Tu… hai bisogno di me?” Farrina gli fece eco con perplessità.






“Non hai detto che non puoi ricompensarmi in alcun modo? Allora ti chiederò qualcosa in cambio,” disse Joe mentre la stringeva tra le sue braccia. “Stare con me, devi stare con me ovunque io vada. Non importa quale sarà il nostro destino, lo affronteremo insieme. Questo… è quello che voglio da te come ricompensa!”






<em>Haru</em>


                                


                                



