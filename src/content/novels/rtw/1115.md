---
title: Capitolo 1115: Test Missilistico Epocale
pubDate: 2025-08-07T11:30:06.921Z
tags:
    - rtw
---




















Una settimana dopo, nella valle della Catena Montuosa Invalicabile.






Dopo il precedente test sulla bomba al napalm, il luogo era diventato il nuovo sito per i test di Roland. Poiché arrivavano sempre più visitatori dal nord-ovest alla Foresta delle Ombre, era praticamente impossibile creare un luogo aperto nel sobborgo adatto per condurre i test. Perciò Roland aveva dovuto scegliere un nuovo posto vicino al laboratorio del Versante Settentrionale che attirasse meno attenzioni dal pubblico.






Considerando poi che le loro armi sarebbero diventate sempre più forti in futuro, era una scelta naturale quella di riposizionare il sito per i test.






Questa volta, Roland voleva testare il lanciagranate anti-demone a cui aveva lavorato in precedenza.






Con lo sviluppo della tecnologia industriale e le abbondanti ricerche, ci erano voluti solamente cinque giorni per arrivare dalla progettazione fino al test: era al momento il record più breve nella creazione di armi a Neverwinter.






Ovviamente, la velocità del test era largamente dovuta alla struttura semplice della granata stessa.






Nel mondo precedente di Roland, anche i peggiori terroristi che a malapena sapevano qualcosa sulle armi militari erano in grado di costruire un enorme RPG fatto in casa con una bomboletta di gas e un tubo d’acqua. Aggiungendolo ad un camioncino, potevano trasformare l’RPG in un artiglieria multipla semovente. Con lo sviluppo del sistema industriale di Neverwinter, Roland poteva produrre una granata rudimentale senza il minimo sforzo.






“Perciò devo solo mirare la testata al bersaglio e premere il grilletto, giusto?” Disse Alethea di buonumore mentre sollevava l’arma con i tentacoli. Come ex Guerriera Beata Superiore, era molto interessata nella nuova arma da fuoco, specialmente nel caso in cui questa fosse stata progettata appositamente per difendersi contro i demoni.






Solo che agli occhi di Roland, questa situazione gli dava una strana sensazione.






Nei film dell’orrore era comune trovare mostruose creature enormi ricoperte di tentacoli, alcune potevano sparare raggi laser dagli occhi, altre usavano lame, lance e scudi, altre ancora usavano ventose e producevano liquidi speciali per combattere contro gli eroi... ma una creatura che teneva un RPG? Ehm... sentiva che c’era qualcosa che non andava.






Roland aveva chiesto ai Portatori Originali di condurre il test puramente per ragioni di sicurezza. Se l’arma dovesse essere scaricata non intenzionalmente, né i soldati né le Streghe della Punizione Divina sarebbero sopravvissute ad un colpo ravvicinato. Solo i Portatori Originali avevano l’abilità di trasportare l’arma con i loro tentacoli fino ad una zona remota e lontana in modo da evitare sfortunati incidenti.






“Assicurati solo che la parte posteriore non punti verso te stessa o gli altri.” Disse Roland con due colpi di tosse. “Iniziamo.”






Alethea annuì con il tentacolo principale e premette il grilletto.






Un flash improvviso eruttò dall’arma e volò attraverso il campo verso il bersaglio a cento metri di distanza.






Il proiettile disegnò un arco in aria e colpì la parte inferiore del bersaglio. Seguì un boato e la cassa di ferro che rappresentava il bersaglio fece due capriole sul terreno; appariva intatta.






Rispetto al ruggito sconvolgente dei Cannoni Longsong e alle fiamme furiose che coprivano il cielo prodotte dalla bomba al napalm, le prestazioni di quest’arma non sembravano molto soddisfacenti. L’esplosione aveva alzato a malapena un po’ di polvere e detriti che erano stati completamente dispersi dal vento in pochi secondi.






Calò un silenzio imbarazzante.






Solo Roland non sembrava affatto deluso dal risultato. Al contrario, disse sorridendo: “Prendetela e datele un’occhiata.”






Subito, due Streghe della Punizione Divina riportarono la cassa di ferro.






“Questo...”






Soltanto da vicino si accorsero che in fondo alla cassa c’era una chiazza bianca, come se fosse stata lasciata da una bruciatura. E al centro della macchia bianca, c’era un foro poco appariscente largo circa tre dita.






“L’ha attraversato?” Chiese Pasha incuriosita. “Il proiettile non era lento né veloce. Ma sembrava più potente di un proiettile comune. Non penso che una rivoltella riesca a fare questo.”






“Neppure una mitragliatrice pesante modello Mark I ci riuscirebbe.” Aggiunse Alethea avvicinandosi. “Questa cassa di ferro è una replica delle colonne di pietra lanciate dai Demoni Ragno. Su ogni lato è stata ricoperta con placche d’acciaio spesse quanto un dito e non è facile da penetrare. Giusto, prima ci abbiamo messo dentro delle cavie. Apriamola e vediamo.”






Quando Alethea allungò due dei suoi tentacoli per aprire il pesante coperchio della cassa, tutti i presenti rimasero a bocca aperta.






Delle galline che erano state appese con del filo di ferro al soffitto della cassa per simulare i demoni nelle colonne di pietra non era rimasto niente se non una poltiglia ricoperta da qualche piuma annerita.






“Sembra che funzioni” disse Roland annuendo soddisfatto. Era più sorpreso del fatto che Alethea aveva colpito la cassa con un singolo colpo piuttosto che delle galline bruciate. Aveva pensato che sarebbero stati necessari almeno cinque o sei colpi per fare centro.






Roland aveva previsto che l’esplosione non avrebbe prodotto fiamme accecanti o assordanti boati perché essenzialmente, il missile non sprigionava una quantità considerevole di energia. La velocità del proiettile era direttamente proporzionale alla reazione energetica.






Nel caso in cui la quantità di polvere da sparo fosse rimasta costante, più grande fosse stata la testata, maggiore sarebbe stata la resistenza dell’aria; più pesante fosse stata la testa del missile e meno velocemente avrebbe attraversato l’aria. Per migliorare l’accuratezza dei colpi contro i Demoni Anziani, Roland aveva abbandonato l’idea di usare un’arma a grande calibro. Aveva limitato il calibro del missile a quaranta millimetri, lo stesso per la canna. La parte frontale del missile era a forma di cono per ridurre la resistenza dell’aria.






Dai risultati del colpo, il missile sembrava piuttosto stabile nell’attraversare il cielo. Anche se era molto più piccolo di un Panzerfaust, era abbastanza grande da perforare le piastre di armature spesse dieci millimetri e la sua forza era paragonabile alle colonne di pietra lanciate dai demoni.






“Pensate che quest’arma possa sconfiggere i Demoni Anziani?” Chiese Roland voltandosi verso Pasha e le altre streghe.






“Beh...” Alethea fu la prima a parlare. “Non è facile da dire. Ci sono Demoni Anziani forti e deboli, così come noi abbiamo Straordinarie e Trascendenti. Se il nemico dovesse essere rapido e veloce o dovesse essere un Cacciatore Magico, allora... ad essere onesti, le possibilità che venga colpito in faccia sono minime. Possono facilmente schivare la granata quando è ancora in aria. Ma...”






Si interruppe per un momento e continuò con un tono di voce più alto: “Questa è certamente un’arma epocale, Vostra Maestà, perché colma il divario tra demoni e persone comuni, offrendoci l’opportunità di superare i nostri nemici in numero. Non potrò mai elogiare abbastanza questa nuova invenzione!”






“Esattamente” aggiunse Pasha sorridendo. “In passato, era impossibile che un mortale riuscisse a ferire un Demone Anziano. Se nell’era di Taqila avessimo avuto un’arma del genere, la Signora Natalia ne sarebbe stata entusiasta.”






“E mi è appena venuta in mente un’idea per migliorare di molto il tasso di precisione” disse Alethea facendo ondulare il suo tentacolo principale.






“Cioè?” Chiese Roland guardando verso di lei. “Quale sarebbe?”






“Equipaggiare ogni Strega della Punizione Divina con quest’arma” rispose Alethea euforica. “Solo le Straordinarie possono rivaleggiare i Demoni Anziani. Se il nemico dovesse essere colpito in faccia, non c’è modo che possa sopravvivere al colpo, indipendentemente da quanto forte sia!”






“Non preoccupatevi, è un’arma individuale e certamente ognuno ne avrà una” promise Roland con un sorriso. “Comprese le Streghe della Punizione Divina.”






Il passo successivo era quello di incrementare la potenza del missile, mantenendo la stessa velocità di viaggio e gli stessi costi di produzione. Nel frattempo, Roland doveva anche creare una nuova arma ad alto calibro per colpire i Demoni Ragno che si muovevano molto più lentamente dei Demoni Anziani. Considerando il fatto che avrebbero eventualmente invaso la città dei demoni, Roland sentiva la necessità di sviluppare un nuovo tipo di bomba al più presto, poiché era altamente probabile che i Demoni Ragno si nascondessero nelle strade e nei viali.






Mentre Roland era immerso nei suoi pensieri, una sua guardia arrivò per portargli un messaggio.






“Vostra Maestà, il Signor Sean e la sua squadra sono tornati dal Regno del Cuore di Lupo. Sono appena approdati al porto del fiume interno.”






<em>Aris</em>


                                


                                



