---
title: Capitolo 1121: L’Invenzione Più Geniale
pubDate: 2025-08-07T11:30:06.921Z
tags:
    - rtw
---












“Huh?” Simbady arricciò le labbra, fissando Rex con sospetto. Persino un membro del clan proveniente da una piccola tribù come lui sapeva che la gente delle Isole Fiordi era nota per astuzia ed inganni. Erano tutti scaltri mercanti esperti nell’arte del commercio, ed avevano un’insaziabile sete di ricchezza.






Un gran numero di Mojin nella Città delle Sabbie Ferrose erano stati truffati dai mercanti di Fiordi; per questo, ogni Cittadino della Sabbia sapeva bene di dover fare particolare attenzione quando aveva a che fare con loro. Questa loro opinione in merito alla gente di Fiordi era stata nuovamente confermata da quanto era accaduto a Porto Festoso. Simbady non credeva ad una sola parola di Rex. Disse bruscamente, “Hai finito? Sono impegnato. Vai a parlare con qualcun altro!”






Detto questo, Simbady lanciò un’occhiata a Mulley, dicendole, con il solo sguardo, di andarsene con lui.






“Aspetta!” Disse subito Rex. “Ti darò degli ori reali, indipendentemente dal risultato.”






“Simbady, lascialo finire,” disse Mulley, afferrandogli la mano. “Mi sembra molto interessante. Non sembra un’imbroglione.”






Simbady si sentì il cuore martellargli violentemente in gola quando Mulley lo toccò. Le rispose con fase esitante, “Ma…”






“Dieci ori reali! Se mi dici il luogo esatto, te ne darò dieci!” Continuò Rex, senza fiato. Per far vedere che non stava mentendo, tirò fuori dalla tasca un oro reale e proclamò, “Questo è l’anticipo! Se mi aiuterai, te ne darò altri 20. Che ne dici?”






Simbady si irrigidì per un attimo. Era strano per un mercante di Fiordi pagare in anticipo, ed ancora più strano che pagasse 30 ori reali in tutto. Simbady ponderò velocemente la questione nella sua mente. Gli ci sarebbero probabilmente voluti almeno dieci anni per guadagnare una simile somma di denaro, considerando il suo attuale stipendio.






“Vorrei anche comprare dei vestiti nuovi per i bambini nel Clan…” Disse Mulley con fare implorante, mentre sbatteva i suoi enormi occhi luminosi.






Incapace di rifiutare l’invito di Mulley, Simbady accettò con rassegnazione, “Capisco. Va bene. Ma se oserai prenderti gioco di noi…”






“Non perderete nulla,” confermò velocemente Rex e lanciò l’oro reale a Simbady. “Devi solo rispondere ad alcune mie domande, nient’altro. Non c’è miglior accordo di questo.”






Simbady capiva adesso come i mercanti di Fiordi truffavano la gente. Prese l’oro reale e chiese, “Che cosa vuoi sapere da me? Perché sei con Mulley? Cosa intendi con “migliorare la reputazione”?”






“Devo cominciare dall’inizio,” disse Rex schiarendosi la voce. “Camminiamo un po’ mentre parliamo. Per prima cosa, cosa ne pensi del mare?”






“Cosa ne penso del mare?” Ripeté Simbady. “È la madre dei Tre Dei, la culla di ogni cosa, ed è… volatile.”






“Lo trovo misterioso,” aggiunse Mulley con tono vivace. “Nessuno sa quanto sia ampio e profondo. Ci sono molti luoghi nella Regione dell’Estremo Meridione in cui l’uomo non ha ancora messo piede. Potremmo impiegarci persino più di 1.000 anni per esplorare del tutto il mare.”






“Avete entrambi ragione. Tuttavia, la gente di Fiordi lo considera come un qualcosa di prezioso.” Disse sorridendo Rex, “Ci sono tantissimi tesori in fondo al mare, incluse tonnellate di ori e argenti reali, e antiche rovine perdute. Nessuno li protegge. Stanno aspettando solo di essere recuperati. Non mi sorprenderei se qualcuno diventasse ricco da un giorno all’altro. In sostanza, chi li recupererà sarà la persona più ricca al mondo!”






“Lo fai sembrare così semplice,” ribatté Simbady sprezzante. “Nessuno li protegge? L’oceano stesso è un enorme ostacolo. Come puoi immergerti fin nelle sue profondità, come se fossi un pesce?”






“È vero. Quello è esattamente il nostro problema!” Replicò Rex tutto eccitato. “La missione della Società dei Mestieri Meravigliosi è di rendere possibile tutto ciò che non lo è. Questa volta, è mia intenzione mostrare a tutti che la Società dei Mestieri Meravigliosi non è una combriccola di pazzi, e di certo non è un gruppo di vigliacchi! Anche se non siamo esploratori, possiamo ottenere i loro stessi risultati… No, faremo meglio di loro!”






“Faccio un po’ di fatica a seguirti…”






“Una grande invenzione.” Rex rivelò il suo segreto con trepidazione. “La chiamo “Completo da Immersione”. Con esso, è possibile stare sott’acqua quanto a lungo si voglia, proprio come un pesce!”






“Cosa?” Esclamò con sgomento Simbady.






“Li ho visti stare sott’acqua per un bel po’ mentre stavo raccogliendo conchiglie sulla spiaggia. Ci sono rimasti più a lungo del normale,” si aggiunse Mulley. “È per questo che sono andata a chieder loro cosa stessero facendo.”






“<em>Quindi è stata Mulley ad aver per prima parlato con loro…” </em>Pensò Simbady, con un sussulto.






“Ne son stato molto sorpreso all’inizio, perché so che i Cittadini della Sabbia temono e rispettano il mare,” continuò Rex. “Ho continuato a testare questa muta per diversi giorni. Ha funzionato davvero bene. Non c’è bisogno che lo dica, ma questa rivoluzionerà l’intera industria del recupero. Un compito che dipendeva in buona parte dalla fortuna diventerà ora un’avventura a cui chiunque potrà prendere parte!”






“Visto che ci siete già riusciti, perché chiedi il mio aiuto?” Chiese stupito Simbady, cercando di contenere il suo disappunto e la propria gelosia.






“Ahem… il fatto è, Signor Simbady… che questo Completo da Immersione necessità di un po’ di visibilità. Possiamo sfruttare la Campagna di Re Roland per pubblicizzarla. È per questo motivo che ho bisogno di mettere le mani su un po’ di roba buona prima di chiunque altro – qualcosa che possa catturare l’attenzione del Re di Graycastle,” disse Rex mentre stringeva la mano a pugno. “Appena avrò ottenuto un titolo onorifico, migliaia di persone faranno a botte per la mia invenzione!”






Si interruppe a questo punto, per poi continuare, “Ma non so dove si trovino queste ricchezze. La nota di Sua Maestà non indica cosa voglia esattamente. Tecnicamente, va bene qualsiasi cosa sia strana e di qualche interesse. Ma sembra che il Re non sia interessa a cose a caso. Non vuole mettere le mani sulla robaccia che di solito troveresti sulla spiaggia o tra i coralli, quindi non sappiamo dove andare. Tutto ciò che possiamo fare ora è cercare lentamente lungo la spiaggia. Poi ho visto la Signora Mulley, ed ho avuto un barlume di speranza. Mi ha detto che una volta hai visto una strana caverna. Hai visto l’acqua riflettere la luce in una notta senza luna. Voglio sapere dove è!”






In altre parole, questa gente dei Fiordi è venuta qua per il Capo? Simbady rispose irritato, “L’ho vista. È ai piedi della scogliera. La caverna è visibile solo quando c’è la bassa marea. Comunque, l’acqua è profonda diversi metri, ma nessuno sa quanto sia profonda realmente. Potrebbe trattarsi di una normale caverna, e la luce potrebbe essere solo una manciata di meduse.”






“Non ti preoccupare. Ti pagherò comunque, anche se non troveremo nulla,” ribatté Rex.






Avevano appena raggiunto una spiaggia alle spalle del porto.






C’era una manciata di persone.






“Quelli sono i marinai che ho reclutato, non hanno nulla a che fare con il test. Si occupano solo di commissioni,” spiegò Rex. “Ho solo due assistenti: Eyemask e Tophat. Anche loro sono membri della Società dei Mestieri Meravigliosi.”






Simbady pensò che avessero dei nomi davvero strani. Posò lo sguardo sull’uomo e la donna al centro della folla ed alla fine sullo strano completo di fronte a loro.






Il completo aveva un enorme elmo di metallo che non c’entrava nulla con il resto. La parte sopra e quella sotto erano unite, il che lo rendeva difficile da indossare. L’elemento più distintivo erano due tubi attacchi all’elmo che a Simbady ricordavano le code di due gamberi. Erano molto lunghi, con l’estremità collegata ad un grande macchinario nero.






In passato, Simbady aveva visto la stessa macchina sulle navi di Neverwinter. I marinai la chiamavano “macchina a vapore”.






“È questo ciò di cui parlavi…”






“Ah, sì,” disse Rex con aria importante, “Questo è il “Completo da Immersione”, la mia invenzione più geniale!






<em>Mithdran</em>


                                


                                



