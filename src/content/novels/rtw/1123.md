---
title: Capitolo 1123: Bare Sotterranee
pubDate: 2025-08-07T11:30:06.922Z
tags:
    - rtw
---












Rex, che era rimasto in attesa all’ingresso, alzò due dita ed indicò prima la sua testa e poi l’apertura della caverna.






Simbady gli fece segno che andava tutto bene.






Rex quindi fece un cenno di approvazione, si volse e camminò nella grotta.






Simbady alzò lo sguardo e vide i tubi da immersione sospesi sopra di lui, negli ultimi tre giorni, non aveva solamente imparato il funzionamento generale del Completo da Immersione, ma anche i gesti e le tecniche da utilizzare. Era molto importante tenere sott’occhio questi due tubi, ed era per questo che il recupero richiedeva due persone.






Poiché si trattava di uno strumento per erogare ossigeno, il tubo era collegato ad una pompa d’aria azionata da un motore a vapore, che faceva circolare continuamente l’aria nell’elmo. Se uno dei tubi si fosse rotto od intasato, le conseguenze sarebbero state fatali. Quindi, doveva fare particolare attenzione quando cambiava direzione o passava attraverso zone ristrette ed insidiose.






Vedendo che non c’era nulla che sporgesse dal soffitto della caverna, Simbady si lanciò nell’oscurità.






Il suono delle onde venne subito attutito. Poteva sentire il sibilo delle valvole dell’aria ed il battito del suo cuore.






Dopo essere avanzato per una decina di metri, l’oscurità intorno a lui si fece più spessa. Simbady poteva solamente vedere il contorno scuro di Rex che si muoveva lentamente di fronte a lui mentre si immergeva nell’abisso.






Proprio in quel momento, il terreno cominciò a salire all’improvviso, e la strada continuò in salita.






In meno di sette minuti, Simbady vide di nuovo il mare. Questa volta, però, l’acqua non brillava con macchioline dorate, ma ondeggiava dolcemente.






Seguì Rex fuori dall’acqua mentre tratteneva il respiro. Di fronte ad entrambi comparve una enorme caverna, la maggior parte della quale si stagliava nell’oscurità, con solo una piccola parte della calotta lambita da una spettrale luce blu che rifletteva dei bagliori sulla superficie dell’acqua.






Questa caverna era connessa con il mondo esterno?






Simbady si avvicinò alla riva. Stava per sfilarsi l’elmo quando Rex lo fermò.






Il mercante di Fiordi tirò fuori dalla sua sacca una lampada ad olio idrorepellente. Dopo aver osservato per un bel po’ la lampada accesa, si sfilò l’elmo e disse, “Agh… Sembra che questo posto non sia del tutto isolato dal mondo esterno.”






“C’è… vento?” Disse sorpreso Simbady, avvertendo della frescura sulle sue guance mentre si toglieva l’elmo.






“Già. Potrebbero esserci altre uscite,” replicò speranzoso Rex. “In questo caso, c’è una grande probabilità di trovare qualcosa di prezioso. Siamo proprio fortunati!”






A Simbady importava più della sua pelle che di qualsiasi ricchezza. Non si aspettava di trovare una caverna al di sotto del deserto perché qui la roccia era troppo fragile per formare una caverna così enorme. Dopotutto, si trovavano a soli 20 metri sotto l’acqua, ed era anche preoccupato della tenuta della calotta, se sarebbe crollata o meno.






Simbady decise di riferire a Graycastle che cosa aveva scoperto, una volta che fosse uscito di lì. Anche se sembrava un tantino ingiusto nei confronti della Società dei Mestieri Meravigliosi, doveva essere sicuro che la caverna non avrebbe comportato alcun rischio per la sicurezza di Porto Festoso, che si trovava sopra di essa.






“Il vento sembra provenire da quella direzione,” dichiarò Rex quando posò il suo elmo vicino al laghetto ed alzò la lampada ad olio. “Andiamo a dare un’occhiata.”






Simbady sfoderò il suo coltello e lo seguì lentamente.






Man mano che procedevano con l’esplorazione, Simbady trovava che la caverna diventava via via più strana.






Comparve del terreno e col tempo l’erba prese il posto del muschio, cosa che fece credere a Simbady di gironzolare per l’Oasi della Corrente d’Argento.






“Incredibile. Ci sono delle piante verdi, qui,” sottolineò Rex allibito. “Credevo che potessero crescere solo funghi e muschio in un posto simile.”






“Forse… dovremmo tornare indietro,” disse Simbady con tono esitante. “Sento che questo posto…”






Si bloccò.






“Senti che questo posto cosa?” Non avendo udito una risposta da Simbady, Rex si voltò e gli chiese, “Hey, che cosa stai guardando? Wow, un fiore!”






Simbady sentì il suo petto contrarsi. Accanto a lui c’era un bellissimo e piccolo fiore con dei petali color viola pastello e foglioline fragili e delicate. “Questo è… il Fiore della Provvidenza…”






“È così raro?”






“No… un tempo si trovavano ovunque,” disse Simbady con un filo di voce. “Non l’ho mai visto prima, ma ho sentito la leggenda dell’Emissario dei Tre Dei. Si ride che questo tipo di fiore sia costiero. Come uno splendido fiocco porpora, erano il fiore più bello nella Regione dell’Estremo Meridione.”






“C’erano dei fiori… nel deserto?” Chiese Rex sorpreso.






“In passato qui non c’era un deserto. Questa terra era ricoperta di alberi, praterie e fiumi,” spiegò Simbady mentre scuoteva la testa. “Però, dopo la partenza dell’Emissario dei Tre Dei, questo luogo si è gradualmente trasformato in un deserto. Ma non è questo ciò che intendo. Il punto è, c’è una descrizione minuziosa del Fiore della Provvidenza nella nostra documentazione. Una volta che questi fiori si diffondono in una zona, non crescono da nessun’altra parte. È per questo che non li vedi nell’oasi. Dovrebbero essere estinti…”






“Capisco,” rimuginò Rex mentre si premeva la lingua, “Forse la desertificazione non si è diffusa fino a questa grotta subacquea, e perciò il Fiore della Provvidenza ha continuato a vivere.”






“Ma è proprio così?” Rifletté Simbady, sempre più confuso. Per una qualche ragione, aveva un forte presentimento che questa grotta fosse in passato un’oasi.






Nel frattempo, i fiori porpora intorno a lui aumentavano di numero. Simbady non pensava che la loro presenza qui fosse una semplice coincidenza.






Mentre continuava a riflettere se dovesse procedere con l’esplorazione, udì all’improvviso un tenue “crack” nel sottosuolo.






Poi, un getto di luce fuoriuscì dalla terra, creando una nebbiolina luminosa intorno a lui.






“Che è successo?” Chiese Rex sorpreso.






“Credo… credo di aver pestato qualcosa,” rispose Simbady, deglutendo. “Sembra essere un’asse.”






“È una trappola?” Disse Rex mentre gli si accovacciava vicino per strappare l’erba ed i fiori intorno a lui. “Bene, questo è… haha… hahaha….”






La risata riecheggiò per la grotta, facendo drizzare tutti i peli di Simbady. “Perché stai ridendo? Oi, dimmi che cos’è!”






“Haha, tesori! Abbiamo trovato dei tesori!” Rex gli rispose energicamente. “Guarda!”






Per l’incredulità di Simbady, sotto il suo piede giaceva una tavoletta di pietra densamente decorata che emanava un flebile bagliore. La luce fuoriusciva da sotto il suo stivale, e rendeva l’intera tavoletta trasparente e luminosa come giada. Questa non era così dura come pareva. Quando Simbady la pestò, con sgomento, notò che la superficie della tavoletta sprofondò di alcuni centimetri.






La cosa più incredibile era che il segno scomparve magicamente da solo quando Simbady rimosse il suo piede. Nel frattempo, anche la luce svanì, come se si fosse trattato tutto di un’illusione.






“Esiste un tesoro più affascinante di questo?” Esclamò Rex esultante mentre premeva il piede sulla “tavoletta di pietra”. “Se riuscissi ad inviarla al Re di Graycastle, verrei sicuramente nominato Esploratore Onorario!”






“Ma… è così grande,” disse Simbady con apprensione. A giudicare dalla porzione che spuntava dalla terra, la “tavoletta di pietra” poteva essere persino più grande di lui e Rex messi insieme. Non era sicuramente una passeggiata portarla fuori dalla caverna.






“Ce la faremo, sono sicuro che possiamo trovare un modo per farcela. Magari potremmo cercare altre uscite?” Rex si interruppe all’improvviso e poi disse, “Hey, sembra che qui ci sia un’altra tavoletta.”






Fece alcuni passi nella direzione verso la quale era rivolto e dopo pochi secondi colpì un’altra tavoletta, simile alla prima. Con una tenue luce, sempre più tavolette di un bianco grigiastro spuntarono in mezzo alla distesa di fiori.






“Ce n’è una qua, ed anche là…” I due uomini cercarono di contare quante ce ne fossero mentre procedevano in avanti, ma ben presto ci rinunciarono.






Non passo molto tempo prima che notassero che i Fiori della Provvidenza lasciavano gradualmente il posto a quelle tavolette di pietra simili a giada. La luce fuoriusciva da ogni parte mentre continuavano a camminare.






Poi, si trovarono di fronte un enorme muro a bloccare loro il cammino.






“Oh Cielo…” sussultò Rex.






Sentendo un po’ freddo, Simbady alzò lentamente la testa e vide incombere su di lui, nella fioca luce, un muraglione di pietra. Alla fine, si resero conto che non si trattasse di un “muro”, ma di una pila di diverse tavolette di pietra.






Alcune erano rotte ed altre spezzate a metà. Però, la maggior parte delle tavole era di forma rettangolare. La maniera casuale in cui queste erano impilate una sull’altra fece provare a Simbady una sensazione sinistra.






Assomigliavano a centinaia di bare, una sull’altra.






<em>Mithdran</em>


                                


                                



