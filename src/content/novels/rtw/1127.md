---
title: Capitolo 1127: Preparativi per la Battaglia Finale
pubDate: 2025-08-07T11:30:06.922Z
tags:
    - rtw
---












Roland posò il rapporto. Gli tornò in mente l’informazione fornitagli da Kabradhabi.






I demoni avevano dei nemici dal Regno Cielo-Mare.






Che fossero così occupati a combattere contro di loro tanto da non poter tenere d’occhio la situazione sulle Pianure Fertili?






Anche lo Stato Maggiore era incline a questa teoria. Non importava a quale gioco i demoni stessero giocando, alla fine di tutto sarebbe stata la fazione più potente a dominare la guerra.






Il Cacciatore Magico era riuscito ad arrivare fino alla foresta e aveva colto Foglia di sorpresa, ma così facendo aveva anche esposto le sue tecniche e le sue abilità. Sylvie poteva percepire con chiarezza il suo potere magico anche senza che si trovasse nel raggio d’azione della Vista Magica. E in quel momento, quella luminosa “stella rossa” si trovava nelle rovine. Se dovessero esserci dei movimenti, Sylvie li avrebbe percepiti all’istante.






In parole povere, i demoni che avevano invaso Taqila avevano già mostrato tutte le loro carte, mentre Neverwinter continuava ad evolversi e migliorare.






In una situazione in cui non mancavano né viveri né ricchezze, l’Ufficio Amministrativo aveva dato inizio da un nuovo giro di reclutamenti. E stavolta la campagna era estesa a tutto il Regno. Il consolidamento delle istituzioni a Graycastle aveva aumentato moltissimo la produttività del settore pubblico. In base alle stime iniziali di Barov, questa volta il numero delle nuove reclute avrebbe facilmente superato le cinquemila. Ovvero il numero totale dei soldati del Primo Esercito di due anni fa.






Calvin Kant fu molto proattivo nel rispondere a questa campagna.






Dopo che gli ufficiali del Municipio secondario avessero completato l’addestramento, sarebbero riusciti a governare un territorio e avrebbero potuto reclutare ancora più soldati.






Nel frattempo, i fucili a otturatore girevole venivano lentamente sostituiti dai fucili a tamburo grazie alla crescente capacità degli operai. I nuovi fucili erano molto simili alle armi usate dalla squadra dei cecchini, con l’unica differenza che questi non avevano il mirino.






Anche se i fucili a tamburo erano rapidi, la velocità, la portata e la precisione erano limitate per via della struttura meccanica. Poteva essere l’arma perfetta per far fuori un cavaliere, ma non era di certo l’ideale per uccidere un Demone Folle capace tirare una lancia anche da duecento metri di distanza. D’altra parte, un fucile a otturatore girevole non presentava questo problema e permetteva ai soldati di sparare anche a grandi distanze.






La ricerca e lo sviluppo del lanciagranate anti-demone progettato appositamente per uccidere Demoni Anziani e Demoni Ragno erano quasi completati e dovevano solo iniziare la produzione di massa. Non vi erano difficoltà tecniche nella manifattura di questo tipo di arma semplice ed economica. Da un certo punto di vista, era persino più facile da produrre rispetto ai proiettili. In base all’attuale ritmo di produzione, avevano ancora tutto il tempo necessario per produrre tonnellate di granate prima della battaglia finale.






Anche se il Primo Esercito non aveva ricevuto addestramenti sul come usare una granata, diversamente da un cannone, un lanciagranate era piuttosto facile da utilizzare. Anche nella storia, questo genere di arma era stato introdotto direttamente sul campo di battaglia, perciò Roland non aveva preoccupazioni particolari su questo ambito.






Tra i demoni non vennero notati cambiamenti degni di nota. In base alla quantità di Nebbia Rossa, Agatha e Phyllis stimarono che il numero dei demoni doveva aggirarsi tra i tremila e i cinquemila. Sarebbe stato un grande numero per l’Unione. Ma di fronte al Primo Esercito, i demoni non avevano il vantaggio del numero.






Poiché dalla Nebbia Rossa dipendeva la vita dei demoni, Roland era certo che questa stima fosse corretta ed accurata.






Ed era una delle informazioni più importanti per permettere allo Stato Maggiore di effettuare le analisi.






E Roland si fidava del suo giudizio. Non c’era ragione di sovrastimare o sottovalutare il nemico, sul campo di battaglia erano le prove reali che contavano. Preferiva di gran lunga lasciare la gestione del fronte in mano ai professionisti piuttosto che impartire dei comandi sbagliati.






Si sentiva preoccupato, probabilmente perché sapeva di non essere fatto della stessa pasta di un comandante.






Dato che non riusciva a trovare nessun problema, decise di non pensarci oltre e aspettare. <em>“Quando arriverà il giorno della battaglia, tutti i dubbi si risolveranno.”</em> Con questo pensiero, fece un profondo respiro e poggiò inconsapevolmente la mano sulla fronte. Un paio di mani delicate si appoggiarono sulle sue tempie. Usignolo iniziò a massaggiargli la testa proprio con la giusta quantità di forza.






Si sentì subito molto meglio.






Nei quattro anni passati, Roland ed Usignolo avevano raggiunto una comprensione reciproca che andava oltre le parole. E questa comprensione gli ricordava sempre che lui non stava combattendo da solo.






In passato, immaginava che dopo essere diventato Re avrebbe potuto trascorrere una vita nel lusso, ma quando realmente lo era diventato, si accorse solo che il lavoro era aumentato. Lavorava molto più di otto ore al giorno e certe volte, persino il dormire era diventato una sorta di lavoro. &nbsp;Si lamentava del superlavoro, ma raramente si prendeva una vera pausa. Forse perché c’era sempre qualcuno che continuava a prendersi cura di lui.






Continuava a lavorare per raggiungere il suo scopo.






Che era anche l’aspettativa di molti.






Dopo un breve attimo di relax, lo sguardo di Roland cadde su un altro rapporto poggiato sulla scrivania.






Riguardava la scoperta dello Scorpione Corazzato Gigante e delle misteriose rovine.






Anche se le informazioni dovevano essere ancora accertate, dalle sospette reliquie allegate, Roland intuì che le probabilità che le informazioni fossero veritiere erano piuttosto alte.






Fu parecchio incuriosito da questo rapporto. Secondo i murali nel tempio, aveva immaginato che nei dintorni del Promontorio Infinito doveva esserci qualche sorta di reliquia lasciata da qualche antica civiltà, ma non si era aspettato che sarebbero riusciti a trovarle così presto.






Le lapidi a muro della grotta in fondo al mare gli fecero tornare in mente la montagna di cadaveri di omini a forma di fiammifero dipinti sui murali. Se fosse stata veramente una civiltà di migliaia di anni fa, dovevano ormai essere ridotti in cenere. Ed essendo usciti sconfitti dalla battaglia, era improbabile che qualcuno alzasse loro una lapide. Ma allora perché c’erano così tanti oggetti a forma di lapide? Era un fatto che destava parecchio interesse.






Tutti i campioni vennero mandati a Celine per un test di sicurezza. Dato che i nemici di questi defunti usavano elementi radioattivi come armi, Roland doveva accertarsi che non ci fossero problemi legati alla sicurezza.






Oltre a quello, era molto interessato all’identità del ritrovatore. Non era un mercante dei Fiordi o un esploratore, ma un membro della cosiddetta Società dei Mestieri Meravigliosi.






Non si era dimenticato del pilota morto di cui Margaret gli aveva parlato.






Perciò, dopo aver letto il rapporto, ordinò subito al presidio di Porto Festoso di convocare a Neverwinter queste due persone.






Verso questo gruppo di persone, Roland era davvero molto curioso.






Lo Scorpione Corazzato Gigante invece, era l’argomento meno importante del rapporto. C’era un’altissima probabilità che fosse una bestia demoniaca ibrida, per questo era cresciuto fino a raggiungere quelle dimensioni. Dato che ormai era diventato il Grande Capo grazie ai Duelli Sacri, non dava più importanza nel fare sacrifici ai Tre Dei. Avrebbe lasciato lo Scorpione al Primo Esercito.






Proprio in quel momento, dei passi da fuori la stanza e la porta venne spalancata.






“Sono usciti i risultati dei test? Passameli...” Roland alzò lo sguardo, l’altra metà della frase non gli uscì di bocca. Pensava che fosse la guardia venuta a portargli i risultati dei test, e invece, contro le sue aspettative, si ritrovò davanti ad una Tilly Wimbledon con le sopracciglia aggrottate ed un’espressione infelice.






“Ehm...” Subito dopo, Roland intuì il motivo della sua visita. “Ho qui alcuni nuovi gusti di Bevande del Caos. Vuoi assagg-”






“Quello... Maestà, avete già usato questa mossa.” Usignolo gli sussurrò a bassa voce all’orecchio.






“No!” Tilly si avvicinò alla scrivania in legno di mogano e ci sbatté le mani sopra. Si inclinò in avanti, come per compensare con l’atteggiamento la differenza in altezza. “La volta scorsa mi hai promesso che dopo mezzo mese mi avresti dato un aliante, quanto tempo pensi che sia passato?” Si alzò sulle punta dei piedi e pronunciò parola per parola: “Fratello, dov’è il mio aereo?”






<em>Aris</em>


                                


                                



