---
title: Capitolo 113: Un avvertimento
pubDate: 2025-08-07T11:30:06.684Z
tags:
    - rtw
---






Quell'anno sin dalla fine dei Mesi dei Demoni dei demoni, la regione occidentale vide numerosi giorni di sole consecutivi e solo qualche giorno di pioggia. Quelle meravigliose giornate compensarono il tetro tempo dell’inverno passato. L'odore di muffa dall'ufficio di Roland se n'era andato, adesso poteva finalmente respirare l'aria fresca. A volte, quando apriva la finestra, riusciva persino a percepire un debole e piacevole profumo di fiori provenire dal giardino.






La strada tra la città e la fortezza Longsong era nuovamente praticabile e Roland iniziò a prestare una maggiore attenzione allo sviluppo della fortezza.






A giudicare da quello che aveva osservato lo scorso anno, pensava che una volta che la strada fosse tornata accessibile, i mercanti della fortezza Longsong si sarebbero recati a Città di Confine per vendere i beni di prima necessità. Eppure fino ad oggi da quella fortezza non si era visto nessun  mercante. Aveva ordinato a Fulmine di controllare due volte al giorno, per essere certo che la città sarebbe stata ben pronta quando il nemico sarebbe arrivato.






Nell'ultima settimana il Primo Esercito era impegnata in un onnicomprensivo esercizio di prova militare. Esso includeva l'organizzazione di una linea di difesa per fronteggiare l'attacco nemico; e il metodo di inseguimento e attacco di un nemico. Il primo punto era relativamente semplice, la squadra di artiglieria e quella degli acciarini dovevano solo agire in base ai segnali di Fulmine. La strega si sarebbe trovata in alto nel cielo a osservare e avrebbe alzato bandiere diverse per riportare la distanza dell’obiettivo ai soldati quando avesse avvistato un nemico. Dopo avere visto i differenti segnali, i responsabili dei gruppi avrebbero dato degli ordini specifici ai loro subordinati. Avrebbero sparato delle palle di cannone se la distanza dei nemici fosse stata tra i 500 e gli 800 metri, invece entro i 300 metri avrebbero utilizzato la mitraglia. Nel caso in cui il nemico si fosse trovato a meno di 50 metri di distanza, gli avrebbero sparato direttamente con gli acciarini.






Un'altra parte fondamentale del piano di Roland era l'attacco su campo. Normalmente ci sarebbero voluti tre giorni per raggiungere via terra la Città di Confine dalla fortezza Longsong. Perciò 4Roland aveva calcolato che il suo nemico avrebbe avuto bisogno dello stesso quantitativo di tempo per tornare indietro in tutta fretta in seguito alla sconfitta. Anche se i cavalieri avessero abbandonato la milizia e i mercenari, avrebbero comunque avuto bisogno di due giorni per ritirarsi. Ciò significava che sarebbero stati costretti a passare una notte nella foresta. Il Principe pianificava di ordinare al Primo Esercito di seguire segretamente il nemico a piedi e cogliere l'opportunità di lanciare un attacco a sorpresa. Fulmine avrebbe monitorato la situazione per tutto il tempo, evitando così che l'armata si avvicinasse troppo e allertasse gli avversari. Nel frattempo i cannoni e le munizioni sarebbero state trasportate su Cittadella. Il Primo Esercito di Roland avrebbe circondato il battaglione nemico nella notte, dopo la sistemazione delle tende, e il mattino successivo, i suoi uomini avrebbero assediato e distrutto l'esercito della fortezza Longsong.






Non era un piano complicato, ma senza una radio, era quasi impossibile supervisionare la situazione se la sua armata doveva essere divisa in due parti per assediare il nemico. Roland voleva inserire una strega nel piano per compensare questa mancanza, ma non era completamente sicuro di questa disposizione.






Un altro problema da affrontare erano le scarse riserve di polvere da sparo. Per questa ragione, durante la recente prova militare onnicomprensiva non era stata usata alcuna munizione. Invece, la prova si era concentrata soprattutto sulla pratica dell'azione combinata dalla squadra di artiglieria e quella degli acciarini e al coordinamento tra la strega e il Primo Esercito. Roland aveva mandato delle persone nelle lontane Montagna del Drago Caduto e Città Rossa sperando di trovare altre riserve di salnitro. Se non fosse riuscito a rifornire in tempo le riserve di polvere da sparo per il Primo Esercito, in altre due battaglie i soldati sarebbero stati costretti ad usare gli acciarini come lance.






Roland scrisse il nuovo un piano spese su un foglio, nella lista c'erano il salnitro, i cereali e i semi. Voleva chiedere a Barov di mandare uno dei suoi apprendisti alla Città del Re del Regno di Graycastle, del resto lì si trovavano svariate merci, soprattutto il salnitro. *L'estate era ormai alle porte, certamente il Re aveva già iniziato a raccogliere il salnitro. Difatti, i nobili e i mercenari benestanti del luogo consumavano una grande quantità di salnitro nel periodo caldo. Roland sperava di poter trovare un fornitore a tempo pieno che potesse costantemente riempire le scorte di materie prime della polvere da sparo di Città di Confine.






Tuttavia, aveva già inviato due delle sue guardie a eseguire rispettivamente due piani ossia: "Il raduno delle streghe" e "La ricerca dei semi". Una guardia si era travestita da viaggiatore o mercante ed era andata a spargere la voce tra le strade, le taverne e i mercati neri, che Città di Confine stava richiamando le streghe. Ovvio, non avrebbe mai rivelato che il Principe Roland aveva accettato le streghe, piuttosto che Associazione delle Streghe Alleate aveva finalmente trovato la Montagna Sacra e stava invitando le altre a unirsi. L'altra guardia era andata direttamente al Porto delle Acque Chiare per comprare i semi di piante straordinarie come quelle dei Fiordi. Se avesse trovato altre rare culture, era incaricato di portare le piante e i semi a Città di Confine.






Il Principe diede la lista delle cose da comprare a Pergamena e le chiese di portarla a Barov alla sede del  Comune. Quando la strega se ne andò, Roland si stiracchio per rilassarsi, voleva bere dell’acqua ma si accorse che la sua tazza era vuota.






Proprio mentre stava per alzarsi e prendere il bollitore, Usignolo glielo aveva già portato. La giovane rimase in piedi davanti alla scrivania per riempirgli la tazza poi rimise a posto il bollitore.






Roland prese lentamente un sorso, si sentiva molto perplesso. "In qualche modo il comportamento di Usignolo è cambiato. Mi sorride spesso e adesso mi serve persino di sua spontanea volontà come un'addetta al tè. Che stia cercando di avere un aumento? Prima se ne stava seduta sul divano e passava l'intero pomeriggio a mangiare il pesce essiccato".


Roland aveva chiesto a Usignolo il perché di quel cambiamento, ma al posto di rispondergli, la strega gli aveva semplicemente sorriso. Dopo quella volta, il Principe la lasciò fare quello che voleva.






Un'idea lo colpì all'improvviso. "Che sia per il Gwent? Se può davvero attrarre e compiacere le persone di quest'epoca fino a questo punto, allora dovrei costruire un centro scacchistico e di carte dove offrirò dei giochi di poker e successivamente anche il mahjong. Mi darebbe sicuramente dei cospicui profitti... No, ferma. Non è ancora il momento per godermi la vita". Roland scosse la testa per liberarsi di quei pensieri e si concentrò su quello che c'era da fare in seguito alla conquista della fortezza.






Aveva pensato a lungo se doveva spostarsi alla fortezza Longsong. La prospettiva di spostare la capitale in un luogo più prospero sembrava molto allettante, ma in questo particolare caso poteva non essere la scelta migliore. Contrariamente a Città di Confine, la fortezza Longsong aveva una storia di oltre 100 anni. Inoltre, la presenza di molti nobili rendeva la situazione complicata. In un sistema feudale ogni territorio era controllato da un suo signore. In queste circostanze, addirittura il signore della fortezza aveva delle difficoltà a contestare qualcosa nei territori dei suoi nobili subordinati. Se Roland desiderava fare sua la fortezza, avrebbe avuto bisogno di una rivoluzione radicale. Non pensava fosse saggio trasferirsi alla fortezza dove convivevano alleati e nemici/buoni e cattivi [*] e la sua stessa sicurezza non era assicurata. Non intendeva essere colpito da una freccia nella schiena mentre passeggiava per la città.






Dall’altro canto, Città di Confine era completamente sotto il suo controllo. Tra l'altro gli offriva un vasto territorio che gli risparmiava la fatica di espandere i suoi confini. Molti degli abitanti della città erano minatori e cacciatori, il che rendeva la situazione abbastanza semplice. Grazie ai successi ottenuti durante i Mesi dei Demoni, era riuscito a ottenere il consenso degli abitanti. E un altro dettaglio importante era che i suoi sudditi avevano già accettato le streghe grazie alla propaganda del Primo Esercito. Paragonata alla fortezza Longsong e alle altre città che erano pesantemente influenzate dalla Chiesa, gli sarebbe stato molto più semplice trasformare la Città di Confine in una casa sia per le persone normali che per le streghe. Dopo un'attenta considerazione, il Principe scelse di rendere Città di Confine l'area centrale del suo regno.






Per quanto riguardava la fortezza, poteva incaricare qualcuno e lasciarlo gestire quel posto per lui, purchè l'agente poteva offrirgli la forza lavoro e le tasse di cui aveva disperatamente bisogno al momento.






Il piano iniziale di Roland era quello di utilizzare le ricchezze della fortezza Longsong per assumere i suoi abitanti così da sviluppare la Città di Confine. Progettava di restituire gli ori reali dei nobili sconfitti agli abitanti della fortezza, poi avrebbe raccolto le tasse attraverso il governo della fortezza e li avrebbe nuovamente spesi. Decise anche di mettere in pratica delle politiche favorevoli per indurre le persone con abilità particolari a trasferirsi a Città di Confine.






Questa era solo la cornice generale del suo piano. Non aveva ancora avuto il tempo di considerare i dettagli, per esempio come scegliere e supervisionare l'agente e come implementare delle specifiche politiche sulle tasse fino alla fine della battaglia in arrivo.






In quel momento, una figura dorata entrò frettolosamente nella stanza attraverso la finestra, atterrò saldamente difronte la scrivania del principe. Era Fulmine.






"Bevi prima dell'acqua" le disse Roland passandole un bicchiere d'acqua. Fulmine lo prese, ma non aveva tempo di bere. Fece in fretta rapporto al Principe: "Altezza, stanno arrivando!"




Thea






Ciao ragazzi anche oggi una piccola nota che abbiamo indicato con un asterisco e riguarda la frase cinese: 更别提在那种鱼龙混杂的地方，自己的安全系数都无法保障。 Premetto che pochi membri del gruppo di traduzione ed editing di “Release that witch” capiscono qualcosa di cinese, quindi di solito noi traduciamo dall’inglese in italiano. Tuttavia, in questo caso particolare, la traduzione inglese non mi convinceva e una volta consultati gli altri, abbiamo deciso di indagare più a fondo. 


Con uno sforzo congiunto, siamo infine riusciti a scovare l’anomalia! 鱼龙混杂 è infatti una frase fatta cinese che letteralmente significa un miscuglio di draghi e pesci, ma il suo significato è un insieme di persone buone e cattive. E questa è la storia di questo capitolo. Vi ricordo che se volete leggere un capitolo in più basta cliccare https://www.paypal.me/mergess QUI.


Da ieri si è aperto un nuovo contest, che si concluderà il 19 aprile, quindi avrete un mese di tempo. Come funziona? Molto semplice vorremmo che pubblicaste un disegno di uno o più personaggi di "Release that witch" o di scene della novel  sul https://forum.novelleleggere.com/showthread.php?tid=227&amp;pid=931#pid931 forum. Al termine del contest selezioneremo i disegni più belli e verranno pubblicati sulla pagina di facebook di novelleleggere dove potrete votarli. Il vincitore permetterà la pubblicazione di un capitolo in più, ma chissà magari ci saranno delle sorprese


Vi ricordo che nel forum potrete trovare altre informazioni in merito alla novel e delle pillole sul Medioevo.Per accedervi basta cliccare https://forum.novelleleggere.com/showthread.php?tid=227&amp;pid=912#pid912 QUI.
                                


                                



