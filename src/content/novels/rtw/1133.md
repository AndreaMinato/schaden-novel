---
title: Capitolo 1133 – Le Maree dell’Ombra
pubDate: 2025-08-07T11:30:06.923Z
tags:
    - rtw
---




















Nel frattempo, nella parte est del Mare Vorticoso






Una grande flotta composta da cinque colonne di navi galleggiava intorno alle Isole d’Ombra.






Quella più particolare era la “Vento d’Inverno”, il suo enorme corpo di ferro nero ed il fumo scuro che fuoriusciva dai fumaioli la differenziavano da tutte le altre.






Il suo pontile brulicava di marinai indaffarati.






Stavano tutti andando avanti ed indietro per portare a termine gli ultimi preparativi per il viaggio verso le Isole.






Tuono stava dando ordini alla sua ciurma, “Siete tutti grandi esploratori di Fiordi. Molti di voi sono stati nel Mare d’Ombra, quindi non mi dilungherò troppo. Queste isole non sono immobili. Quando le acque si innalzeranno, calerà una nebbia fitta. Per questo dovete fare molta attenzione, intesi?”






“Capitano, non preoccuparti,” ribatté un primo ufficiale mettendogli la mano sul petto. “Ho lavorato con te per anni. Quando mi hai mai visto fare un errore? Sono più preoccupato per le quattro Camere di Commercio. È molto probabile che siano loro a fare casini.”






“Vero. Non sarà facile manovrare delle navi a tre alberi con tutti questi coralli sott’acqua. Sarebbe più sicuro se usassero navi di dimensioni minori.”






“Probabilmente credono che le loro enormi navi siano agili come la “Vento d’Inverno”. Ma non li aiuteremo se sbatteranno contro una roccia!”






Risero tutti.






“Se hanno paura che ci terremo tutti i tesori, vai a dire ai loro capitani di salire sulla nostra nave!”






“Pare che quelle Camere di Commercio vogliano mettersi di mezzo!”






“Te l’ho detto che non valgono nulla.”






“Ma se vogliamo spingerci più ad est, abbiamo bisogno di una flotta grande. Non possiamo farci nulla.”






Guardando la folla, Camilla Dary sospirò quasi impercettibilmente. Nell’ultimo mese era arrivata ad avere un’idea generale del Mare d’Ombra. Sembrava che questa area fosse il centro del Mare Vorticoso dove si originavano le maree. Il livello dell’acqua cambiava molto con il loro innalzarsi e ritirarsi. Quando le acque si ritiravano, dalla superficie dell’acqua affioravano migliaia di barriere coralline che formavano un gran numero di isole. Le maree dell’Isola Dormiente non erano nulla in confronto a queste qua.






La cosa più incredibile era che non c’era stata alcuna mappa delle Isole d’Ombra fino ad oggi nonostante fossero state scoperte più di un decennio fa.&nbsp;Il motivo era che le rocce sommerse qui intorno si muovevano di continuo, come anche quell’enorme rovina. Dovevano attendere che affiorassero tutte prima di attraversare l’Oceano. Era per questo motivo che era molto difficile navigare in queste acque.






Inoltre, questi marinai apparivano più come un gruppo di feroci banditi che di esperti esploratori. Questi ultimi erano molto rispettati tra la gente di Fiordi, ma tra di loro difficilmente valeva lo stesso. La maggior parte di loro preferiva lavorare per conto proprio e raramente prendeva ordini da altri, a meno che questi non provenissero da figure influenti come Tuono.






In quanto fosse una ex nobile, Camilla era leggermente disgustata dai fischi e dalle urla. Non si sarebbe mai unita a gente del genere insieme a Joan se questo non fosse stato un ordine della Principessa Tilly.






Era sorpresa che avesse iniziato a sentire la mancanza del Primo Esercito a Neverwinter. Perlomeno, i soldati non proferivano parola quando svolgevano una missione: se ne stavano eretti, con un’aria intensa e vivace che costituiva un piacere per gli occhi.






Camilla a questo punto lasciò la cabina sul ponte di comando ed andò sul ponte.






Individuò subito Joan che stava giocando sulla poppa insieme alla Signora Margaret.






Alla vista di Camilla, Joan si nascoste dietro la compagna, tirando fuori solo la testa per spiarla.






Camilla si sentiva un pochino amareggiata. Joan andava molto d’accordo con le streghe a Neverwinter ed era anche diventata amica con Maggie e Fulmine. Non capiva perché lei non l’accettasse come tutte le altre. La conosceva da molto tempo, più di chiunque altro ad eccezione di Margaret.






Quest’ultima chiese sorridendo, “Che cosa c’è? Non sei di buon umore?” Si indicò le labbra e disse, “La tua espressione ti tradisce.”






“No,” rispose Camilla distratta. “Sono solo…”






“Non ti piace l’atmosfera nella cabina di comando, vero?” La interruppe Margaret come se le avesse letto nel pensiero. “Ti ho detto di non preoccuparti dell’esplorazione. Lascia che se ne occupino i ragazzi. Rilassati e goditi il viaggio.”






“Ma come faccio?” Ribatté Camilla, corrugando le sopracciglia. “Non posso mettere la mia vita nelle loro mani.”






“Non ti fidi di Tuono?”






“Io…”






Margaret le prese la mano e si avvicinò al parapetto. “Ammiro il tuo senso di responsabilità, se non lo avessi, Lady Tilly non ti avrebbe affidata l’Isola Dormiente. Però, a volte, dovresti imparare a fidarti della gente, non solo di Tuono ma anche di Lady Tilly…”






“Come posso non fidarmi di Lady Tilly?” Pensò Camilla, rimanendo però in silenzio. Si era opposta al loro trasferimento a Neverwinter dall’inizio.






“Uscirai di senno se sarai sempre così tesa in mare,” continuò Margaret. “Potranno anche essere chiassosi, ma ti posso assicurare che sono tutti marinai eccellenti.”






Camilla trovò finalmente l’occasione per piantarla lì, “È solo una sensazione, non ho detto nulla…”






“Ma lo stai pensando, vero?” Le parlò sopra Margaret. “Haha, va bene. I nobili dei Quattro Regni ci considerano dei barbari, e noi consideriamo i Mojin proprio come i nobili fanno con noi. Ad essere sinceri, conosco solo un nobile che non discrimina la gente in base al loro passato.”






Parlava di Roland Wimbledon.






Per quanto Camilla odiasse ammetterlo, era quello il nome che le venne in mente.






Roland aveva apertamente dichiarato di sostenere le streghe già quattro anni prima.






Camilla non aveva alcun motivo per pensare che Roland stesse complottando qualcosa, perché la stessa strega che aveva salvato a quel tempo era adesso diventata la Regina di Graycastle.






Doveva davvero fidarsi un po’ di più di lui?






Mentre Camilla era persa nei propri pensieri, l’oceano cominciò a rumoreggiare a distanza, come se le onde schiumeggiassero ed i pesci si riversassero verso di loro. Camilla non era sicura se questa fosse una sua allucinazione o meno, perché da quello che poteva vedere, il mare era ancora tranquillo.






“L’acqua si sta ritraendo,” mormorò Margaret.






“Sì… sì…” squittì Joan, strattonando nervosamente le maniche di Margaret.






All’incirca 15 minuti più tardi, Camilla vide qualcosa cambiare.






Una roccia appuntita cominciò ad affiorare dalla superficie dell’acqua, e dopo comparvero diverse rocce. Più che isole, ciò che vide fu una distesa di pietre e massi. Dopo che le acque si furono abbassare di cinque metri, Camilla vide comparire a poco a poco gli stessi coralli su quelle pietre.






Trattenne il respiro.






Questa era la prima volta che vedeva uno spettacolo così straordinario. Mentre il livello dell’acqua si abbassava, l’orizzonte pareva galleggiare sopra le Isole. Camilla sapeva che questa era una distorsione ottica. Adesso l’intero Mare d’Ombra si era trasformato in un pendio, con l’orizzonte che ne costituiva la cima.






Contrariamente a tutti questi cambiamenti, il mare era ancora sorprendentemente tranquillo ed immobile.






Dopo all’incirca due ore, cominciò ad alzarsi la nebbia intorno alle isole, ed il Mare d’Ombra gettò finalmente la maschera, mostrandosi per quello che era.






<em>Mithdran</em>


                                


                                



