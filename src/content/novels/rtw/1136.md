---
title: Capitolo 1136- Cielo-Mare
pubDate: 2025-08-07T11:37:51.066Z
tags:
    - rtw
---




















Fu una frazione di secondo che parve durare un’eternità.






Joan vide il suo corpo allungarsi indefinitamente nell’oceano oscuro fino a quando un granello di luce non entrò nella suo campo visivo. Il granello divenne una luce bianca accecante. Nell’istante successivo, le tornarono in mente i ricordi di come il suo corpo si era allungato ben oltre il limite possibile. Il rumore assordante delle onde disturbava la quiete del mare profondo.






Si sentiva come se stesse girando dentro ad un vortice, ma ben presto negò questo pensiero. Un vortice avrebbe girato intorno ad un centro, ma qui le correnti d’acqua si schiantavano continuamente contro l’un l’altra, producendo rumori assordanti.






Pur essendo una sirena, le fu difficile mantenere l’equilibrio. Era tutto fuori controllo. Le fragorose correnti d’acqua la stavano portando via come una piuma in mezzo ad una tempesta.






<em>“Dove sono?”</em> Pensò.






Nonostante non avesse idea di dove si trovasse, era certa che quel luogo non era il fondo dell’oceano dato che non percepiva una forte pressione dell’acqua sulle sue squame. Non doveva trovarsi a più di cento metri di profondità, per cui avrebbe potuto raggiungere subito la superficie. Ma nonostante tentasse in tutti i modi di riconnettersi con Camilla, non ricevette alcuna risposta dall’altra parte.






Questo la spinse a nuotare verso l’alto per uscire dai guai.






Fortunatamente, tornare a galla era molto più facile rispetto al cambiare direzione.






Si sforzò a tenere in alto la testa e in mezzo alle forti correnti, nuotò lentamente verso l’alto. Nell’istante in cui fuoriuscì dall’acqua, spalancò gli occhi sorpresa.






Le Isole Ombra parevano essere svanite nel nulla.






Tutto intorno c’erano soltanto rocce.






Quello che sarebbe dovuto essere il vasto mare si era trasformato in uno stretto corso d’acqua andava avanti per oltre cento metri. La fragorosa acqua marina scorreva rapida e non riusciva ad aprire gli occhi a causa del forte vento. L’ululato del vento si mescolò con il fragore dell’acqua che aveva sentito in fondo al mare.






Si girò e vide che dietro di lei era improvvisamente comparsa la luce. Le violente correnti d’acqua stavano ora scorrendo verso la fonte luminosa.






<em>“Sto... per essere di nuovo trascinata via?”</em>






Prima che potesse reagire, Joan venne spinta dalle correnti verso la luce.






Tutt’intorno divenne improvvisamente silenzioso. Pareva che fosse lontana da ogni cosa. Per un momento, credette di volare, il suo corpo era così leggero che non riusciva nemmeno a sentirlo. Nell’istante successivo, si accorse che si trovava davvero in cielo!






Il mare blu era sotto di lei, a più di mille metri di distanza! Si trovava in cielo, non era più circondata dalle rocce. La luce che aveva visto era il sole che sbirciava attraverso le nuvole. E la corrente d’acqua marina che l’aveva spinta fuori dalla grotta era diventata un’enorme cascata.






<em>“Ma... io non sono Maggie né Fulmine. Non so volare!”</em>






Non appena ebbe questo pensiero, il suo corpo iniziò a precipitare.






“Sì sì sì”






<em>Splash!</em>






Dopo una caduta terrificante, Joan piombò nell’acqua.






Se non avesse visto una scena simile nel Film Magico, probabilmente si sarebbe spaventata a morte. Quando uscì dall’acqua, trasse un sospiro di sollievo.






<em>“Come mai mi sono ritrovata a volare in aria? Poco fa ero in fondo all’oceano!”</em>






Pensando ciò, Joan alzò lo sguardo e restò esterrefatta.






<em>“Dio santo, che cos’è?”</em>






Non riusciva a credere ai suoi occhi.






Sospesa a mezz’aria c’era un enorme masso, talmente grande che ne vedeva soltanto il lato rivolto verso di lei. Proiettava una grande ombra sul mare, come se il cielo fosse coperto da pesanti nubi scure. Alcuni batuffoli di nuvole erano addirittura sotto di essa e lo facevano sembrare ad una possente montagna piuttosto che una roccia gigante.






Questa “montagna” sembrava addirittura più imponente della Catena Montuosa Invalicabile. Joan stimò che dovesse avere uno spessore di almeno un centinaio metri.






Sulla roccia gigante c’erano molte spaccature, la più piccola era lunga centinaia di metri, mentre la più grande sembrava allungarsi per qualche chilometro. L’acqua marina sgorgava da quelle spaccature e formava enormi cascate che collegavano il cielo ed il mare. Tutti questi flussi d’acqua creavano delle enormi increspature sulla superficie del mare.






Joan era convinta che neppure Tuono avesse mai visto un paesaggio così spettacolare.






Anche se non sapeva dove si trovasse, era certa che quel luogo fosse molto distante dai Fiordi e da Graycastle. Altrimenti le persone avrebbero sicuramente notato quell’enorme roccia sospesa.






<em>“Posso ancora... tornare indietro?”</em>






Joan tornò in acqua, alcune bollicine uscirono dalla sua bocca.






<em>Splash!</em>






Proprio allora, sentì un altro tonfo, come se qualcun’altro fosse caduto in mare.






<em>“Ci sono altri come me?”</em>






Dopo un rapido calcolo sulla distanza tra lei e l’oggetto caduto, Joan si immerse in acqua e nuotò verso la direzione del tonfo.






Nuotò per circa sette minuti, fino a quando non vide cosa era caduto in acqua. Era una strana imbarcazione, grande quanto una nave a tre alberi. La parte inferiore sembrava una combinazione tra un pesce e un polpo, mentre la parte superiore era una gabbia toracica che conteneva un ammasso di organi. Joan si sentì nauseante. L’intera nave sembrava la carcassa di un animale mezzo mangiato.






Tuttavia il mostro non era morto. Poco dopo essere caduto in acqua, con le sue quattro pinne iniziò a nuotare verso uno spazio aperto dell’oceano. Joan lo seguì con gli occhi e rimase sorpresa per quello che vide dopo.






Poco più avanti, centinaia o migliaia di mostri simili era ordinatamente allineata, apparivano e sparivano tra le onde. Sembrava quasi un’enorme flotta navale.






Dopo che l’ultimo mostro si aggiunse agli altro, la flotta iniziò lentamente a marciare verso est e svanì dalla sua visuale. Joan si sentì sollevata.






Si chiese che cosa avrebbe potuto fare. Dato che quel mostro a forma di nave era caduto dal cielo, potevano anche esserci altre orrende creature.






Nonostante prima d’ora non avesse mai visto dei mostri come quelli, non sarebbe stata una buona idea avvicinarli. Da quando era diventata una strega, il suo istinto non l’aveva mai tradita.






<em>“Non forzarti. I tuoi amici ti stanno aspettando.”</em>






Le tornarono in mente le parole di Camilla.






Poi ripensò ai volti sorridenti di Fulmine, Maggie e Lorgar.






Voleva tornare indietro.






In tutta la sua vita non aveva mai desiderato qualcosa così intensamente. Voleva tornare a Neverwinter, nel luogo in cui aveva vissuto solo per un inverno ma aveva stretto molte amicizie.






Voleva di nuovo vedere tutti gli altri!






“Sì!” Joan gridò per darsi coraggio e dopo aver pensato a dove andare, iniziò a nuotare verso ovest.






Non importa quanto fosse vasto l’oceano, ci sarebbero stati dei confini.






Inoltre, una volta Fulmine le aveva detto che la terra era una sfera. Se avesse continuato a nuotare, avrebbe potuto vedere nuovamente i suoi amici del Gruppo di Esplorazione!






Era convintissima!






***






“Dobbiamo andare” disse Tuono guardando verso Camilla Dary che stava in piedi alla ringhiera. “La nostra destinazione non sono le Isole Ombra. Stiamo sprecando le nostre provviste. Sono passati tre giorni, non penso di riuscire a costringere l’equipaggio a restare qui ancora per molto.”






“Ma...” disse Camilla comprensibilmente. “Joan non è ancora tornata.”






“Non è colpa tua” disse dandole una pacca sulla spalla. “Aspettarla qui non migliorerà le cose. Ti ricordi cosa dicesti? Ci sono due ragioni che causano la disconnessione. La prima è che l’individuo è morto, e l’altra è che vi trovate molto lontane. Se sei certa che si tratti del secondo caso, è una ragione in più per non restare ancora qui.”






“Stai dicendo... che dovremmo cercarla ad est della Linea Marina?”






“Ad essere sinceri, le probabilità di trovarla lì sono pochissime, ma è meglio che restare qui a non fare niente.” Disse Tuono bonariamente. “Ricordati che Joan è speciale. Un marinaio morirebbe di sicuro se annega in mare, ma Joan no. Ha vissuto nel mare per oltre un decennio, sopravvivrà anche senza di noi.”






“C-capisco...” disse Camilla mordendosi il labbro. “Allora verrò con te, alla Linea Marina.”






“No” la interruppe Tuono. “In queste condizioni non posso lasciarti continuare l’avventura con noi. L’ho promesso a Re Roland. Non importa cosa accada, sono obbligato a riportarti a Neverwinter dopo l’esplorazione delle Isole Ombra. Hanno bisogno di te per combattere i demoni. Inoltre, solo Sua Maestà sa che cosa potrebbe essere accaduto a Joan sul fondo del mare. Le tue informazioni sono di vitale importanza.” Fece qualche secondo di pausa, poi disse con tono solenne: “Abbiamo tutti le nostre responsabilità, e tutti noi dobbiamo portare a termine i nostri doveri. Questo è ciò che dobbiamo fare.”






Triste e addolorata, Camilla chiuse gli occhi.






Due ore più tardi, “Vento d’Inverno” fischiò. La flotta spiegò le vele verso il lontano est. Una delle imbarcazioni lasciò la flotta e si diresse nella direzione da cui erano venuti.






Le due parti si allontanarono progressivamente e ben presto, svanirono l’una dalla vista dell’altra.






<em>Aris</em>


                                


                                



