---
title: Capitolo 1138: Intercettazione
pubDate: 2025-08-07T11:30:06.924Z
tags:
    - rtw
---




















A Neverwinter, Graycastle.






Roland ricevette il Comandante in carica del Primo Esercito, Ascia d’Acciaio e il Comandante dello Stato Maggiore, Edith Kant.






“Come procede? Vi è piaciuto il viaggio sul ‘Gabbiano’?” Chiese Roland guardando i due con interesse.






“Vo-vostra Maestà, è veloce sì, ma... è un po’ troppo veloce per me” rispose Ascia d’Acciaio con un’espressione terrorizzata. “Da osservatore non ci avevo mai fatto caso, ma quando mi ci sono seduto dentro, ho notato che oscillava parecchio. Mi sono spaventato molto quando il velivolo ha iniziato ad andare su e giù, temevo che saremmo caduti.” Poi fece il saluto militare e esclamò a denti stretti: “Ovviamente, prometto che farò del mio meglio per superare la mia paura, Vostra Maestà!”






A quanto pareva, questo guerriero Mojin veterano soffriva di vertigini. “Quindi, come intendi superare questa paura?” Chiese Roland con le sopracciglia inarcate.






“Quando questa guerra sarà finita, guarderò film magici fino a quando non avrò più paura!”






<em>“Proprio nello stile di un sabbipode” </em>pensò Roland divertito. Si voltò verso Edith e chiese: “Tu invece?”






La Perla della Regione Settentrionale si inumidì le labbra e dopo un momento di silenzio, rispose tranquillamente: “Fantastico.”






<em>“Tutto qui?”</em>






Roland aspettò che Edith formulasse altre frasi, ma lei non aggiunse altro. Poi notò un colorito roseo sulle sue guance e i suoi occhi brillavano.






Sospirò. Doveva ammettere che tutti i suoi subordinati avevano delle personalità particolari. Si era aspettato di vederli impressionati e scioccati a lodare la sua nuova invenzione, ma forse aveva sopravvalutato l’impatto psicologico del velivolo.






Roland si alzò in piedi e disse: “Dato che siete già qui, iniziamo la riunione. Dobbiamo essere pronti per la battaglia finale.”






***






Dopo sei mesi di lavori, la prima ferrovia delle Pianure Fertili era a soli sessanta chilometri dalle rovine di Taqila. Quando verrà completata la Torre della Stazione Numero Dieci, il Primo Esercito potrà attaccare i demoni direttamente a Taqila. In termini di forza lavoro e di materiali, l’operazione “Fiaccola” era costata molto di più rispetto a tutte le operazioni militari che avevano svolto nei quattro anni passati. Avevano impiegato l’80% del ferro prodotto dall’Area delle Fornaci e l’unico obiettivo di questa operazione era quello di impedire ai demoni di erigere un Obelisco prima dell’avvento della Luna di Sangue.






Se le Pianure Fertili dovessero essere ricoperte dalla Nebbia Rossa, i demoni avrebbero potuto invaderli superando la Catena Montuosa Invalicabile in qualsiasi momento. Se fosse accaduto, il Primo Esercito avrebbe dovuto combattere una battaglia difficile e non avrebbero più avuto il vantaggio della distanza contro i demoni. Roland non voleva assolutamente che la guerra prendesse questa piega, considerando anche che i demoni già superavano gli esseri umani in numero.






Tuttavia, se fossero riusciti a conquistare Taqila prima della battaglia finale, i demoni sarebbero costretti ad erigere i loro Obelischi nelle altre due Città Sante, Città della Stella Cadente e Arrieta. Entrambe le città si trovavano molto più a nord nella pianura. Se dovessero costruire lì i loro Obelischi non avrebbero potuto minacciare direttamente i Quattro Regni. In quel caso, gli esseri umani non solo avrebbero avuto una migliore chance di vincere nella Battaglia della Volontà Divina, ma potrebbero anche guadagnare altri quattrocento anni per ristabilirsi.






Dato che Graycastle era già entrata nell’era dell’industrializzazione, Roland era certo che gli esseri umani avrebbero raggiunto obiettivi ancora più grandi nei prossimi quattrocento anni, poiché la loro sopravvivenza non dipendeva più dal cibo e dalle necessità primarie. Perciò, le vaste pianure erano in un certo senso diventate la loro zona strategica per l’evoluzione e un potenziale territorio per lo sviluppo futuro.






Gli umani avrebbero sconfitto i demoni.






Anche se forse questa generazione non avrebbe potuto assistere alla loro eventuale vittoria.






Questa era una delle ragioni per cui Roland non aveva voluto spiegare in dettaglio le ragioni di questa operazione.






Sfortunatamente, il piano non stava procedendo bene come aveva anticipato. Avevano pianificato di sterminare tutti i demoni a Taqila e convertire le rovine in una loro fortezza. E il Primo Esercito era ad un solo passo dal successo.






La comparsa del Cacciatore Magico li aveva costretti a cambiare il piano iniziale. La maledizione inflitta dal Cacciatore Magico pareva incurabile, persino ferite insignificanti avrebbero potuto portare alla morte. Fulmine poteva più o meno curarsi da sola, ma Foglia era messa molto peggio.






Stando al rapporto di Cenere, la salute di Foglia stava peggiorando.






Nonostante lei non avesse detto niente riguardo alle sue ferite, Cenere poteva comunque capire che la sua salute &nbsp;&nbsp;stava peggiorando. Significava che il degrado della sua ferita andava oltre la sua abilità di auto-guarigione. Come una lesione, la zona infetta si espandeva lentamente e infine avrebbe potuto uccidere il paziente. Non importava quanto tempo ci avrebbe messo questo processo, Roland non poteva far morire Foglia. Non poteva accettare nessuna perdita di popolazione.






Era giunto il momento della resa dei conti con il Cacciatore Magico e Taqila.






I rappresentanti delle streghe e dell’esercito si riunirono tutti nella Sala delle Riunioni per discutere della battaglia imminente. Sul muro venne appesa un’immagine proveniente dalla Terza Città di Confine. Il loro unico argomento era il come poter uccidere il Cacciatore Magico che aveva il potere di lanciare maledizioni sulle persone.






Come sempre, Edith ruppe il silenzio: “Prima di tutto, da quanto osservato dallo Stato Maggiore, quando il Cacciatore Magico si renderà conto che la sconfitta è inevitabile, probabilmente batterà in ritirata. Ma questa è solo un’ipotesi, non abbiamo ancora delle prove concrete a sostegno di questa teoria. A giudicare dal fatto che si mantiene ancora a distanza dall’accampamento, siamo convinti che sia l’esatto opposto di Kabradhabi.”






“Concordo.” Disse Alethea che aveva combattuto più demoni di chiunque altro. “Essere valorosi non per forza significa che devi essere uno stupido suicida. Su questo siamo d’accordo con i demoni. Un Comandante Anziano ricopre un ruolo molto più importante di un Demone Folle ed è improbabile che muoia inutilmente come un suo sottoposto.”






“Quindi dobbiamo prendere l’iniziativa ed intercettarli nella ritirata” continuò Edith annuendo. “Fortunatamente, sappiamo tutto sul nostro nemico e abbiamo esperienza nell’affrontarlo.” Poi lanciò un’occhiata verso Andrea Quinn. “Se il Cacciatore Magico non scopre il nostro piano, un colpo a distanza è di certo il modo più sicuro ed efficace per ucciderlo.”






Andrea si spostò con grazia i capelli dalla faccia.






“Ho una domanda.” Tilly parlò.






“Prego, Vostra Altezza.” Disse la Perla della Regione Settentrionale posandosi una mano sul petto.






“Prima di tutto, non siamo certi che un proiettile sia sufficiente per uccidere il Cacciatore Magico. Se dovesse sopravvivere dopo essere stato colpito? Non avremo più una seconda possibilità. E poi, se dovesse notare la presenza di questa arma a lungo raggio e tentasse di evitare un confronto diretto? Dalle nostre esperienze passate, è molto probabile che farà così. A me pare che i nemici apprendano il funzionamento delle armi da fuoco molto più velocemente di quando vogliamo.”






“Ho pensato a queste due possibilità” rispose Edith. “Nel primo caso, lo Stato Maggiore ha deciso di utilizzare una Pietra Divina della Vendetta come proiettile.”






“Un proiettile di Pietra Divina?”






“Esatto. Anche se non possiamo ucciderlo con un colpo solo, riusciremo comunque ad immobilizzarlo. Naturalmente, più piccola sarà la Pietra Divina e più sarà fragile. Una Pietra Divina piccola come un proiettile può essere facilmente frantumata da un martello, per cui si romperebbe prima ancora di essere sparata. Tuttavia, possiamo provare con l’arma della Signorina Andrea, dato che ha un calibro più grande.” Edith fece un attimo di pausa, poi proseguì: “Riguardo a questo, ho già la conferma della Signora Agatha. Una Pietra Divina fatta da Sangue Magico è molto più dura. Possiamo prima testarlo usando le due bottiglie di Sangue Magico che ha raccolto dai demoni.”






“Usare il sangue dei demoni per ucciderli? Mi piace.” Disse Alethea sorridendo. “Sei la seconda mortale che mi impressiona.”






La Perla della Regione Settentrionale le rivolse un sorriso indifferente, poi disse: “Per la vostra seconda domanda, avremo bisogno di un’unità di riserva.”






“Solo Fulmine è più veloce del Cacciatore Magico” rispose Wendy preoccupata. “Ma lei... non può fermarlo.”






“No” disse Edith scuotendo la testa. “C’è qualcosa di più veloce del Cacciatore Magico...”






“Qualcosa?” Ripeté Tilly come se avesse capito.






“Esatto. Ovvero un ‘Gabbiano’ in picchiata” disse Edith lentamente.






<em>Aris</em>


                                


                                



