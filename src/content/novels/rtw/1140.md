---
title: Capitolo 1140: Gli “Immigrati Illegali” del Mondo dei Sogni
pubDate: 2025-08-07T11:30:06.924Z
tags:
    - rtw
---




















Dopo il calar della notte, Roland raccontò ad Anna quello che era successo durante l'incontro.






"... Dobbiamo ancora regolare la stabilità e la forza del proiettile della Pietra Divina in modo da poter adattare il suo potere alle applicazioni pratiche. Penso che tu sia l'unica persona che potrebbe farlo. Rendi questo progetto la tua massima priorità per ora. Chiederò ad Andrea e Agatha di aiutarti."






"Ho l’impressione che il mio lavoro non finisca mai", disse Anna appoggiando la sua bellissima chioma sulla spalla di Roland. "Devo realizzare la macchina utensile da utilizzare per elaborare parti dell’aereo, migliorare il motore a combustione interna e lavorare sulla ferrovia al fronte, e occuparmi anche dei molti progetti sul libro... Invidio Pasha e Celine. Anche se il Fuoco Nero mi aiuta molto, non è flessibile come i tentacoli. Non posso lavorare su così tante cose contemporaneamente."






"Oh, non credo sia una buona idea. Non voglio coccolare una grossa massa informe. Non sei solo il Ministro dell'Ingegneria ma anche la Regina di Graycastle. Sei un personaggio pubblico", disse Roland sorridendo. Sapeva che Anna non si stava lamentando, ma stava semplicemente condividendo la sua felicità. Da quando aveva assunto la carica di Ministro dell'Ingegneria, non era più imbronciata e inespressiva. Più lavorava, più diventava allegra. "Naturalmente, sto cercando anche qualcuno che ti possa aiutare. Se tutto va bene, presto ci saranno più persone nel Ministero dell'Ingegneria", disse Roland.






Roland pensò che Rex della Società dei Mestieri Meravigliosi doveva ora trovarsi ai Fiordi, anche se non era sicuro che quest'ultimo avesse compreso il valore della sua ricompensa, “Uno studio Completo sulla Legge di Galleggiamento”. L'imbarcazione marina che aveva disegnato alla fine del libro si basava sulla descrizione contenuta in “Ventimila Leghe Sotto i Mari”. Per un quasi inventore come Rex, che non aveva mai letto alcuna opera di fantascienza, l’idea di un futuro sottomarino lo avrebbe sicuramente affascinato.






"Veramente?" Disse Anna mentre si allungava e avvolgeva le braccia attorno alla vita di Roland. "Aspetterò che arrivi quel giorno, ma ora... Voglio qualcos'altro come ricompensa."






Roland sorrise. Sembrava che più di una persona avesse bisogno di una ricompensa oggi. Quindi inconsciamente alzò la mano sulla schiena di Anna.






...






Roland chiuse gli occhi dopo che Anna si addormentò.






Quando si svegliò la mattina dopo, il soffitto del suo appartamento nel Mondo dei Sogni apparve alla sua vista. Un raggio di sole filtrava sul pavimento attraverso la tenda.






Si lavò i denti, fece colazione e poi salutò Zero come al solito. Si chinò sulla ringhiera e scrutò il mare di teste nel vicolo sottostante. Gli studenti correvano verso le scuole con gli zaini sulle spalle; i giovani professionisti camminavano a passo spedito verso il lavoro; alcuni anziani si allenavano nel freddo mattutino. L’aria era caotica ma carica di energia.






Non era cambiato nulla in quella città, ma Roland sapeva che quel mondo si stava gradualmente trasformando in un modo sottile e impercettibile, come se la Terra dei Sogni avesse una sua coscienza.






Le prove di tale trasformazione erano i ricordi che non erano mai esistiti in precedenza, il libro rosso malandato e sfilacciato e la nota al suo interno.






Dopo aver letto il libro “Ragione d’essere”, Roland iniziò a cercare il Caffè Rose. Tuttavia, su Internet non si trovava, né le Streghe avrebbero potuto trovare un posto simile. C'erano 46 bar in città, ma nessuno di loro si chiamava Caffè Rose.






C'era la possibilità che fosse solo uno dei brutti scherzi dell'autore. Tuttavia, più Roland imparava su questo mondo, più era convinto che la nota gli stesse suggerendo qualcosa.






La razza straniera che era completamente scomparsa senza lasciare nessuna traccia.






Le guerre costanti.






I risvegli e le erosioni inesorabili.






Tutti questi segni sembravano rispecchiare il mondo reale. Ciò era particolarmente vero per la scoperta della civiltà radioattiva e degli Uomini fiammifero sul campo di battaglia, che rendeva le narrazioni nel libro ancora più avvincenti.






La domanda che lo aveva destabilizzato maggiormente era perché il libro nel Mondo dei Sogni avrebbe dovuto, in un certo senso, riflettere il mondo reale e usare anche l’espressione "Battaglia della Volontà Divina." Garcia gli aveva detto che, sfortunatamente, l'autore del libro non aveva lasciato alcun suggerimento. L'unico indizio disponibile era la nota.






Roland dovette mettere da parte queste domande mentre cercava il Caffè Rose.






Intorno alle 8.00 sentì tre colpi ritmici sulla porta del soggiorno. Erano stati un colpo forte e due delicati, che indicavano che nel corridoio non c’era nessuno.






Roland aprì immediatamente la porta e fece entrare i visitatori.






"Buongiorno, Maestà", salutarono tre piccole Streghe. Una di loro era Dawnen, la prima Strega che era entrata nel "Velo dell'Invisibilità" nel Mondo dei Sogni.






"<em>Sembrano... studentesse delle scuole superiori"</em> pensò Roland mentre con la mano si dava un colpetto sulla fronte. L'abilità di Dawnen era quella di cancellare le tracce delle sue compagne. Era entrata a far parte dell'Esercito Beato il secondo anno dopo il suo risveglio e aveva trasferito la sua anima all'età di 28 anni. Aveva una vasta esperienza di guerra. Le sue armi preferite erano una spada corta e un pugnale. Dato che le Streghe di solito invecchiavano molto più lentamente delle persone comuni, i lineamenti delicati di Dawnen la facevano sembrare estremamente giovane. Per Roland, non sembrava più grande di un'adolescente.






La stessa cosa valeva per le altre due Streghe.






Roland ora ricordava la sua conversazione con Celine.






“Andare a scuola? Ricordo che le Streghe della Punizione Divina hanno tutte in media 20 anni. Dovrebbero essere studentesse universitarie, ma hanno solo un livello di istruzione di scuola media o superiore. Se sembrassero molto più grandi degli altri studenti, la gente si insospettirebbe.”






"Non sarà un problema. Molte di noi sembrano più giovani di quanto non siano in realtà."






Celine non stava esagerando. Le altre due Streghe sembravano anche più giovani di Dawnen.






Roland dovette ammettere che dopo aver chiesto a Phyllis e Faldi di occuparsi delle Streghe della Punizione Divina, aveva trascorso la maggior parte del tempo a raccogliere e memorizzare informazioni. Dopotutto, sarebbe stato troppo per lui portare in giro 300 Streghe nel Mondo dei Sogni mentre studiava e investigava allo stesso tempo.






Roland era molto colpito e soddisfatto della sua autodisciplina.






"Mi chiamo Santa Miran. La mia abilità è l'imitazione. Posso impersonare chiunque sia collegato a me. Questa è la seconda volta che visito il Mondo dei Sogni. Piacere di conoscervi."






"Mi chiamo Dido. La mia abilità è la tasca invisibile. In breve, posso mettere gli oggetti in una borsa magica e invisibile. Beh... non è un'abilità molto utile, ma farò del mio meglio per la signora Celine, in onore della Società di Ricerca!"






Le due Streghe si presentarono.






A giudicare dalle loro capacità, nessuna delle due era una Strega da combattimento. Dato che non potevano unirsi all'Esercito Beato, avevano sviluppato competenze in altre aree. Abilità plasmate sulle personalità. Questa teoria era stata ben verificata dal famigerato trio del poker.






Roland dedusse che Dawnen era lì per proteggere Santa Miran e Dido. Dopotutto, il Mondo dei Sogni non era sempre sicuro. Soprattutto al momento che c'era un numero crescente di Caduti al Male.






Roland annuì e guardò le tre Streghe. "Celine vi ha detto la missione. Fate attenzione ai miei segnali prima di rispondere alle domande. Non parlate troppo.” disse.






"Sì, Vostra Maestà."






Il problema successivo era come mandare con successo queste “immigrate illegali” a scuola.






In realtà, Roland aveva pensato a come nascondere le Streghe di Taqila. Per non esporle al pubblico, aveva sempre scelto di combattere i Caduti al Male di notte.






Il magazzino a cui facevano frequenti visite avrebbe suscitato molto sospetto tra i residenti molto tempo fa se le Streghe non avessero usato le loro abilità per cancellare le loro tracce.






Dopo averci pensato un po’ su, Roland non riuscì a pensare a nessuno che potesse aiutarlo tranne Garcia.






Prese così il telefono e compose il suo numero.






<em>Arya</em>


                                


                                



