---
title: Capitolo 1142: Strade Diverse Conducono Allo Stesso Castello
pubDate: 2025-08-07T11:30:06.924Z
tags:
    - rtw
---




















Roland era sorpreso che la prima cosa venuta in mente a Garcia fosse stata di chiamare la polizia piuttosto che di avvisare la Gilda dei Marzialisti. Nonostante questa fosse una realtà indipendente dall’istituzione giudiziaria, richiedeva che i propri membri aderissero ad un rigido codice morale: come conseguenza, le punizioni a loro inflitte in caso di violazioni erano più severe rispetto a quelle previste dalla legge. Sembrava che Garcia fosse particolarmente indulgente nei suoi confronti.






Roland storse le labbra e avvertì dentro di sé il bisogno impellente di chiarire la questione. Non aveva fatto nulla di male e quindi non c’era bisogno del coinvolgimento né della polizia né della Gilda dei Marzialisti.






In ogni caso, doveva prima calmare la donna.






“Chiamare la polizia?” Disse Roland con un finto tono sorpreso. “Perché?”






“E me lo chiedi anche?” Rispose esasperata Garcia. “Che cosa ti ho detto l’altro giorno? Il potere può facilmente dare alla testa ad un uomo risvegliato! È per questo che una Marzialista deve aver padronanza della propria mente e controllare le sue emozioni. Non voglio mettere il naso nella tua vita privata, e non mi importa di quante ragazze ti porti a casa fino a quando non sono delle minorenni. Ma queste… sono tutte bambine! La lussuria è il primo passo sulla strada della perdizione! Davvero non te ne rendi conto?”






Quindi Garcia era incazzata più per il fatto che vivesse una vita di dissolutezza che per le tre ragazzine che si portava a casa?






“Lo so, ma per quale motivo ti porterei qua se fossi del tutto immorale, come sta dicendo?” Ribatté Roland con un sospiro. “Non credi che la cosa non abbia alcun senso?”






“Er…”






“Anzi, che ciò sia vero o no, portare tre bambine a casa sdegnerebbe inevitabilmente l’opinione pubblica. Una persona accorta farebbe di tutto per tenere la cosa segreta. Però, ti ho fatto venire qui. Non ti sembra un tantino strano?”






Garcia sbatté le palpebre con aria assente, abbassando lentamente il telefono, per poi chiedere, “E allora qual è il motivo?”






Roland tirò un sospiro di sollievo e rispose con assoluta sincerità, “Questo è ciò che sto per chiederti. Signora Garcia… ho bisogno del tuo aiuto.”






…






Mezz’ora più tardi






“Quindi, non hai alcuna strana relazione con queste ragazze, ma sei il loro… tutor part-time?” Chiese Garcia fissando incredula il fratello.






“Esatto,” rispose sinceramente Roland. “Sono tutte studentesse che vivono nelle vicinanze. Devo insegnare a loro ed a Zero, e la cosa mi richiede troppo tempo. La gente si insospettirebbe se le trattenessi qui troppo a lungo. Normalmente, ragazze della loro età dovrebbero restarsene a scuola, e quindi devo far venire qui ogni volta degli studenti diversi.”






Roland era sempre stato molto attento con gli incontri con le Streghe della Punizione Divina: per non spaventare i vicini, non più di tre o quattro alla volta erano ammesse alla sua presenza nella Stanza 0825.






“Quindi, sono loro i “parenti” di cui dovevi prenderti cura durante il nostro primo incontro?”






“Oi Oi, è qualcosa che ho detto più di sei mesi fa. Perché continui a ricordarmelo?” Si chiese Roland con tono da rimprovero. Poi aggiunse, “Non sono proprio della mia famiglia, ma veniamo dalla stessa città,” Mentì spudoratamente. “Dawnen, Santa Miran e Dido vivevano nel mio stesso villaggio; erano ancora delle ragazzine quando me ne sono andato.”






Una spiegazione del genere avrebbe fatto acqua da tutte le parti nel mondo reale, ma qui era alquanto plausibile considerando che il Mondo dei Sogni possedeva i ricordi di Zero.






“E allora, perché i loro nomi non compaiono nei registri?”






Roland fece una pausa proprio al momento opportuno e disse, “A causa… del loro sesso.”






“Capisco,” mormorò Garcia prima di zittirsi. Quando i suoi occhi si posarono nuovamente sulle tre streghe, il suo atteggiamento si fece più dolce, e poi chiese, “Ci sono molte persone… come loro?”






“Un paio, anche se le cose sono migliorate negli ultimi anni,” rispose velocemente Roland, rendendosi conto che il suo piano stava procedendo meglio di quanto sperato. “La gente nel mio villaggio sa che mi sono unito all’Associazione dei Marzialisti. È probabile che non se ne vogliano rimanere là per il resto delle loro vite, ed è per questo che sono venuti a cercarmi.”






“Sua Ma… Roland sta dicendo la verità!”






“Ti prego, non cacciarci!”






“Voglio andare a scuola.”






La pregarono le tre streghe.






Garcia volse lo sguardo e parve esitare.






“Né insegnarle e né lasciare che imparino da sole risolverebbe il problema principale. Voglio che vivano una vita normale, proprio come tutti gli altri. Credo tu sia l’unica persona che possa aiutarmi,” Disse Roland lentamente. Anche se non avesse potuto tendergli una mano, l’Associazione del Trifoglio avrebbe dovuto avere un modo per farle entrare.






Garcia sembrava pensare alla stessa cosa. Dopo ciò che parve una lunga riflessione, sospirò pesantemente e disse, “Mi spiace, ma non posso aiutarti.”






Prima che Roland la potesse interrompere, la donna spiegò immediatamente, “Ho tranciato ogni legame con la mia famiglia. In aggiunta, l’Associazione del Trifoglio non ha ancora abbandonato l’idea di abbattere questo edificio. Se lo andassi a trovare, userebbe questa situazione a suo vantaggio. Tradirei la fiducia che quei manifestanti hanno riposto in me.”






Roland si zittì quando vide Garcia stringere i pugni. Si sentiva in colpa a vederla dispiaciuta di non poter aiutare le ragazze, e disse solamente, “Capisco.”






“Ma puoi andarci a parlare di persona,” continuò la donna, alzando gli occhi su di lui. “Mio padre terrà una festa con i Marzialisti più importanti nell’hotel principale della città domani sera. Sa che non ci andrò, ma mi ha comunque mandato l’invito. Facendo così, dà alla gente l’impressione che stia cercando di ricucire il nostro rapporto,” disse sorridendo amaramente. “Anche se non ti ha invitato direttamente, puoi andarci al mio posto. Chiama l’organizzatore della festa e ti faranno entrare con il mio invito. Un delegato può essere inteso come un’accettazione o un rifiuto: e se io sceglierò te, capirà che ho rifiutato la sua offerta.”






Roland capì subito che cosa intendesse dire Garcia. Se avesse chiesto al suo Maestro Lan di farne le veci, quella scelta sarebbe stata intesa come se avesse accettato.






“Parlargli di persona…” Rifletté Roland mentre si strofinava il mento.






“Hai paura?”






“In ogni caso, devo andarci. Sono così vicino,” rispose. In qualità di Re di Graycastle, aveva preso parte a svariate feste ed aveva acquisito un sacco di esperienza nell’avere a che fare con le persone più importanti. “Temo solo che non ci voglia aiutare. È probabile che si senta davvero offeso dal tuo rifiuto.”






“Non ti preoccupare. Mio padre non è una persona irragionevole. Gli interessano di più i profitti che una qualsiasi perdita a livello personale,” disse la donna sorridendo. “E tu non sei un qualsiasi Marzialista. Persino Città Prisma ti ha notato. Dovresti avere maggior considerazione di te stesso.”






Roland capì vagamente ciò a cui Garcia si stesse riferendo, “Farò del mio meglio.”






“A dir la verità, te ne sono molto grata,” disse la donna alzandosi e porgendogli la mano. “Sei sulla strada giusta, e mi dispiace di averti frainteso. Sono davvero grata di avere come compagno un ottimo Marzialista del tuo calibro.” Garcia smise di parlare per un secondo e poi continuò, “In più, fammi sapere se in futuro avrai di nuovo bisogno di aiuto, e non chiamarmi più Signora Garcia. Non ti si addice.”






Roland allungò lentamente il braccio e le strinse la mano.






Anche se aveva mentito alla donna, il suo obiettivo era ancora quello di vincere la Battaglia della Volontà Divina, scoprire la verità su questo mondo e liberare l’umanità da un destino di infinita violenza.






Era questa la strada che aveva scelto di percorrere.






<em>Mithdran</em>


                                


                                



