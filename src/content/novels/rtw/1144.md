---
title: Capitolo 1144- Una Persona Più Forte
pubDate: 2025-08-07T11:37:51.067Z
tags:
    - rtw
---




&nbsp;






Mentre Roland studiava gli altri invitati, c’era qualcuno che faceva lo stesso con lui.






“Com’è andata? Hai scoperto qualcosa?” Chiese Carmen sottovoce ad uno dei suoi uomini.






“Sì,” le sussurrò quest’ultimo nell’orecchio. “Proviene da una famiglia normale, e si è ritrovato ad essere il vicino della Signora Garcia per puro caso. Non c’è alcuna sua traccia nei registri della competizione, e quindi no credo vi abbia mai preso parte. Si è unito alla Gilda dei Marzialisti solo tre mesi fa, ed è davvero strana come cosa.”






Nonostante Carmen non possedesse l’Energia della Natura, conosceva ogni aspetto riguardo questi tornei: trattandosi dell’evento sportivo più apprezzato dalla gente, erano in tanti a conoscerne le regole ed il funzionamento. Fatta eccezione per la fase finale, “Il Duello dei Marzialisti”, che si teneva ogni anno, c’erano altri tornei che avevano luogo mensilmente, col l’obiettivo di attrarre nuovi membri.






Normalmente, i nuovi Marzialisti erano fortemente interessati a prendere parte ad una competizione per migliorare le proprie abilità e rango in modo da ottenere fama e denaro. Solo i novellini non morivano dalla voglia di farlo: Carmen credeva che questi ultimi temessero di finire sotto i riflettori, dato che per la maggior parte si trattava di ex criminali.






In quanto fratello di Garcia, Carmen era molto preoccupato sul rappresentante che la sorella aveva scelto. Non era assolutamente una persona alla mano, anzi era molto cocciuta. La sua ostinazione creava ovviamente una barriera che la separava dal resto del mondo e scoraggiava le persone che la avvicinavano dal proseguire la loro relazione. Per questo Garcia si fidava di un ristretto numero di persone.






Carmen non era assolutamente sorpresa dalla differenza di vedute tra la sorella e il loro padre. Garcia poteva anche essere un’abile Marzialista, ma di sicuro non era una buona donna d’affari.






Ad ogni modo, non era questo il motivo principale per cui cercasse informazioni su Roland.






Una ragione molto importante si trovava nel tavolo VIP di fronte alla sala.






Guardò la prima fila di persone e notò una donna vestita di bianco là seduta. Non portava alcun accessorio; i suoi lunghi capelli neri cadevano fino a terra e le davano un’aria di distacco e raffinatezza.






Questa donna, Fei Yuhan, era una dei Marzialisti migliori degli ultimi cinque anni. Era riuscita ad accedere all’ultima fase della competizione per ben due volte. Anche se non aveva ancora vinto il torneo, molta gente attribuiva la sua sconfitta alla sua giovane età ed inesperienza e credeva fermamente che presto avrebbe ottenuto il suo primo titolo. Si vociferava che la donna, una stella nascente della nuova generazione, sarebbe alla fine diventata un’altra dirigente di Città Prisma dopo la sua vittoria.






Carmen non credeva che una persona orgogliosa come lei prendesse parte alla festa. La sua partecipazione fu una piacevole sorpresa per suo padre.






Questo evento sarebbe finito su tutte le pagine dei giornali grazie alla presenza di Fei Yuhan.






Però, all’uomo era stato affidato un compito inaspettato una volta trovata l’occasione per parlarle.






Carmen si tranquillizzò e si incamminò verso la donna.






“Signora Fei Yuhan, ciò che mi avete chiesto di fare…”






“Ho sentito la vostra conversazione,” lo interruppe Fei Yuhan mostrandogli un sorriso finto. “Grazie.”






Carmen era strabiliato dal suo orecchio. Si trovava come minimo a 10 metri di distanza, e per di più con il brusio della sala tutto intorno a lei; come poteva una persona normale sentire cosa avesse detto?






“Non ho compreso ogni tua parola; anche se sono riuscita a sentirvi, ho bisogno di tempo per capirne il significato,” spiegò Fei Yuhan bonariamente in risposta all’espressione sorpresa dell’uomo. “Quando il tuo uomo ti si è avvicinato, mi sono concentrata ed ho capito cosa vi siete detti leggendo il labiale e sentendo le vostre voci. Molti Marzialisti ne sono capaci.”






“C-capisco… Siete proprio la migliore nel Paese,” rispose Carmen abbozzando un sorriso.






“La migliore?” Gli fece eco con voce cristallina. “Non ho ancora vinto il trofeo.”






“È solo una questione di tempo. Nessun è mai riuscito ad arrivare fino alla fase finale dopo un solo anno dal proprio risveglio, considerando anche il ‘guardiano’ di Città Prisma…” La sua voce si affievolì mentre parlava.






Fei Yuhan stava ascoltando, ma il sorriso indifferente che aveva sul viso fece capire chiaramente a Carmen che non avesse intenzione di continuare il discorso. Lo ascoltava con pazienza solo perché se non l’avesse fatto sarebbe parsa rude.






E poi l’uomo capì che aveva già voluto terminare la conversazione quando aveva detto “grazie”. Gli aveva fornito una spiegazione solo perché era l’organizzatore della festa. Comunque, non aveva il benché minimo interesse a prender parte ad una qualsiasi interazione sociale.






Quando ci pensò, sentì dentro di sé ribollire la rabbia. Come rappresentante dell’Organizzazione del Trifoglio, non si era mai sentito così offeso.






Ma Carmen riuscì a controllarsi.






L’Organizzazione del Trifoglio non poteva offendere la Gilda dei Marzialisti, in quanto quest’ultima aveva stretti legami con diversi gruppi governativi ed industriali.






Era proprio questo il motivo per cui suo padre aveva investito così tanto denaro nel legarsi a questa gente.






Carmen sorrise rigidamente e si allontanò.






Ovviamente, Fei Yuhan notò tracce dell’offesa negli occhi dell’uomo.






Non le interessava minimamente che cosa gli altri pensassero di lei. L’unica persona di cui si fidasse per proteggersi dall’erosione era sé stessa. Ricchezza e potere non significavano nulla.






I suoi occhi si posarono di nuovo su Roland.






Aveva preso parte a questa festa solo perché era stato il suo Maestro a chiederglielo. Inizialmente, non capiva perché dovesse sprecare una giornata di allenamento per un evento così inutile, e continuò a pensarlo fino a quando un uomo non attirò la sua attenzione.






Una volta che un Risvegliato raggiungeva un certo livello, era in grado di capire la forza del proprio avversario. Fei Yuhan aveva ottenuto quest’abilità tre anni prima, ed aveva scoperto che davvero poche persone fuori da Città Prisma erano più forti di lei.






Però, non riusciva a capire nulla di quell’uomo.






O meglio, ne capiva il comportamento, il tono con cui parlava, l’espressione sul suo viso e vedeva persino i piccoli movimenti della sua pelle, e tutto ciò non lo distingueva da una persona qualsiasi, ma non era in grado di percepire alcuna fluttuazione nel suo potere. Di conseguenza, non poteva capire quando Roland fosse forte. La gente comune di solito non possedeva l’Energia della Natura, però Roland era un Marzialista.






Per questo motivo Fei Yuhan aveva chiesto aiuto a Carmen.






Anche se avrebbe potuto cercare informazioni su di lui per conto suo, preferiva che fossero altri ad occuparsene. Molta gente si mostrava davvero felice di aiutarla e, a volte, faceva persino un lavoro migliore.






E poi, sentì Carmen pronunciare il nome dell’uomo: Roland.






Tutto aveva ora senso.






Una settimana prima, Fei Yuhan aveva sentito dal suo Maestro che c’era un nuovo “cacciatore”, un Marzialista con licenza, in Città Prisma. Non fu sorpresa dalla notizia perché una persona con grandi capacità che aveva combattuto contro i Caduti al Male meritava un simile onore. Ma giusto un po’ di tempo dopo scoprì che non si trattasse di un membro, ma di un novellino!






Questa situazione avrebbe sicuramente scosso l’intera comunità dei Marzialisti se la Gilda non avesse tenuto le informazioni personali dei propri affiliati con regolare licenza strettamente confidenziali. Questi erano solitamente considerai pari ai campioni nei tornei ed a volte erano persino più rispettati dal pubblico. Equivaleva a dirle che un qualche nuovo Marzialista Risvegliato le avesse soffiato il titolo. Che oltraggio!






In questo modo, le sue due partecipazioni alla fase finale del torneo sembravano non avere più alcuna importanza.






Il nome di questo nuovo cacciatore era Roland.






Fei Yuhan strinse la sua mano destra a pugno, il suo viso inespressivo.






In quanto studente di un guardiano anziano di Città Prisma, Fei Yuhan aveva anche sentito della diatriba tra nuovi e vecchi Marzialisti; uno dei punti di scontro più importanti era su quale scuola fosse la più forte. Questo onore toccava a coloro che rischiavano la propria vita, allenandosi scontrandosi con i Caduti al Male o ai partecipanti di questi tornei?






Certo, combattere nel primo modo era sicuramente difficile, ma le possibilità di incontrare un Caduto al Male erano ridotte e, nella maggior parte dei casi, la prima battaglia era anche l’ultima per molti guerrieri. I partecipanti ai tornei, all’opposto, potevano allenarsi in un modo più sicuro; il lato negativo era che, essendo abituati a combattere in un certo modo, si facevano prendere dal panico contro avversari complicati. Entrambe le scuole di pensiero avevano un gran numero di sostenitori ed era difficile dire quale delle due avesse più fondamento.






Fei Yuhan aveva però trovato un modo per scoprirlo.






Roland, che non aveva mai partecipato a nessun torneo ed aveva combattuto solo contro Caduti al Male dal suo Risveglio, era di certo un Marzialista vecchia scuola.






In confronto a lui, Fei Yuhan la si poteva considerare della nuova generazione.






Il suo Maestro voleva che partecipasse a questa festa forse con la speranza che lei e Roland, rappresentanti di due diverse scuole di pensiero, si conoscessero.






Però, Fei Yuhan non aveva intenzione di prender parte alle lotte interne alla Gilda. Non si era mai considerata un esponente della nuova generazione. Anzi, avrebbe combattuto contro dei Caduti al Male se il suo Maestro non glielo avesse formalmente impedito.






Proprio come Roland.






Le interessava solo chi fosse più forte tra i due.






E l’uomo sembrava essere un avversario decente.






Fei Yuhan avrebbe avuto un’idea delle sue possibilità di vittoria se fosse riuscita a vedere il potere di Roland. Però, visto che non ci riusciva, le risultava difficile immaginarsi il loro scontro.






In altre parole, erano alla pari.






Arricciò le labbra; sembrava che la festa si fosse fatta un tantino più interessante.






Aveva anche sentito delle cose interessanti dalle tre ragazze che Roland si era portato appresso.






Come il termine “Mondo dei Sogni”.






Ed anche “Sua Maestà”.






Era un qualche tipo di nuovo gioco?






Ad ogni modo, a giudicare dall’aspetto delle tre, non le sembrava che stessero facendo un qualche infantile gioco di ruolo.






Decise di chiederlo direttamente a Roland.






Le vennero subito in mente un paio di domande.






…






Nel frattempo, Roland aveva finalmente trovato la persona che stava cercando.






Il padre di Garcia ricevette dei forti applausi mentre saliva sulla piattaforma al centro del salone.






<em>Mithdran</em>


                                


                                



