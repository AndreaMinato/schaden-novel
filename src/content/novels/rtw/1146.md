---
title: Capitolo 1146- Nel Nome della Rosa
pubDate: 2025-08-07T11:37:51.067Z
tags:
    - rtw
---




















Roland venne pervaso da un minaccioso brutto presentimento. Qualcuno lo stava sicuramente osservando in questo Mondo dei Sogni.






Guardò in alto ed esaminò le facce di tutti quelli dall’altra parte della sala.






Chi lo stava facendo?






Un cameriere? Un interprete? O un Risvegliato?






Tutti sembravano divertirsi a questa festa. Era l’unico ad essere paranoico.






Fece un respiro profondo per calmarsi.






Il messaggero doveva essere la stessa persona che aveva lasciato la nota sul libro.






“Café Rose, N. 302.”






Senza alcun dubbio, voleva incontrarlo.






Si trattava di un qualcosa che andava al di là dell’Energia della Natura. A differenza delle streghe che possedevano poteri sovrannaturali, i Marzialisti erano fisicamente più veloci, più acuti, e più potenti delle persone comuni. Potevano, in una certa misura, rilasciare la loro energia per creare una specie di magia, ma, nel complesso, erano più combattenti dei maghi.






In più, non percepiva nessuna oscillazione nell’Energia della Natura.






In sostanza, quelle parole erano molto probabilmente un risultato di qualche altro potere sconosciuto e più superiore.






Che magari aveva trasformato il Mondo dei Sogni.






“Hmm… A quanto pare, qualche personaggio non giocante mi sta tenendo d’occhio,” disse Roland, borbottando sottovoce. Nel Mondo dei Sogni, il tempo era congelato quando lui era sveglio, perciò era convinto che, a parte le streghe in visita e quelle sconfitte da Zero, tutti gli altri fossero fittizi. Non importa quanto ‘reali’ potessero sembrare, erano controllati e manipolati dal creatore di questo mondo. Adesso, pareva che quel creatore si fosse accorto della sua presenza, mandandogli un messaggio.






<em>“Quando è iniziato tutto questo?”</em> Domandò Roland.






Nel momento in cui aveva preso in prestito il libro da Garcia, o nel momento in cui aveva trovato la persona nella Chiesa della Riflessione, che sarebbe dovuta essere morta da più di 800 anni, con lo stesso aspetto di Lan nel Mondo dei Sogni?






O era iniziato persino molto prima, quando lui e Zero avevano combattuto la Battaglia delle Anime?






Roland non ne aveva proprio idea.






Non voleva soffermarcisi oltre.






La cosa più importante era che quel creatore stava cercando di comunicare.






“Roland?” La voce di Dawnen lo riportò nel presente. “State bene?”






“Sì… Sto bene,” rispose lui, un po’ agitato. Mentre scuoteva la testa, disse sorridendo: “Sto arrivando.”






Dopo essersi assicurato che il bicchiere di vino fosse tornato normale, lo posò sul tavolo più vicino e seguì le streghe.






“Dovreste provare questo. È così delicato, ma dovete aspettare un po’…”






Santa Miran gli consegnò del foie gras francese alla brace dal profumo fantastico.






Roland si sentì molto in imbarazzo quando vide le tre streghe dominare le tavole e prendere tutto il cibo che lo chef aveva appena servito.






Alcune signore nella stanza cominciarono a lamentarsi.






Le loro voci tornarono verso di lui.






“Chi le ha portate qui?” “Sono molto carine, ma sembra che non mangino da una vita.” “Guarda cosa stanno indossando. Spero non siano delle piccole straccione.” “Poverette. È come se stessero morendo di fame da un centinaio di anni.”






Roland lanciò uno sguardo gelido a quelle donne pettegole. Non si prese nemmeno la briga di chiedere loro di smettere.






“Scusate, ma sì, non mangiano letteralmente da centinaia di anni.”






“Dovremmo portare un po’ di questi ai nostri amici.”






“Giusto!”






Roland scivolò nuovamente nei suoi pensieri mentre masticava distrattamente il fois gras francese alla brace.






Dato che il creatore aveva un immenso potere, perché non parlava con lui di persona? Perché rendeva tutto così difficile?






Temeva di poterlo terrorizzare, o non aveva avuto una tale opportunità?






Non pensava che al creatore importasse davvero dei suoi poveri nervi. Il messaggio nel suo vino, in effetti, lo aveva spaventato a morte.






Ripensò alla nota nel libro.






<em>“Ci incontreremo quando riceveremo la rivelazione divina.” </em>Roland fece scorrere queste parole nella sua testa diverse volte e rimase senza fiato. <em>“Si riferisce a…”</em>






L’arrivo della Luna di Sangue?






L’apparizione della Luna di Sangue segnava l’inizio della Battaglia della Volontà Divina.






Quindi, avrebbe potuto parlare al messaggero solo in quel momento?






Ma perché una persona nel Mondo dei Sogni dovrebbe sapere delle cose nell’altro? Il tempo restava congelato in questo mondo, se Roland sceglieva di non andarci.






Anche se si sarebbero dovuti incontrare con l’apparizione della Luna di Sangue, Roland continuava a non avere idea sul dove ciò sarebbe successo.






Solo Dio sapeva dove diavolo fosse il Café Rose.






Perché non incontrarsi semplicemente nell’appartamento o in qualche altro edificio conosciuto?






Mentre si stava lamentando internamente, due uomini d’affari di mezza età gli passarono davanti.






“Ho sentito dire che ha intenzione di costruire un nuovo campo da golf.”






“Ѐ stato appena approvato. Ci ho investito un sacco di soldi. Lei gioca a golf, Signor Gao?”






“Certe volte. Non sono molto bravo negli sport, ma sono più interessato al maestro che ha assunto di recente. Qualcuno mi ha detto che lei ha appena dato via tre milioni.”






“Ho dovuto. Si tratta solo di fortuna. Lei sa quanto sia importante la fortuna per noi. Posso sempre guadagnare più denaro, e ho sentito dire che i nomi dati da quel maestro portano sempre enormi profitti.”






“Quindi come si chiama?”






“Prato Verde. È proprio davanti al Progetto Verde dell’Associazione del Trifoglio.”






“Ahah, che piacevole coincidenza.”






Roland rimase fermo. Non aveva sentito una sola parola della loro conversazione successiva.






“Proprio così! Può sempre darle un nome lei stesso!”






Nelle ultime settimane aveva chiesto alle streghe di cercare il Café Rose, ma aveva dimenticato una cosa, poteva perfettamente aprire un coffee shop e chiamarlo Café Rose.






Se quella persona voleva davvero parlare con lui, non avrebbe dovuto scegliere un luogo di cui Roland non aveva mai sentito parlare.






Se quella persona aveva il potere di scrivere nel suo vino, avrebbe sicuramente saputo del suo nuovo Café.






Roland aveva già rilevato il secondo piano del magazzino. Doveva semplicemente affittare altri due locali adiacenti per aprire il suo coffee shop.






Poteva anche unire quei due locali in una grande camera, aggiungere degli accessori necessari come tavoli, sedie e un banco bar, e impostare il numero della stanza come 302!






Le streghe di Taqila potevano essere sia cameriere che clienti.






Prese velocemente la sua decisione dopo aver fatto un calcolo approssimativo dei suoi fondi attuali.






...






Fei Yuhan prese il bicchiere di vino di Roland dopo che lui ebbe lasciato la festa.






Aveva visto questo nuovo cacciatore con licenza strappare via il bicchiere sconvolto, ma prenderlo giusto in tempo. Era come se non fosse una coppa di champagne, ma un pezzo di carbone incandescente. Per una frazione di secondo, lo aveva visto impazzire.






Cosa potrebbe innervosire così tanto un cacciatore con licenza?






Fei Yuhan non riusciva a pensare a nulla.






Anche la morte non lo avrebbe impaurito così tanto.






E questo era solo un bicchiere di vino.






Fei Yuhan non sapeva se fosse solamente la sua immaginazione.






Ma vide delle crepe sul fusto della coppa, ciò indicava che Roland aveva perso il controllo di se stesso. Solo i marzialisti risvegliati di recente avrebbero commesso degli errori del genere.






Pertanto, giudicò che qualunque cosa lui avesse visto fosse decisamente straordinaria.






Fei Yuhan annusò il bordo del bicchiere, ma non percepì nessun odore particolare. Roland non aveva toccato lo champagne, il che significava che quello che lo aveva sconvolto non aveva nulla a che vedere con il vino in sé.






Ingurgitò lentamente la bevanda e confermò la sua teoria.






Si trattava di un semplice vino ordinario.






Era molto più curiosa riguardo alla reazione di Roland in quel preciso momento, rispetto alla sua ridicola conversazione con le tre ragazze, in cui erano incluse parole come: “il Re di due mondi” e “i miei Ministri”, perché in quell’attimo, Roland era reale.






Doveva essere successo qualcosa in quel momento.






Fei Yuhan posò giù il bicchiere e guardò l’entrata della sala. Il suo sguardo stava bruciando dalla curiosità.






<em>Haru</em>


                                


                                



