---
title: Capitolo 1147- Lo Scenario Nascosto sotto al Deserto
pubDate: 2025-08-07T11:37:51.067Z
tags:
    - rtw
---


<!-- wp:paragraph /-->


<!-- wp:paragraph /-->




Quando il mattino successivo Roland uscì dalla camera da letto ed entrò nel Salone del Castello, le streghe di Taqila sollevarono le braccia per porgere gli omaggi al Re.






“Buon giorno, Vostra Maestà. Vi ringraziamo per l’ospitalità.”






“Oserei dire che è stata la migliore esperienza che io abbia mai avuto in questi cento anni passati.”






“Non vedo l’ora che arrivi il giorno della mia prossima visita al Mondo dei Sogni.”






Vedendo che le Streghe della Punizione Divina parevano ancora immerse nei loro felici sogni, Anna chiese incuriosita: “... che cosa è successo la notte scorsa?”






“Una sontuosa festa” rispose Roland sorridendo. Dido e Dawnen avevano ripulito quasi metà delle portate sul tavolo e riempito la Tasca Invisibile con tonnellate di prelibatezze. Per fortuna nessuno si sarebbe preoccupato, neppure se il cibo dovesse venire sprecato. Se fosse stato un buffet normale, di certo sarebbero stati buttati fuori dai camerieri furiosi.






“A sentirvi parlare così è venuta fame anche a me.” Lo stomaco di Anna protestò moderatamente. “Quando potrò assaggiare anch’io quei piatti?”






Guardando gli occhi blu e pieni di aspettative di Anna, Roland le accarezzò gentilmente la testa: “Tra pochi anni, te lo prometto.”






Gli ingredienti erano la chiave per ottenere portate deliziose. I trasporti rapidi avevano permesso alle persone della società moderna di ottenere cibi provenienti da ogni parte del mondo. Se avessero voluto mangiare ricci di mare freschi del Porto delle Acque Chiare, le navi nella parte intera del fiume avrebbero dovuto viaggiare almeno due o tre volte più veloci.






Ovviamente, se questa non dovesse rivelarsi un’opzione raggiungibile in poco tempo, un’alternativa possibile sarebbe stata quella di scacciare i demoni dalle Pianure Fertili e volare in luna di miele attraverso Graycastle sul “Gabbiano” e assaggiare le diverse specialità locali.






Roland consumò la sua solita colazione che consisteva in un uovo, del pane ed un bicchiere di Bevanda del Caos. Rispetto a quello che mangiava nel suo mondo originario, questa non poteva considerarsi una colazione soddisfacente. Ma ripensando alle streghe di Taqila, che consumavano ancora delle razioni altamente caloriche e senza sapore per mantenersi, Roland svuotò il suo piatto.






Dopo la colazione, Anna lo salutò velocemente e se ne andò verso il laboratorio sul Versante Settentrionale. Come gran parte dei membri dell’Unione delle Streghe, non aveva più il tempo per il divertimento, che sia a Neverwinter o al fronte. Roland tornò nel suo ufficio e si avvicinò alla portafinestra. Vide alcune streghe passare attraverso il cortile sottostante. Erano ormai entrate completamente a far parte della comunità e stavano lavorando strenuamente insieme alle persone comuni per il futuro dell’umanità.






Proprio allora, Usignolo spinse la porta ed entrò.






“Posta dal presidio di Porto Festoso” disse poggiando uno spesso pacco di carta sulla scrivania di Roland. “Ho incontrato Sean al piano di sotto. Voleva consegnarvi questo.”






“Sembra piuttosto pesante.” Disse Roland prendendo un paio di forbici.






“Dovrebbe essere arrivato via nave.” Usignolo oltrepassò Roland e tirò fuori un pacco di pesce essiccato da uno dei cassetti. “L’ho già controllato, è sicuro.”






Roland scartò il pacco e ne versò il contenuto sulla scrivania. Oltre alla lettera e ad una pila di disegni, c’erano anche alcuni “sassi” chiusi in alcuni sacchetti. Assomigliavano parecchio ai campioni che aveva portato Rex l’altro giorno.






Sfogliando la lettera, le sopracciglia di Roland si aggrottarono. Il rapporto del Primo Esercito lo stava agitando. Le cosiddette rovine non si limitavano alla grotta sottomarina, ma si estendevano per l’intero Promontorio Infinito!






Con l’ordine di Roland, la guarnigione al Porto Festivo aveva immediatamente seguito Simbady nelle rovine e aveva fatto saltare in aria l’intera grotta. Infuriato da tutto questo, lo Scorpione Corazzato Gigante era uscito dal suo nascondiglio ed era stato poi bombardato dalla squadra delle mitragliatrici e dall’unità dei cannonieri prima che potesse lanciare un solo attacco sui soldati.






L’esito era prevedibile. Ma quello che lo stava sorprendendo era la successiva esplorazione della caverna.






La squadra degli ingegneri aveva notato che il terreno nel raggio di diverse centinaia di metri era sprofondato in modo non uniforme e non era stato causato soltanto dall’esplosione. Dai disegni allegati, vide che la spiaggia pendeva verso il basso, come se il terreno fosse crollato.






Poco dopo, il Primo Esercito aveva condotto altri scavi ed esplosioni prima di trovare altre sedici rovine simili nelle prossimità del Porto Festivo. L’area ricoperta da queste rovine erano pari a sette od otto porti messi insieme.






Per via della forza lavoro limitata, in un mese, i sabbipodi avevano pulito solo tre degli ingressi crollati. Le scoperte in questi tre siti erano molto simili. In ognuna delle rovine seppellite dal deserto, avevano trovato spessi muri composti da steli larghi dai cinque ai dieci metri, mentre nelle zone non ricoperte di steli cresceva erba verde.






Dopo aver visto i disegni, Roland cadde nel silenzio.






Doveva ammettere che questa era un’ottima notizia.






Avrebbe potuto usare tutte quelle tavolette per produrre più munizioni traccianti possibile.






Oltre ai proiettili, il silicio piezoelettrico poteva essere usato in moltissime altre applicazioni, come manometri, accendini, orologi al quarzo, eccetera.






Inoltre, con le steli scoperte durante questa esplorazione, Celine sarebbe riuscita a riprodurre il Cubo Magico.






Ma le implicazioni dietro a queste scoperte gli fecero venire i brividi.






Quante tavolette c’erano in totale nel Promontorio Infinito se solamente al Porto Festoso ne avevano già trovate così tante? Se queste tavolette si dovessero rivelare essere davvero i corpi di antiche creature a base di silicio, che genere di massacro era accaduto loro?






Il fatto che le caratteristiche geologiche delle tre rovine fossero quasi identiche indicava che erano state costruite nello stesso periodo.






Degli scenari incredibili si formarono lentamente nella testa di Roland.






Probabilmente la desertificazione non era stata causata dall’evaporazione dell’acqua. Forse la Corrente d’Argento non era solo un fiume sotterraneo ma un tempo attraversava una terra verde e fertile.






Fino a quando lo scoppiare di una grande guerra aveva cambiato tutto.






I numerosi uomini fiammifero erano stati massacrati dalla civiltà radioattiva e i loro corpi avevano ricoperto l’intero continente. Stando alle illustrazioni sui murali del Tempio della Maledizione, la civiltà radioattiva aveva conquistato la Reliquia degli Dei e ottenuto la vittoria finale.






Quello che più di ogni altra cosa preoccupava Roland erano le conseguenze di questa grande Battaglia della Volontà Divina.






Dato che questi corpi erano composti di silicio, non si erano decomposti rapidamente come i corpi a base di carbonio degli animali. Una ad una, queste steli avevano poi formato alte mura che avevano bloccato fiumi e distrutto alberi. Questo aveva impedito la proliferazione della vegetazione, ad eccezione di alcune viti che avevano continuato a lottare per sopravvivere nelle fessure delle rocce.






La Regione dell’Estremo Meridione era perciò andata distrutta.






Ma ciononostante, madre natura era generosa.






Qualsiasi cosa, che sia organica o meno, sarebbe tornata a far parte di questo mondo.






Centinaia di anni più tardi, esposti al vento e al clima, i corpi erano stati ridotti in sabbia, dando inizio alla desertificazione. Con il passare degli anni, anche le viti che vivevano nelle fessure delle rocce erano morte. Le piante erano state cancellate, tranne quelle che non erano state coperte dai cadaveri. Queste si erano sforzate a sopravvivere ed erano proliferate nel deserto, trasformando la sabbia di nuovo in terra.






L’intero processo aveva impiegato migliaia di anni.






E in questi millenni, i cadaveri più in alto erano diventati il deserto che vedevano oggi, proteggendo dall’erosione quelli seppelliti più in profondità. Questi si erano ammucchiati facendo alzare di oltre una decina di metri il livello della costa. Dato che la sabbia sulla superficie non aveva mai smesso di muoversi, la pressione che esercitava sulle tavolette sottostanti cambiava in continuazione. Perciò, queste tavolette si alternavano nell’illuminarsi e spegnersi, rendendo quasi impossibile la crescita delle piante. Ma ciononostante, alcune specie dal ciclo di crescita lungo erano riuscite a sopravvivere in questo ambiente estremo. Le terre non ricoperte dalle tavolette erano invece diventate l’Oasi della Corrente d’Argento dove si erano insediati e avevano prosperato i sabbipodi del Clan Mojin.






In altre parole, entrambe Città delle Sabbie Ferrose ed il Porto Festivo si trovavano sopra a dei cadaveri esposti alle intemperie...






Questa ipotesi lo fece rabbrividire.






Sperava davvero di essersi sbagliato.






Se la Battaglia della Volontà Divina non dovesse mai avere fine, quante persone sarebbero ancora morte?






Sulla crosta terrestre e negli abissi marini... probabilmente non c’era più in pezzo di terra che non era stato intriso di sangue.






<em>Aris</em>


                                


                                



