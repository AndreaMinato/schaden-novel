---
title: Capitolo 1148- Il Ritorno di Camilla
pubDate: 2025-08-07T11:37:51.067Z
tags:
    - rtw
---




















“Ehi, Roland...” la voce di Usignolo lo riportò al presente. “Stai bene?”






“Ehm, qualcosa non va?” Disse Roland dopo che si schiarì la gola.






“Sei rimasto ad osservare quel pezzo di carta per parecchi minuti, e non hai una bella cera. Notizie terribili?”






“No, spero solo di essermi sbagliato.” Disse Roland scuotendo la testa. Poi spiegò brevemente la sua teoria: “Se tutto questo dovesse essere vero, il mondo in cui viviamo è davvero triste.”






Un altro problema che lo preoccupava, era la brevità delle loro vite. Un ciclo di vita era soltanto un attimo fuggente in confronto alla storia di questo pianeta che esisteva già da millenni prima della formazione della vita.






Dove erano gli esseri umani e i demoni quando la civiltà radioattiva e gli uomini fiammifero combattevano furiosamente per la sopravvivenza?






Se la Battaglia della Volontà Divina era infinita, come faceva uno a vincere?






Non importava quanto fosse furiosa una guerra, alla fine doveva esserci sicuramente un vincitore.






Perché entrambe le civiltà erano svanite nel nulla?






Roland ebbe la sensazione che la strada che aveva di fronte fosse improvvisamente diventata molto più tortuosa.






“Capisco...” mormorò Usignolo. “Ma anche se tu dovessi avere ragione, penso che comunque c’è una soluzione.”






Roland guardò verso di lei sorpreso: “Quale soluzione?”






“Prima di tutto devo precisare che io non sono Anna, perciò potrebbe essere solo un’idea stupida. Non devi ridere, capito?”






“Non lo farò” promise.






Usignolo si mise in bocca un pezzo di pesce essiccato, poi disse: “Prima di tutto, devi ammettere che questo è un problema che si protrarrà per almeno due generazioni. Perciò la cosa più importante da fare per adesso è tramandare le informazioni fino a quando non arriverà il momento giusto.”






“Giusto... è vero” disse Roland annuendo. “E poi?”






“Poi basta.”






“Eh?” Roland rimase a bocca aperta.






“Perché quando arriverà quel momento, questa battaglia non avrà più niente a che fare con noi” disse come se fosse un dato di fatto. “Viviamo solo una volta e in questa vita abbiamo già così tante cose di cui preoccuparci. Perché dovremmo preoccuparci di cose che accadranno in futuro dopo che saremo morti? Sarà un problema dei nostri discendenti se e come riusciranno ad avere successo. Non abbiamo motivo di fare il lavoro per loro.”






Roland non riuscì a trattenere un sorriso. Quindi Usignolo stava cercando di confortarlo? In ogni caso, questo modo di pensare semplice e diretto era proprio nello stile di Usignolo.






“Stai gongolando per la mia miopia?” Usignolo socchiuse gli occhi.






“No” negò immediatamente Roland, fece un’espressione seria. “La tua idea è molto acuta.”






“Adesso si ragiona” disse alzando il mento soddisfatta. “Se temi che i nostri discendenti non riescano a fare un buon lavoro, puoi chiedere aiuto alle altre civiltà.”






“Come?”






“Ricostruire le rovine e documentare la verità della Battaglia della Volontà Divina è un altro modo per tramandare le informazioni. Non è forse grazie ai murali nel Tempio della Maledizione che hai scoperto dell’esistenza della civiltà radioattiva e degli uomini fiammifero? Costruisci a Graycastle qualche fortezza sotterranea e fai delle incisioni sui muri per informare le successive generazioni che parteciperanno alla guerra. Se il tempo lo permette, sono cerca che ci saranno una o due civiltà che riusciranno a scoprire che cosa dovranno fare.”






Roland rimase per un momento stupito dell’intuito di Usignolo. Anche se gli esseri umani dovessero essere sterminati, avrebbero potuto conservare la loro cultura e civilizzazione in un altro modo. Se qualche civiltà del futuro dovesse riuscire a porre fine a queste interminabili guerre con l’aiuto di queste informazioni, lascerebbero un posto glorioso per l’umanità nella loro storia.






Forse, Usignolo stessa non si era resa conto di quanto questo potesse rivelarsi importante per le generazioni future.






Dopo un lungo silenzio, Roland scosse la testa divertito. Le versò un bicchiere di Bevanda del Caos e disse: “Con il cervello che hai, mi hai davvero impressionato.”






“Puoi togliere la prima parte del tuo commento” disse con aria di sfida e gli sfilò il bicchiere.






Roland doveva ammettere che se avesse fallito, questa avrebbe potuto essere la sua ultima soluzione. Anche se avrebbe preferito scrivere la storia personalmente piuttosto che diventare parte di essa.






Prima iniziare a lavorare, convocò Sean e gli chiese di mandare le pietre impacchettate a Celine. Nel pomeriggio, Graycastle accolse nel Castello una persona che Roland stava aspettando da molto tempo.






Camilla Dary, la Gran Coppiera dell’Isola Dormiente.






Con sua sorpresa, Camilla non era venuta insieme a Tilly ed aveva un aspetto scarmigliato dalla testa ai piedi.






Era chiaro che dopo lo sbarco si era subito recata al Castello.






Non era un buon segno.






“Sei appena arrivata?” Chiese Roland versandole una tazza di tè. “Hai fatto un lungo viaggio. Come procede l’esplorazione di Tuono?”






Camilla svuotò la tazza e per poco non gli finì il tè di traverso. “Qualcosa è andato storto alle Isole Ombra. Joan... Joan è scomparsa!”






“Scomparsa?” Ripeté Roland. Il suo cuore sprofondò. Scambiò uno sguardo con Usignolo. “Che cosa è successo con esattezza? Piano. Raccontami tutto.”






“... e questo è ciò che è accaduto.” Ci mise mezz’ora per finire di raccontare. “Siamo rimasti ad aspettare in mare per due giorni, ma Joan non è più tornata. Tuono dice che solamente voi sapete che cosa potrebbe esserle accaduto in fondo al mare. Quelle colonne fluttuanti e lo spazio distorto sono davvero reali?”






<em>“Come è potuta accadere una cosa del genere?”</em>






Roland si massaggiò la fronte. Più cercava di scoprire questo mondo e più esso si rivelava essere strano. Non era solo il Mondo dei Sogni ad essere pieno di misteri, ma anche il mondo reale era un luogo ugualmente inspiegabile.






Dalla descrizione non sembrava affatto che le colonne allungate ed i pesci fossero il risultato di forze esterne, e a confermare questa teoria, era il fatto che prima che Joan venisse trascinata nel mare, Camilla aveva visto le sue dita allungarsi a dismisura. Se una persona dovesse essere tirata e allungata con forza, di certo avrebbe sofferto un dolore indescrivibile.






Ma sia Joan che Camilla non avevano provato alcun dolore fisico.






L’unica ipotesi plausibile era che in fondo al mare ci fosse una distorsione dello spazio.






Nonostante potesse sembrare bizzarra, e non c’erano prove a supporto di questa ipotesi, sapeva di doverle spiegare qualcosa. Il fatto che Camilla si fosse rivolta subito a lui piuttosto che a Tilly, mostrava chiaramente la sua preoccupazione per l’incolumità di Joan. Dai suoi occhi rossi, Roland capì che non aveva dormito bene nei giorni passati. Forse non era solo preoccupata per Joan, ma si sentiva in colpa per la sua scomparsa.






Perciò doveva dire qualcosa, anche se si trattasse di cavolate.






Roland aveva già visto cose ancora più strane, come la Linea Marina perpendicolare all’orizzonte, quindi uno spazio distorto non era una delle cose più assurde.






Si massaggiò la fronte e disse: “Penso che Tuono abbia ragione.”






Camilla alzò subito la testa e chiese: “Pensate che Joan sia ancora viva?”






“Si, e probabilmente adesso si trova ad est della Linea Marina.”






“Perciò... si è trasportata da qualche parte a migliaia di chilometri di distanza? Una cosa del genere... è davvero possibile?”






“È solo una mia ipotesi, ma una cosa è certa. Il livello dell’acqua del Mare d’Ombra si è abbassato, giusto? Questo cambiamento impatta anche sulle maree dei Fiordi, stiamo parlando di una grande quantità d’acqua. Perciò dove potrebbe essere andata a finire?” Roland sorrise, più per sé stesso che per Camilla. Prese una piuma e disegno un cerchio su un pezzo di carta. “Io penso ad est della Linea Marina.”






Camilla rimase pensierosa per un momento, poi disse: “Tuono ha detto che l’acqua del mare vicino alla Linea Marina si stava spostando verso ovest.”






“Perché se l’acqua non si spostasse in quella direzione, il Mare Vorticoso si prosciugherebbe dopo due o tre cicli di maree.” Disegnò un altro cerchio a diversi centimetri di distanza dal primo. “E la domanda è, l’acqua dovrebbe essere trasportata da un luogo ad un altro ad intervalli, e invece le correnti si muovono continuamente. Per fare in modo che ciò accada, l’acqua deve attraversare questi due cerchi quasi contemporaneamente. E qual è il modo più veloce per passare da un cerchio all’altro?”






Camilla puntò il dito con incertezza nell’area tra i due cerchi e chiese dubbiosa: “Andando diritto?”






“In teoria si” disse Roland disegnando una linea retta. “Ma c’è un’altra possibilità.” Piegò il foglio e i due cerchi si sovrapposero. “In questo modo, l’acqua può passare dall’altra parte quasi istantaneamente.”






Camilla restò senza fiato: “Come... come può essere possibile?”






“È strano, ma anche la magia stessa non è una cosa che la scienza riesce a spiegare. Ad esempio, Usignolo può muoversi da un luogo ad un altro in un secondo e camminare attraverso solide mura. Non è una cosa che il senso comune può spiegare.”






“...” Camilla rimase in silenzio.






“Inoltre, anche se è soltanto un’ipotesi, hai menzionato una cosa interessante.” Disse Roland facendo passare la penna tra i due cerchi. “Puoi vedere che questa penna è passata dal fronte al retro. Ma in realtà ha viaggiato in linea retta. Tornando al pesce, ha attraversato migliaia di chilometri in un secondo, cosa avresti visto da fuori?”






Camilla mormorò incerta: “Si... riduce?”






“Esatto. Ciò che si trova a grande distanza sembra sempre più piccolo di ciò che hai vicino. Perciò il pesce non si è allungato. La ragione per cui l’hai visto allungarsi era perché il suo corpo si trovava a migliaia di chilometri lontano da te.”






“Oh...” Camilla fece un pesante sospiro, sembrava molto più sollevata. “Se anche dall’altra parte c’è l’oceano, allora Joan dovrebbe riuscire a sopravvivere.”






Roland annuì.






“Vi ringrazio...” disse debolmente. Poi vacillò a lato e cadde.






Usignolo la prese appena in tempo.






“Deve essere esausta.”






“Portala nell’Edificio delle Streghe. Ci penserò io ad informare Tilly.”






“Già.” Usignolo prese Camilla sotto l’incavo del suo braccio e svanirono nella Nebbia.






<em>Aris</em>


                                


                                



