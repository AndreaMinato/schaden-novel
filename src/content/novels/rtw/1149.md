---
title: Capitolo 1149: Uno Sfidante sotto il Cielo
pubDate: 2025-08-07T11:30:06.925Z
tags:
    - rtw
---




















Un luminoso sole calava lentamente dietro le montagne, proiettando raggi arancione-rossastri sulla vasta terra ai suoi piedi.






Diversamente dalla Nebbia Rossa, questa particolare sfumatura di rosso era pura e incontaminata.






A Ursrook piaceva salire in cima alla montagna e godersi i raggi obliqui mentre ammirava il cielo sopra alla sua testa.






Avrebbe potuto volare più in alto, ma non voleva che l’utilizzo del suo potere magico interrompesse il silenzio temporaneo che c’era sotto alla volta del cielo scuro.






Sembrava quasi che il cielo inondato da luci rosse e viola e cosparso da nuvole dorate fosse alla sua portata.






Era un’esperienza rara.






Il più delle volte, era immerso nella Nebbia Rossa. Nonostante questo gli piacesse, la Nebbia creava una barriera tra lui ed il Cielo.






Forse lui era uno dei pochi della sua specie a cui non piaceva starsene nella Torre della Nascita.






Eppure Ursrook non si vedeva come uno straniero.






Aveva semplicemente un desiderio più grande di potere magico rispetto a chiunque altro.






Esatto, il potere magico arrivava dal cielo.






Gli esseri umani lo chiamavano Luna di Sangue, che era più o meno corretto.






Si diceva che la sua specie avrebbe ottenuto una promozione finale se avesse ereditato il potere divino, grazie al quale sarebbe stata elevata dalla terra al Paradiso.






Senza ombra di dubbio, quella era una distesa di terra molto più ampia di questo mondo.






Forse era lì che viveva Dio.






Allora avrebbero ricevuto immenso potere magico, che li avrebbe anche condotti verso l’immortalità.






Ursrook non credeva completamente in questa teoria.






Un tempo aveva tentato di volare verso il cielo con le sue stesse forze.






Ma raggiunta una certa altitudine, a causa dell’assenza di Nebbia Rossa, il suo corpo aveva manifestato una serie di disfunzioni fisiche, come un rapido calo della temperatura corporea, il congelamento dell’armatura, problemi nella circolazione del sangue e nella respirazione, eccetera. Aveva esaurito rapidamente tutto il suo potere cercando di risolvere quei problemi.






La volta in cui aveva cercato di raggiungere la massima altezza, aveva quasi perso la vita.






Eppure la sua brama verso il cielo era diventata ancora più grande.






Perché in mezzo al cielo viola scuro, aveva visto qualcosa di indescrivibile.






Erano come scaglie luccicanti.






Significava che quelle voci non erano completamente prive di fondamento.






Inoltre, aveva sentito qualcuno che lo chiamava da molto lontano.






Era, come dire, poco più di un sussurro, oppure un lungo eco di sussurri nella sua testa.






Ursrook sapeva che quello era un segno da parte del Regno delle Menti.






Era solo ad un passo dallo stadio più alto.






E coloro che riuscivano ad aprire la porta che separava i due stadi poteva ottenere il titolo di Gran Signore.






Ursrook chiuse gli occhi, godendosi il calore dei raggi solari e il vento che soffiava. Poi udì dei passi provenire da dietro di lui.






“Signor Ursrook, è tutto pronto.”






Proprio come aveva immaginato, era la sua giovane guardia.






“Molto bene” disse senza voltarsi. “Continua a tenerli d’occhio.”






“Sissignore” rispose la guardia. Non se ne andò subito, ma chiese: “Quegli insetti faranno davvero quello che vogliamo che facciano? Dovrebbero aver visto il vostro vero potere... abbiamo fatto tanti sacrifici per tendere questa trappola. Se il Gran Signore del Cielo dovesse venire a saperlo...”






“Capisco la tua preoccupazione, ma ne vale la pena.” Ursrook aprì gli occhi e guardò verso sud. Ora riusciva a vedere una tortuosa strada nera che si allungava attraverso il continente. Nei sei mesi passati, numerosi demoni erano stati uccisi nei territori umani mentre la pista continuava ad allungarsi con incredibile accanimento. Era come se nulla potesse fermarla.






Era la prima volta che gli umani si trovavano in vantaggio durante una battaglia senza il bisogno di dover costruire delle mura.






Ursrook li avrebbe potuti massacrare in diversi modi se avessero costruito la pista in una zona avvolta dalla Nebbia Rossa, ma nelle Pianure Fertili era estremamente difficile spazzarli via. Prima di tutto, il numero di truppe a sua disposizione era limitato. Anche se il Gran Signore dovesse mandargli dei rinforzi, la vittoria gli verrebbe a costare caro poiché gli umani si sarebbero presto stabiliti sulle Pianure.






Doveva sterminare questo nuovo esercito umano ora che era ancora nella sua fase nascente.






“Che cosa ne pensi delle ultime battaglie? Ti sembra che ogni passo sia più difficile del precedente?”






Dopo un momento di silenzio, la guardia rispose: “Sono stati scontri disperati, poiché non avevamo vie di ritirata.”






“No, è perché i nemici ci hanno trascinato in un’arena per affrontare uno scontro mortale” lo corresse. “Abbiamo costruito avamposti e anche provato ad espandere la Nebbia Rossa. Ma questi due metodi non funzionano più bene come quattrocento anni fa, perché gli umani ora possiedono armi con ampi raggi d’azione. Non importa se li consideri delle forme di vita inferiori o meno. Ogni nostro singolo movimento è controllato dalle streghe, è per questo che ultimamente non ci sono stati progressi.”






Ursrook interruppe il suo discorso, la sua mano destra si allungò nella direzione della pista nera e lentamente strinse il pugno. “Niente cambierà se non costruiamo una Torre della Nascita. Perciò devo accecare i loro occhi e mozzare i loro arti prima che si sveglino, impedendo loro di usare i vecchi giochetti; anche se tutto questo dovesse costarmi due avamposti!”






Mentre parlava, un orrendo sorriso contorto si formò sulla sua faccia e l’aria intorno a lui parve vibrare. Sapeva che nell’accampamento alla fine della pista, qualcuno lo stava tenendo d’occhio. Forse, questo suo gesto li aveva già allarmati creando una commozione laggiù.






“Giuro di restare sempre al vostro servizio!” Percependo l’enorme potere magico, la guardia si inchinò con rispetto.






Ursrook non gli disse che era ormai molto vicino alla sua prossima promozione.






Presto, il suo potere magico sarebbe incrementato a dismisura.






Forse la prossima battaglia l’avrebbe aiutato nella promozione.






La guerra era sempre il modo più rapido per migliorarsi. Anche al Re piaceva scendere in battaglia.






Se dovesse diventare un Gran Signore, il Gran Signore del Cielo non avrebbe più potuto controllarlo.






Non era minimamente preoccupato se gli umani si fossero mossi nella direzione che voleva.






Conosceva perfettamente le abitudini degli esseri umani.






Avrebbero abboccato sempre con l’esca giusta.






Il sole era ormai sceso dietro alle montagne. Lentamente, l’oscurità prendeva il sopravvento mentre gli ultimi raggi svanivano lasciando il posto ad alcune luminose stelle sparse nel cielo.






Questa scena gli ricordò la volta in cui era volato in cielo.






Allora aveva capito quale fosse il suo desiderio.






E ad oggi, si stava passo passo avvicinando all’obiettivo.






Forse anche gli esseri umani pensavano alla stessa cosa.






In questa battaglia che avrebbe determinato i loro destini, solo i vittoriosi sarebbero stati degni di mettere piede in quel regno sconosciuto e sfiorare l’Origine della Magia.






Aspettava con grande anticipazione l’imminente battaglia.






<em>Aris</em>


                                


                                



