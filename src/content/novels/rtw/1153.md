---
title: Capitolo 1153: Un Vero Mostro
pubDate: 2025-08-07T11:30:06.926Z
tags:
    - rtw
---












La mattina seguente, alla Torre della Stazione N. 9.






Gli ufficiali ed i comandanti, dopo aver lavorato per più di una settimana, tornarono finalmente ai loro quartieri generali di frontiera.






Tuttavia, la Torre della Stazione N. 9 non rappresentava, tecnicamente parlando, l’attuale frontiera.






Agatha notò sulla mappa che la ferrovia si trovava ora a soli 15 chilometri dalle rovine di Taqila e che l’area contenuta in un raggio di 5 chilometri era stata convertita in “zone di sicurezza” verde. Il più grande cambiamento occorso questa settimana riguardava però la zona entro 3 chilometri dalle rovine, colorata di un preoccupante colore rosso.






“Finalmente sei qui,” disse Luce dell’Alba, Ferlin Eltek, mentre trotterellava verso di loro, esibendosi in un perfetto saluto militare.






L’esercito ed il resto dello Stato Maggiore si alzarono in piedi per salutarli a loro volta, felici e sollevati di vedere i propri comandanti far ritorno.






Anche Agatha si tranquillizzò quando vide i sorrisi sui volti dei propri colleghi. Voleva dire che la nuova zona rossa non aveva avuto un vero e proprio impatto sul piano “Torcia”.






“Ben fatto, uomini. Avete fatto tutti un ottimo lavoro,” si complimentò Ascia d’Acciaio annuendo soddisfatto mentre picchiettava sulla mappa. “Ferlin, i demoni hanno mandato rinforzi?”






“No, signore,” rispose l’uomo. “Quelle sono buche scavate da loro.”






“Buche?”






“La Signorina Sylvie le ha viste per prima. Alcuni demoni sono strisciati fuori dal terreno avvolto dalla Nebbia Rossa ed hanno iniziato a scavarle sei giorni fa. In seguito, la Signorina Fulmine ne ha confermato le parole ed ha segnato l’area come pericolosa.”






Ascia d’Acciaio, Edith ed Agatha si scambiarono un’occhiata e chiesero, “Si tratta di trincee?”






“Lo pensiamo perché, secondo la mappa di Fulmine, quelle buche sono molto simili alle trincee del Primo Esercito, anche se abbastanza rudimentali. Quelle orizzontali sono distanziate dai 3 ai 100 piedi e si uniscono a un buon numero di quelle verticali,” spiegò Ferlin mentre srotolava di fronte a loro un disegno grossolano. “La differenza più grande è che i demoni hanno scavato delle trincee più verticali rispetto alle nostre, da usare in caso di ritirata, e sono quasi tutte allo stesso livello con una differenza tra di loro di meno di 2 metri; per questo sembrano più ordinate delle nostre.”






“Imparano da noi,” mormorò Agatha incapace di trattenersi.






Se ciò che avevano sentito a proposito della prima Battaglia della Volontà Divina era vero, si trattava quindi della seconda volta che i demoni imparavano qualcosa dall’uomo.






“Molto interessante,” disse Edith dopo aver studiato il disegno. “Quelle trincee verticali non sono per la ritirata, ma per attaccarci.”






“Sì,” Ascia d’Acciaio era d’accordo. “Le trincee possono bloccare in un qualche modo i proiettili, ma non i Cannoni Longsong. Un paio di buche non faranno la differenza. L’unica possibilità che hanno per ribaltare la situazione è attaccare il Primo Esercito.”






“È per questo che hanno scavato le trincee verticali così vicine a noi?” Chiese Ferlin con uno sguardo carico d’odio. “Ci fa risparmiare del tempo quando si trovano ravvicinate in questo modo.”






“Cosa avete intenzione di fare?” Chiese Agatha.






“Nulla,” sogghignò Perla della Regione Settentrionale. “Quando saranno dentro la linea di fuoco dei cannoni, ordina a Fiume Nero di aprire il fuoco. Anche se è come legno di prima scelta per fare fiammiferi, Sua Maestà ci ha fornito un sacco di munizioni da impiegare in questa battaglia finale<a href="#_ftn1">[1]</a>. Li sfido a correrci incontro sotto i colpi dell’artiglieria.”






Ascia d’Acciaio si voltò verso Ferlin e chiese, “Come procede la costruzione della ferrovia?”






“I demoni hanno contrattaccato ma non hanno fatto molti danni,” riportò l’uomo. “I Demoni Folli sanno che non possono avvicinarsi all’accampamento, e quindi ce li troviamo tra i piedi molto raramente. La maggior parte delle volte si è trattato di Bestie Diaboliche, ma visto che ne arrivano tra le 10 e le 15 credo non ne siano rimaste tante a Taqila. Ne avremmo potute fermare di più se il Demone Anziano non si fosse messo di mezzo.”






“È arrivato il Cacciatore Magico?” Chiese Agatha corrugando la fronte.






“Più di una volta,” confermò Ferlin, annuendo. “Gli scontri si svolgono pressappoco allo stesso modo ogni volta. Per prima cosa, la squadra mitragliatrice antiaerea fa fuoco contro il Cacciatore Magico e poi le Bestie Diaboliche si uniscono alla battaglia.” Il volto dell’uomo si fece un po’ più scuro. “Ogni volta che lo vedo, mi sento come se… stessi combattendo un mostro.”






“Che vuol dire?” Chiese Edith curiosa.






“Compare sempre dove le nostre difese sono più deboli e poi va in una sorta di trance appena tocca terra. Adesso dovrebbe aver notato che quella volta tutti i soldati portavano una Pietra Divina della Vendetta,” spiegò lentamente Ferlin. “Se per esempio quelli nascosti in un bunker non l’avessero avuta per proteggersi, solo a guardarlo sarebbero stati travolti dalla paura. Più gli siamo vicini e più siamo sotto l’influenza del suo potere. Quando l’accampamento è piombato nel caos, le Bestie Diaboliche sono scese dal cielo e ci hanno attaccato. Anche se Sylvie ci ha sempre avvertiti in anticipo, non è semplice abbattere un Cacciatore Magico in picchiata che non può essere ammazzato con solo un paio di colpi. Il massimo che siamo riusciti ad ottenere è stato rompergli un braccio.”






“Sembra non abbia sempre fortuna,” disse con un falso sorriso Perla della Regione Settentrionale.






“Il fatto è, quando è comparso un paio di giorni più tardi, il braccio era già guarito, come se non fosse successo nulla,” continuò Ferlin con un’espressione amara. “È possibile che i Demoni abbiamo una qualche speciale tecnica di guarigione come noi abbiamo la Signorina Nana, ma…”






“Ma cosa?” gli fece pressione Ascia d’Acciaio.






“Molti soldati hanno riferito al Quartier Generale che il Cacciatore Demoniaco si è fatto davvero astuto, come se avesse capito la nostra strategia. In passato, una singola mitragliatrice era sufficiente a bloccarlo, ma adesso ci servono due o tre quadre. Se non avessimo avuto le Pietre Divine della Vendetta e le armi che Sua Maestà ha creato, ci avrebbe… uccisi tutti da solo.”






“Erano così durante l’Era dell’Unione,” disse Agatha a denti stretti. “Fino a quando non vengono sconfitti, continuano a migliore scontro dopo scontro.”






“Fino a quando non vengono… sconfitti?”






“I Demoni Anziani guadagnano esperienza combattendo: più le loro ferite sono serie e più diventano forti in termini di potere magico e tecniche di combattimento. Hanno ucciso un sacco di Straordinarie. In un certo senso, li abbiamo aiutati a migliorarsi,” disse Strega di Ghiaccio chiudendo gli occhi. “Ad ogni modo, non tutti i demoni sopravvivono alle proprie ferite. Devono avere delle abilità speciali per curarsi da soli!”






“Stai dicendo… che si tratta di un Demone Anziano con il potere della Maledizione che quello dell’autorecupero?” Chiese Ascia d’Acciaio tutto d’un fiato.






“È molto probabile,” disse Agatha sicura di sé, con un’espressione ferrea. “Ferlin ha ragione, si tratta di un vero mostro. Se ce lo lasciamo scappare, ci causerà sempre più problemi in futuro. Quindi, dobbiamo distruggerlo in questa città santa in rovina!






<em>Mithdran</em>




<!-- wp:separator -->
<hr class="wp-block-separator" />
<!-- /wp:separator -->




<a href="#_ftnref1">[1]</a> Ci si riferisce al fatto che usare tutte quelle munizioni rappresenterebbe uno spreco.


                                


                                



