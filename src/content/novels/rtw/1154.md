---
title: Capitolo 1154: Un Destino che si Ripete
pubDate: 2025-08-07T11:30:06.926Z
tags:
    - rtw
---












Agatha, Ascia d’Acciaio ed Edith partirono per il fronte in treno dopo aver rivelato il piano d’attacco predisposto a Neverwinter.






La ferrovia a doppio binario si divideva adesso in quattro linee che venivano utilizzate per finalità operative e di trasporto, come tutte le singole stazioni. La squadra di costruzione avrebbe avuto molto più lavoro da sbrigare, ma i piani alti sapevano che la stazione di testa, la Torre della Stazione N. 10, probabilmente non sarebbe stata impiegata durante la battaglia finale.






I comandanti sapevano che una volta aver completato tutte le stazioni, i demoni non avrebbero avuto possibilità di vittoria. Per prima cosa, era molto difficile distruggere il Fiume Nero di acciaio. Anche nel caso di un danneggiamento alla rete dei trasporti, l’esercito avrebbe potuto fare comunque riferimento a tutte le scorte militari ammassate presso le stazioni, durante le riparazioni. Per questi motivi, i demoni non avrebbero potuto sconfiggere gli uomini tagliando le linee di rifornimento, e di certo non potevano fronteggiare direttamente le postazioni fortificate e le scariche dei fucili. L’unica cosa che potessero fare era fermare il Primo Esercito prima che la Torre della Stazione N. 10 venisse completata.






In altre parole, lo scontro decisivo sarebbe esploso a qualsiasi tempo, e non era possibile prevederlo.






La ferrovia era ora difesa da diversi bunker, trincee e fortificazioni.






In più, come aveva notato Agatha, la linee verso la Città Santa si spostava di un po’, in modo che il treno passasse parallelo a Taqila. Roland aveva detto che questo era l’angolazione migliore per il fuoco dell’artiglieria montata su di esso.






I due treni corazzati, i “Fiumi Neri” se ne stavano maestosamente alla fine dei binari.






Simili a due fortezze su rotaie, erano equipaggiati con quattro torrette mobili che avrebbero subito aperto il fuoco sui demoni in avvicinamento. Il Cannone Longsong dal calibro di 152mm montato in alto puntava al cielo in direzione della città Taqila.






Quando Agatha salì sulla torre di vedetta al centro dell’accampamento, vide le rovine semi bruciate della città tra la fitta e densa foresta che lo circondava.






L’avvolse un senso di sconforto quando vide la città martoriata giacere tristemente ai suoi piedi.






Anche se erano passati più di 400 anni, riusciva ancora a distinguere il contorno della vecchia Città Santa da queste macerie.






“Sei nata qui?” Chiese Edith.






Agatha annuì. I ricordi del suo passato le scivolarono davanti agli occhi.






“Congratulazioni. Da oggi, sei ufficialmente un membro dell’Unione.”






“Sei proprio il Risveglio Supremo più giovane della storia. Benvenuta nella Società di Ricerca.”






“Wow, sei così fantastica!”






…






“Sai cosa stai facendo? Sono tutti soldati valorosi che hanno dedicato tutto all’Unione. Sono in coma ed hai intenzione di fare esperimenti su di loro?”






“Sai quante poche possibilità abbiano di risvegliarsi. Hanno dei trauma cranici! Sono sicura preferiscano offrire i loro corpi piuttosto che dormire nel sonno.”






“Non lo posso accettare.”






“È un ordine di Lady Alice: se non ti va bene, liberissima di andartene.”






…






“Vostra Signoria, hanno violato le nostre difese. Temo che le forze alleate non riusciranno a resistere ancora! Lasciamo la città!”






“Ma mia sorella non è ancora tornata.”






“È un membro dell’Armata di Difesa e non abbandonerà mai il suo posto. Se morirete qui, il suo sacrificio sarà stato vano!”






…






“Fuggite, mettetevi in salvo!”






“Ma… Vostra Signoria, dove possiamo andare? Taqila è caduta.”






“Non abbatterti, c’è sempre speranza! Scala la montagna, supera il fiume e dirigiti verso la Terra Barbarica… riporta l’ordine!”






…






“Perché sei rimasto? Puoi ancora salvarti se fuggi adesso.”






“Non so usare la magia, ma so che il mio compito è quello di proteggerti.”






…






“Vostra Maestà, è sveglia.”






Mentre il suo triste passato fluttuava fuori dai suoi ricordi, ad Agatha parve di aver vissuto la propria vita un’altra volta.






Agatha era stata un’emarginata dentro l’Unione. Nonostante la gente la considerasse un genio, era stata messa da parte dalle altre streghe a causa di come si comportava nei confronti della gente comune. In seguito, venne rinnegata dalla Società di Ricerca per via della sua contrarietà al piano dell’Armata della Punizione Divina e costretta a condurre esperimenti in segreto nella Foresta delle Ombre.






Però, Agatha amava ancora Taqila.






Era stata l’ultima città degli uomini ad aver assistito a diverse imprese eroiche. Migliaia di streghe e di gente comune erano state uccise durante la battaglia contro i demoni, ed una delle vittime fu sua sorella che riposava all’ombra di una delle mura della città crollate.






Agatha, però, non era molto felice per essere sopravvissuta. Anzi, sentiva un senso di colpevolezza gravarle addosso.






Ogni volta che chiudeva gli occhi, sentiva le sue compagne in fin di vita chiedere aiuto.






Agatha tentò di convincersi di non essere una disertrice. Era sopravvissuta per vendicare sua sorella e riprendersi la terra che un tempo apparteneva alla razza umana.






Era la sua instancabile fiducia nell’Armata della Punizione Divina che la fece andare avanti.






Viveva per loro.






Tra le rovine, incombevano due scheletri giganti. Erano le nuove armi usate dai demoni ed anche l’inizio del suo incubo.






Agatha guardò verso Ascia d’Acciaio e disse, “Ho una richiesta.”






“Va bene,” rispose lui annuendo.






“Se il Primo Esercito riesce a spostarsi verso Taqila di dieci chilometri e più, spero che io e le Streghe della Punizione Divina potremmo aprire per prime il fuoco.”






Solo tuoni e fiamme potevano porre fine al suo incubo. I colpi dei cannoni avrebbero raso al suolo le rovine della Città Santa e ciò che ne rimaneva, insieme ai resti delle sue compagne streghe, sarebbero tornate un’altra volta alle Pianure Fertili.






E Taqila sarebbe risorta dalla cenere.






…






La sera del terzo giorno, Sylvie notò i demoni muoversi quando la squadra di costruzione riuscì ad estendere la ferrovia fino a circa 12 chilometri da Taqila.






Un gran numero di Demoni Folli uscì fuori dal terreno corrotto dalla Nebbia Rossa ai piedi degli scheletri giganti e corse lungo le trincee. Si materializzarono poi due enormi “ombre” di fronte alle mura cedenti della città per poi avviarsi verso l’accampamento.






Sylvie si rese subito conto che trattava di due enormi Pietre Divine della Vendetta molto simili alla Colonna di Pietra della Punizione Divina nella battaglia al Versante Settentrionale. Queste due pietre umanoidi erano grandi come alcuni minerali grezzi presenti nelle miniere e creavano a terra un’ombra lunga 150 metri, che bloccava del tutto la visuale della Vista Magica.






Nacquero subito due zone d’ombra nella zona di ricognizione.






Non importava quali fossero le intenzioni dei demoni, Sylvie sapeva che si sarebbe trattato di una lotta sanguinaria, avendo dispiegato più di 1.000 Demoni Folli in una volta.






Era senza dubbio un segno che si trattasse della battaglia finale.






Sylvie avvertì subito il Quartier Generale.






Un paio di secondi dopo, un allarme assordante come una frusta che fendeva l’aria rimbombò nell’accampamento.






<em>Mithdran</em>


                                


                                



