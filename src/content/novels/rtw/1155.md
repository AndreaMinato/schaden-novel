---
title: Capitolo 1155: La Battaglia di Taqila (Parte I)
pubDate: 2025-08-07T11:30:06.926Z
tags:
    - rtw
---












Quando l’allarme cessò di suonare, i soldati al fronte entrarono subito in uno stato di allerta, secondo quanto previsto dal loro piano di emergenza.






“Muovetevi! Lasciate perdere quello che state facendo ed andate all’uscita più vicina!” Urlavano gli uomini responsabili dell’evacuazione dell’accampamento mentre indicavano i rifugi alla squadra di costruzione. “Non spingete e non guardatevi intorno! Ricordate, non uscite per nessun motivo!”






“Il Rifugio N. 6 è pieno!”






“Stessa cosa per il N. 7!”






“Muovetevi, andate negli altri. Non bloccate il passaggio, datevi una mossa!”






Non era la prima volta che dovevano evacuare le stazioni. Anche se l’aria era piena delle urla esasperate e feroci dei soldati, nessuno era spaventato.






Intorno ai 2.000 operai si riversarono nei bunker sotterranei attraverso le vie d’uscita. Questi si trovavano nel retro dell’accampamento ed erano stati tutti costruiti da Lotus e rivestiti da lamine d’acciaio. Non solo venivano usati come sistemazione dai soldati, ma li potevano anche proteggere da lance e mitragliatrici. I rifugi sarebbero rimasti sicuri anche se l’anello esterno della linea di difesa fosse caduto.






Dopo che la gente smise di affluire, nel sito di costruzione calò l’oscurità dove solo un attimo prima c’erano delle luci.






“L’evacuazione è completa. Tutte le luci sono spente. Il Primo Esercito è ora all’interno dell’accampamento,” informò le altre unità Sylvie mentre lanciava una rapida occhiata intorno a sé. La sala d’osservazione sopra il Quartier Generale era al momento il luogo più affollato del fronte. Una dozzina di telefoni allineati sul tavolo suonava in continuazione. Visto che c’erano così tanti messaggi, lo staff passavo le passava solo quelli più importanti.






Nel frattempo, gli ufficiali raccoglievano informazioni e le riportavano sulla mappa in modo da fornire dei riferimenti al personale del Quartier Generale.






Sylvie, essendo “l’occhio” dell’esercito, era diventata ora il centro principale di informazioni nella sala d’osservazione, cosa che aiutava le operazioni del Primo Esercito.






“Ok, capisco. Signorina Sylvie, sono Van’er della squadra d’artiglieria. Spero che possa fornirci le posizioni dei demoni ed i parametri di fuoco.”






“Stessa richiesta da “Fiume Nero” I e II!”






“Un attimo,” rispose Sylvie dando un’occhiata al fronte. Le “ombre”, che si stavano lentamente avvicinando all’esercito, erano appena entrate nel raggio di fuoco di 10 miglia dall’accampamento. In base alla loro attuale velocità, ci avrebbero messo altre cinque o sei ore prima di raggiungere l’accampamento. Quindi, la cosa più importante da fare adesso era capire che cosa i demoni avessero in mente. Cosa stavano complottando e perché avevano creato quelle zone d’ombra con le Pietre Divine della Vendetta?






Dove la magia non poteva arrivare, dovevano usare l’occhio umano.






Raccolse il Sigillo dell’Ascolto e chiese, “Fulmine, Maggie, riuscite a sentirmi? Dove siete?”






“Siamo appena partite. Maggie è sopra di me.” Si sentì un’altra voce dall’altro capo della linea, mescolata con il suono dell’allarme. “Che è successo? I demoni ci hanno attaccato?”






“Sembrerebbe di sì, ma nascondono buona parte della mia visuale. Credo abbiano usato di nuovo quelle grandi Pietre Divine della Vendetta.”






“Capito, vado a dare un’occhiata.”






“Lascia che ci pensiamo noi, gruu!”






Rispetto a ciò che Sylvie vedeva dalla sala d’osservazione, per Fulmine era qualcosa di completamente diverso.






Vedeva delle luce sparire a poco a poco mentre la notte calava. La terra lontana era avvolta da un’oscurità che pareva al contempo calma ed impenetrabile.






Le Pianure Fertili erano ancora addormentate e nessuno si accorse della guerra in avvicinamento.






Era quasi incredibile a pensarsi che i demoni si fossero già mossi senza che Sylvie li avesse avvertiti.






“Maggie, attiva la modalità notturna!”






“Gruu, Gruuu, gruu!”






Il piccione bianco si ingrandì ed il suo corpo divenne una palla pelosa. Dalla grande sfera spuntò fuori una enorme testa con due occhioni lucidi che stavano per uscire dalle orbite.






“Trasformazione completata. Adesso sono un gufo, bubolo!”(1)






“Andiamo, allora.”






Fulmine si sistemò il “gufo gigante” appollaiato sulla sua testa e volò verso nordest.






Mentre si avvicinavano a Taqila, dal Sigillo dell’Ascolto fuoriuscì tutta d’un colpo la voce di Sylvie. “Tornate indietro, ragazze! Sta arrivando il Cacciatore Magico!”






Fulmine rabbrividì mentre la paura le paralizzò le gambe. Riuscì a reprimerla prima di rispondere a denti stretti, “Anche se ci cercasse, non riuscirebbe a trovarci se andiamo così veloci. E poi… se torniamo indietro, non riusciremo a scoprire cosa stanno nascondendo i demoni dietro le Pietre Divine, no?”






“Ma…”






“Non preoccuparti. Non può prendermi con solo una Pietra del Volo. Non avrò problemi se eviterò la zona anti-magia.”






Fulmine strinse i pugni. Le sue mani cominciarono a sudare, ma sapeva che non poteva più sfuggire dallo scontro. Negli ultimi sei mesi, era a poco a poco arrivata a rendersi conto che non sarebbe mai diventata una persona coraggiosa, come le Streghe della Punizione Divina. Persino quel conducente del treno aveva più coraggio di lei.






Ad ogni modo, non stava combattendo da sola contro il nemico. Sapeva che Maggie, Lorgar, Joan e molti altri suoi amici le guardavano le spalle. L’avevano aiutata a superare le proprie paure ed a rimettersi in piedi.






Col tempo, aveva riottenuto il suo potere. Dopo ciò che era sembrato essere un viaggio lungo e difficile, era alla fine tornata dove sei mesi prima era caduta.






Adesso, aveva solo più bisogno di superare due ostacoli.






Uno, era superare il Cacciatore Magico; l’altro era…






Vendicarsi.






“Maggie, te lo lascio,” Fulmine sbottonò la sua tuta di volo, si mise il gufo sul davanti con solo la testa che usciva dal colletto, ed accelerò. Era sicuramente in grado di volare alla velocità del suono per dieci chilometri.






“Fai… fai attenzione, il Cacciatore Magico… t-ti ha visto…” Le parole stentoree di Sylvie vennero fuori dal Sigillo mentre la ricezione andava e veniva a causa della sincronizzazione della magia.






Fulmine sapeva che gli aveva comunicato la sua posizione: il Cacciatore Magico poteva sicuramente sentire i suoni che produceva superando la barriera del suono.






Ma lei era più veloce: ciò voleva dire che, quando l’aveva avvertita, lei era già molto lontana.






Un paio di secondi più tardi, Maggie ne spiò la posizione.






“Quel mostro è davanti a te, sulla destra, bubolo!”






Prima che Fulmine riuscisse a vederlo al chiaro di luna, un velo di luce nera coprì all’improvviso il cielo!






Senza alcun dubbio, il Cacciatore Magico poteva vedere meglio di lei al buoi. Non solo l’aveva individuata, ma aveva anche cercato di bloccarla. E dopo essersi reso conto che Fulmine era molto più veloce di lui, aveva creato una zona anti-magia.






La strega aumentò subito la sua velocità al massimo e cominciò a immergersi.






Per una frazione di secondo, Fulmine avvertì quella sudicia e gelida nebbiolina nera scivolarle accanto. Un attimo dopo, si era liberata del Cacciatore Magico. Visto che l’area anti-magia non la spaventava più, si levò verso l’alto e puntò verso l’accampamento dei demoni: questo le comparve davanti agli occhi.






Al chiaro di luna, la strega vide che i demoni stavano spingendo in avanti due enormi Pietre Divine cilindriche. Come due giganteschi campanili riversi a terra, i Pilastri erano lunghi almeno 20 metri ed altri 3. Dietro ciascuno di essi c’erano setto o otto Demoni Ragno disposti in maniera ordinata, che camminavano lentamente verso il Primo Esercito.






Proprio dietro di essi c’erano tantissimi Demoni Folli, che pareva usassero i pilastri come una sorta di bunker mobile.






<em>Mithdran</em>






<strong>Approfondimento:</strong><em> (1)</em> <em>Ogni animale ha il suo verso sappiamo che quando Meggie è in forma di piccione il suo verso è gru gru e il verbo corrispondente è grugare o tubare. Ora si trasforma in gufo e il verso del gufo è il bubolare, pertanto si dice che il gufo bubola</em>


                                


                                



