---
title: Capitolo 1156- La Battaglia di Taqila (Parte II)
pubDate: 2025-08-07T11:37:51.068Z
tags:
    - rtw
---












Dopo che Fulmine ebbe attraversato l’accampamento, salì in alto nel cielo e si fermò a mezz’aria.






“Cosa c’è, buu?” Chiese Maggie alzando la testa.






Fulmine non rispose, ma si guardò intorno ed abbassò lo sguardo su Taqila. La visibilità era pessima, non si riusciva a vedere oltre 200 metri in questa impenetrabile oscurità, e non riusciva a vedere il Cacciatore Magico in queste condizioni.






Ma non aveva importanza.






Sapeva che quel mostro riusciva a vederla.






Dava la schiena alla luna, e per questo il Cacciatore Magico l’avrebbe subito vista se avesse alzato lo sguardo.






Ad ogni modo, non le venne dietro.






Sapeva che non poteva raggiungerla.






E quindi decise di lasciarla andare.






In un certo senso, aveva vinto!






Fulmine fece un respiro profondo, allungando il suo braccio destro con le dita che stavano ancora tremando, ma raccolse il coraggio e cercò di controllarle.






Questo era il gesto che Roland le aveva insegnato, da fare in caso di vittoria!






Allora si mise in movimento, diretta verso l’accampamento del Primo Esercito senza guardarsi indietro un’ultima volta e disse a Sylvie tutto ciò che aveva visto.






“Un cilindro ben tagliato di Pietra Divina della Vendetta? Capito,” disse Sylvie mentre si segnava le dimensioni approssimative e poi passò il foglietto di carta ad Agatha, che capì velocemente l’esatto luogo e forma sulla base della dimensione delle Pietre Divine. Le informazioni vennero trasmesse in poco tempo alla sala di osservazione.






Anche se potevano esserci degli errori nei calcoli, almeno avevano qualcosa su cui fare affidamento. Così, Sylvie fece una stima approssimata di dove si trovavano i pilastri ed avvertì la Squadra di Artiglieria.






Un attimo più tardi, dai Cannoni Longsong nell’accampamento si sentì un assordante suono.






Dalle loro canne partirono dei fasci di luce che attraversarono il cielo come se fossero lucciole, trapassando l’oscurità.






Man mano che altri cannoni si unirono a questo attacco, l’accampamento divenne vagamente visibile. A volte alcuni Gusci solcavano il cielo come stelle cadenti, lasciandosi dietro una lunga scia.






Una forte esplosione fendette l’aria e svegliò le Pianure Fertili dal loro sonno profondo.






“È così bello, buu…” mormorò Maggie guardando stordita l’artiglieria.






Fulmine resistette contro l’orda d’urta, le sue mani strette a pugno.






Adesso c’era un solo ostacolo da superare.






…






Ursrook volteggiava nell’aria guardando con disinteresse zolle di terra che si alzavano e cadevano. Questa era l’arma più potente che gli uomini avessero mai inventato. Un solo proiettile poteva uccidere all’istante una dozzina di giovani demoni senza neanche avvicinarsi a loro. Le schegge di metallo che uscivano da quei proiettili potevano penetrare le armature ed affondare nella carne anche a diversi metri di distanza.






Anche nel suo caso, non era per nulla certo di riuscire a resistere ad un colpo diretto o no.






In un rapporto consegnato al Signore del Cielo, aveva chiamato quell’arma “pioggia ardente”.






A parte quella, gli uomini avevano creato anche altre armi singole come i “fucili di fuoco” e la “forca infuocata”. A quanto pare, l’evoluzione della razza umana era legata in particolar modo al fuoco. Il Signore credeva che questo fosse una sorta di miglioramento, ma lui era più propenso a considerare tutto ciò una semplice coincidenza. Le streghe possedevano ovviamente differenti abilità rispetto alla gente comune. Forse una di loro, la cui abilità era il controllo del fuoco, si era appena risvegliata dopo diverse centinaia di anni ed aveva aiutato gli uomini a padroneggiarlo.






Tuttavia, anche se gli umani stavano andando verso una direzione che non voleva vedere, ciò non voleva dire che non ci fosse nulla che lui potesse fare: poteva creare dei massi dalle Pietre Divine per bloccare la pioggia ardente. Ursrook notò che le Pietre Divine sembravano essere immuni alle esplosioni. Quanto i proiettili passavano oltre i pilastri di pietra, rimbalzavano senza lasciare alcun segno su essi.






Il vero pericolo era la pioggia ardente che entrava dentro i pilastri e raggiungeva i demoni simbiotici al loro interno. La loro armatura impenetrabile sembrava essere inutile contro questo tipo di attacco e si spezzava e cadeva a pezzi in un istante.






Ironicamente, il Re sembrava avere molta fiducia in quei pilastri che non potevano provar dolore e credeva che si trattasse della scoperta più epocale che la loro razza avesse effettuato dalle “Pietre dell’Eredità”. I pilastri di pietra non fornivano solo maggior aiuto al fronte, ma anche più opzioni strategiche. Il Re credeva che un centinaio di questi pilastri fossero sufficienti per annientare l’intera razza umana.






Quindi, 100 pilastri era proprio ciò che il loro Signore aveva fornito loro.






Ad ogni modo, nel corso degli ultimi sei mesi, non aveva solamente fallito nell’ammazzare tutti gli umani ma la loro stretta su Taqila sembrava essersi allentata a sua volta. A disposizione di Ursrook, ce n’erano ormai meno del 40%.






Se il Signore del Cielo non si fosse fidato del Re così ciecamente, Ursrook non si sarebbe trovato in una situazione così critica.






Se quei pilastri fossero stati distrutti a metà strada, non avrebbe avuto nient’altro che dei giovani demoni per attaccare il nemico.






Sarebbe stato quasi un suicidio. Persino i pilastri si sarebbero spezzati per via della devastante potenza della pioggia ardente, figuriamoci questi demoni senza armature.






Ad ogni modo, ad Ursrook non importava.






Tutti questi sacrifici erano necessari per la vittoria finale.






E gli uomini avrebbero pagato per essi.






…






10:00 di notte, Quartier Generale sotterraneo.






La battaglia era durata tre ore. Ogni cinque minuti, Ascia d’Acciaio sentiva un forte rumore provenire da sopra la sua testa, seguito da una nebbiolina di polvere che cadeva dal soffitto.






Non sentiva alcun suono a parte quello dei cannoni nell’accampamento. Era come se i demoni non stessero combattendo per nulla.






Era davvero strano se paragonato alle battaglie passate alle quali aveva partecipato.






Per risparmiare munizioni e non rovinare i cannoni, Ascia d’Acciaio aveva chiesto alla Squadra di Artiglieria di evitare di sparare troppo ma di mirare solo ad una zona dietro questa ombra nera. Il problema era che non riuscivano a vedere se gli attacchi avessero successo o meno tramite la Visuale Magica.






L’unica cosa di cui era certo al momento era che i Cannoni Longsong dal calibro di 152mm non riuscivano a distruggere le Colonne di Pietra della Punizione Divina. Anche se la grandine di proiettili aveva rallentato di tanto questi pilastri, Ascia d’Acciaio sapeva che questi si sarebbero ripristinati. Si chiedeva come i Demoni Ragno avessero fatto ad usare simili mostri giganteschi.






“Dannazione,” urlò Ascia d’Acciaio con rabbia battendo il pugno sul tavolo. “Se fosse successo di giorno, questi mostri non avrebbero avuto alcuna possibilità!”






Il più grande problema per il Primo Esercito ora era che non sapevano dove i loro proiettili atterrassero, e ciò voleva dire che i soldati stavano sparando alla cieca in una zona d’ombra che si estendeva per 150 metri, senza alcun dato per correggere l’angolazione di fuoco.






Secondo Sylvie, il Cacciatore Magico se ne stava a mezz’aria fuori dall’accampamento, pareva in attesa di Fulmine. Anche se quest’ultima era veloce, tutto ciò consumava molta energia ed era anche pericolo volare ad una velocità così alta ed al contempo infiltrarsi nell’accampamento dei demoni per comunicare al Primo Esercito dove atterrassero i loro proiettili.






Eppure i soldati avevano bisogno di riscontri per continuare l’attacco.






Se queste informazioni non fossero state fornite in maniera puntuale, sarebbe stato difficile sconfiggere i demoni.






Certo, il Primo Esercito avrebbe potuto lanciare i proiettili nelle zone d’ombra per tenerli sotto scacco. Però, se i demoni avessero scelto di ritirarsi, tutti i loro colpi sarebbe stati uno spreco.






In più, sembrava che diversi Demoni Folli fiancheggiassero le zone d’ombra e tentassero di lanciare un attacco a tenaglia. I soldati li vedevano chiaramente, ma Ascia d’Acciaio non era d’accordo a sprecare delle munizioni su un paio di demoni.






“È per questo che hanno scelto di attaccare di notte,” disse tranquillamente Edith. “È persino meglio di quel che pensassi. Grazie a Sylvie, riusciamo almeno a vedere i nemici nell’oscurità. Perché sei così ansioso? Sono loro che dovrebbero essere preoccupati.”






“Non ho voglia di sprecare le munizioni che abbiamo realizzato in così tanto tempo,” grugnì Ascia d’Acciaio imbronciato.






“Non ti preoccupare, non possono andare avanti per sempre. Penso che lo sappiano anche loro. È probabile che risponderanno all’attacco una volta che saranno a portata di tiro dei mortai,” disse Perla della Regione Settentrionale arricciando le labbra. “Sfortunatamente per i demoni, non sanno che le cose stanno per cambiare. Nel momento in cui saranno a portata di tiro, sarà chiaro chi avrà vinto questa battaglia.”






<em>Mithdran</em>


                                


                                



