---
title: Capitolo 1157: La Battaglia di Taqila ( Parte III)
pubDate: 2025-08-07T11:30:06.927Z
tags:
    - rtw
---












Quando le due colonne di pietra attraversarono la linea di mezzaria, trovandosi a 5 miglia dall’accampamento, il Primo Esercito lanciò le Mongolfiere di Rilevamento e smise di fare fuoco.






Anche il Cacciatore Magico notò il cambiamento, ma non riusciva a capire che intenzione si celasse dietro quel gesto. Sapeva che le mongolfiere dovevano essere usate per scopi esplorativi, ma non comprendeva come il tutto avrebbe dovuto funzionare se nel campo di battaglia era buio pesto.






Quando la pioggia di fuoco finalmente cessò, ordinò al suo esercito di accelerare.






Dopo che le colonne di pietra si trovarono a 4 chilometri dall’accampamento, il Battaglione dell’Artiglieria caricò i cannoni e preparò i proiettili a razzo.






Dopo il primo raid notturno, Roland aveva ordinato ai lavoratori di Neverwinter di produrre dei dispositivi di illuminazione rudimentali. Essenzialmente erano uguali ai mortai, eccetto che per un minuscolo paracadute attaccato alla parte posteriore della palla di cannone e la polvere da sparo nell’estremità anteriore che era stata sostituita da una miscela di magnesio in polvere e alluminio che poteva bruciare a lungo. Roland aveva intenzione di usare lo stesso proiettile utilizzato per espellere i mortai per lanciare i razzi. Tuttavia, durante il test, si era accorto che le munizioni di piccolo calibro non erano abbastanza luminose e non avevano neanche un potere duraturo. Perciò, aveva deciso di usare delle palle di cannone di grosso calibro al loro posto. Sebbene queste non fossero luminose come la luce del sole, lo erano abbastanza da illuminare il campo di battaglia.






In realtà era la prima volta che il Primo Esercito usava i razzi in una vera battaglia, ovviamente si trattava di un altro suggerimento dello Stato Maggiore.






Nel momento in cui i demoni si trovarono a 3 chilometri dall’accampamento, Ascia d’Acciaio ordinò ai soldati di sparare.






“Sì!” Van’er riattaccò il telefono e gridò: “Sparate i razzi con il maggior angolo di tiro. Pronti, via!”






Qualche esplosione riempì l’aria, e subito, un’abbagliante luce arancione dissipò l’oscurità che aveva gravato pesantemente sul campo di battaglia.






Dopo di che più razzi salirono in aria, accesi, e poi precipitarono verso il basso.






Simili a numerosi, minuscoli soli, sparsero luce in tutta la zona entro un raggio di 3 chilometri, eclissando la luna e le stelle sparse nel cielo.






Adesso, i soldati vedevano le gigantesche colonne di pietra, i Demoni Ragno, e i Demoni Folli che prima erano nascosti nell’oscurità!






Anche se i razzi illuminavano solamente una piccola area, era abbastanza da permettere ai militi di trovare i propri bersagli.






Le palle di cannone strisciavano verso i demoni dietro le colonne di pietra. Era come se sapessero dove stessero andando! Per una frazione di secondo, i demoni si erano radicati a terra dallo shock.






In un batter d’occhio, il loro accampamento scoppiò in esplosioni fragorose.






...






Ursrook osservò le ‘palle di luce’ scendere dal cielo. La sua espressione finalmente cambiò.






Ora capiva perché gli umani avevano lanciato le mongolfiere.






Non erano più sconvolti e indifesi come lo erano stati sei mesi prima, durante quel raid notturno, come se avessero imparato ad affrontare una battaglia notturna. Il fatto che avessero aspettato sino a quel momento per adottare la loro nuova tattica, gli suggeriva che gli esseri umani non erano più le miserabili creature che erano soliti trattare con disprezzo.






Per la prima volta, aveva realizzato che potevano essere dei rivali.






Doveva informare il Re di questo nuovo sviluppo!






Questa era la decisione che aveva preso in questo momento.






Allo stesso tempo, aveva ulteriormente confermato il suo pensiero, ovvero sterminare subito questa armata senza lasciarle nessuna possibilità di rovinare il loro piano di sviluppo.






Tornò nel campo di battaglia e riposò gli occhi. Attraverso la pioggia di fuoco, vide un enorme spazio tra il suo esercito e le colonne di pietra, si trattava probabilmente del loro poligono di tiro. I demoni giovani, che avrebbero dovuto essere vicini ad entrambi i lati dell’accampamento, erano caduti molto indietro e avevano fallito nell’offrire assistenza veloce a quei simbionti a forma di colonna.&nbsp;






Apparentemente, i demoni giovani erano stati ostacolati dalla pioggia di fuoco. Piuttosto che proteggerli dalle palle di cannone, i punti ciechi illuminati erano diventati una stretta zona di morte per loro.






Avrebbe dovuto distruggere quelle sfere di luce? No… gli esseri umani potevano produrne quante ne volevano. In più, veniva spiato.






Accelerò bruscamente e si diresse verso l’accampamento umano!






Schivò una serie di proiettili che sfrecciavano verso di lui, si fermò davanti ad una mongolfiera sospesa a mezzaria, e afferrò per il collo la guardia nel cesto prima che potesse scappare.






Il viso di Ursrook fu attraversato da un contorto e sgradevole sorriso, mentre fissava l’uomo inorridito. Poi lo squarciò in due.






Gettò il corpo ed emise un lamento acuto e penetrante.






Si trattava dell’ordine all’attacco generale.






Incoraggiati dal potere di Ursrook, i demoni giovani sottostanti ringhiarono mentre uscivano allo scoperto, sciamando verso l’accampamento umano.






L’intero campo di battaglia fu mosso!






...






Il Primo Esercito aveva il totale controllo del ritmo della battaglia.






I razzi in aria illuminavano la zona in un raggio di 3 chilometri. Mentre i demoni emergevano da dietro le zone cieche, sia i mortai che le mitragliatrici pesanti davano vita a ruggiti capaci di far tremare la terra.






Dato che entrambe le parti avevano compreso che questa fosse la soluzione finale tra le due razze, la battaglia divenne la più aspra e feroce che avessero mai combattuto. Le Pianure Fertili si erano perciò trasformate in una sorta di macelleria quando le due forze di scontrarono.






I Demoni Folli lanciarono lance senza sosta, finché le loro braccia non cedettero. Molti di loro strisciarono lungo il campo di battaglia, lasciando una lunga scia di sangue blu, come se fossero indifferenti alle loro gambe rotte e ai loro busti perforati.






Lo stesso valeva per il Primo Esercito.






Le pallottole fioccavano. I soldati feriti venivano subito rimpiazzati da quelli nuovi. Sembrava che a nessuno importasse più degli scroscianti aghi di pietra dei Demoni Ragno. L’unico momento in cui avevano smesso di combattere fu quando dovettero ricaricare le loro armi.






Questa feroce battaglia durò dalla mezzanotte all’alba.






Quando il primo lieve accenno di luce solare fu visibile ad est, dozzine di Bestie Diaboliche si unirono alla lotta.






Evidentemente si trattava dell’ultima fatica dei demoni.






Le squadre di mitragliatrici sollevarono le loro armi e collaborarono con le squadre antiaeree per difendersi contro i demoni.






Il Cacciatore Magico entrò nell’accampamento e tentò di fermare i soldati dal fare fuoco, ma venne respinto da una pioggia di pallottole.






A quanto pare, gli esseri umani erano ormai molto vicini alla loro vittoria.






Entro mezzogiorno, i ruggiti delle armi cessarono.






Agatha e Ascia d’Acciaio uscirono dal quartier generale sotterraneo e camminarono verso la frontiera.






L’aria era impregnata di un pungente odore di polvere da sparo, ma ad Agatha, per qualche ragione, piaceva.






I corpi dei demoni erano disseminati lungo il prato devastato che era stato, ad un certo punto, verde e fitto.






Il loro sangue penetrava nel terreno e ne impregnava la terra. Una splendente luce blu spettrale smaltava i cespugli e l’erba che una volta venivano calpestati dai demoni.






Gli Scheletri Giganti di Taqila erano ancora in posizione eretta in lontananza, ma Agatha sapeva che dopo questa battaglia, i demoni non avrebbero più ostacolato il progresso dell’umanità. Gli uomini avrebbero presto riconquistato la Città Santa.






“Abbiamo vinto!” Qualcuno ruppe il silenzio. Agatha non sapeva se si trattasse di un soldato, di una strega, o di una delle sopravvissute di Taqila. Tuttavia, questo non aveva più importanza, perché, nel momento successivo, l’accampamento esplose in una rumorosa ondata di applausi.






Questa era una vittoria che apparteneva all’intera razza umana!






<em>Haru</em>


                                


                                



