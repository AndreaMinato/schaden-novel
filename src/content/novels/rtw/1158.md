---
title: Capitolo 1158: La Sconfitta
pubDate: 2025-08-07T11:30:06.927Z
tags:
    - rtw
---












Le celebrazioni non durarono per molto e ben presto tutti i soldati tornarono a lavoro.






Le questioni più urgenti erano salvare i feriti, fare un rapporto sugli esiti e sulle perdite, riparare la ferrovia e ripulire il campo di battaglia.






Il Quartier Generale ben sapeva che la vittoria in questa battaglia non rappresentava in alcun modo la conclusione dell’operazione “Fiaccola”. Nonostante la riconquista di Taqila sembrasse una cosa ormai certa e che fosse improbabile che i demoni sferrassero un altro attacco di quella scala, non potevano abbassare la guardia. Questa guerra sarebbe andata avanti fino a quando gli umani non avranno eliminato definitivamente il Cacciatore Magico.






Soltanto quando la bandiera di Graycastle avrebbe sventolato in cima alle rovine e l’esercito sarebbe rientrato sano e salvo a Graycastle, l’umanità avrebbe potuto finalmente festeggiare.






Dopo un’accesa discussione, i funzionari del Fronte Unito giunsero ad un mutuo approvazione: dovevano esserci rimasti meno di cinquecento demoni nelle rovine della Città Santa, ciò implicava che i demoni non rappresentavano più una minaccia per il Primo Esercito.






Adesso dovevano concentrarsi sul piano di imboscata per il Cacciatore Magico per impedirne la fuga. La costruzione della Torre della Stazione Numero Dieci poteva essere rallentata, in modo che il nemico non perda la volontà di combattere. Nel frattempo, l’imboscata doveva essere portata avanti al più presto: per il momento, anche senza la sorveglianza di Sylvie, era improbabile che l’accampamento del Primo Esercito subisse un attacco.






Dopo un’intera giornata di riposo, per evitare l’insorgere di preoccupazioni, il Primo Esercito aprì nuovamente il fuoco verso i demoni, e stavolta furono la fazione attaccante.






Di fronte ai colpi dell’artiglieria, i demoni non avevano altra scelta se non quella di abbandonare lentamente le trincee e ritirarsi all’interno delle rovine di Taqila.






Ad oggi, l’unica vera minaccia per la linea difensiva era il Cacciatore Magico. Ma poiché si trovava sotto stretta sorveglianza, gli era quasi impossibile avvicinarsi all’accampamento, figurarsi fermare l’avanzata del Primo Esercito.






Dopo diversi tentativi falliti, il Cacciatore Magico aveva gradualmente smesso di mostrarsi.






Nel quarto giorno della guerra, la ferrovia aveva finalmente raggiunto il raggio d’azione dei dieci chilometri.






Dopo aver posizionato l’artiglieria da campo, ed Agatha, Phyllis ed un altro centinaio di streghe si posizionarono vicino ai Cannoni Longsong pronti a fare fuoco sotto al comando di Ascia d’Acciaio.






Dato che il numero dei cannoni era limitato, Van’er, il Comandante del Battaglione dell’Artiglieria aveva legato una decina di funi ai cavi di accensione, in modo tale che le streghe potessero sparare “insieme” il primo colpo verso Taqila.






Ogni singola Strega della Punizione Divina era nata a Taqila, e tutte erano determinate a vendicare le loro compagne e ricostruire la Città Santa. Sapevano che questo sarebbe diventato un momento importante della storia dell’umanità, anche se non dovessero sopravvivere alla Battaglia della Volontà Divina.






“Vi devo le mie scuse” disse Phyllis ad Agatha con la fune in mano. “Quattrocento anni fa, vi ho deriso alle spalle per aver utilizzato gli stessi approcci dei mortali, poiché ero convinta che affidare i compiti importanti ai comuni mortali sarebbe risultato in un disastro.”






“A quei tempi erano in molti a pensarla in quel modo.” La Strega del Ghiaccio rispose sorridendo. “E ora cosa ne pensi?”






“Adesso...” Phyllis arricciò le labbra. “Non è così male combattere a fianco dei mortali.”






Proprio in quel momento, Van’er alzò la bandiera. “Pronti... fuoco!”






Tirarono tutte insieme il cavo di accensione e numerosi boati risuonarono attraverso il campo. Decine di palle di cannone si alzarono, attraversarono la pianura e finirono nelle rovine della Città Santa.






A seguito delle esplosioni, numerose onde d’urto si espansero in tutte le direzioni, spazzando via questi antichi resti di quattrocento anni fa ed insieme ad essa, anche i demoni che si erano nascosti al suo interno.






***






“È iniziato.” Mormorò Sylvie a bassa voce.






“Sì” rispose Andrea con fare indifferente. Poteva sentire la terra che tremava anche a sette od otto chilometri da Taqila.






Era difficile immaginare le sofferenze a cui erano stati sottoposti i demoni dopo un’intera nottata di bombardamenti con i Cannoni Longsong.






“Questo è già il quinto giorno, giusto?” Brontolò Margie. “Oggi il Cacciatore Magico uscirà allo scoperto?”






“Chi lo sa.” Disse Cenere con una scrollata di spalle.






“Quanto vorrei tornare a Neverwinter a mangiare hot pot e ravioli.”






<em>Gruuu</em>






Non aveva neanche finito di lamentarsi che lo stomaco di qualcuno brontolò.






“Ovviamente, mi andrebbe bene anche della carne alla griglia, ancora meglio con una bella torta gelato... uugh...”






Cenere ficcò una razione di cibo nella bocca di Margie: “Se hai fame mangiati un po’ di queste, il sapore non è un granché ma almeno ti riempie lo stomaco.”






“Inoltre, non dimenticatevi che adesso siamo nel ben mezzo di un’operazione.” Aggiunse Camilla Dary. “Quando torneremo a Neverwinter potrete pensare a tutto il cibo che vorrete. Adesso vi prego di concentrarvi e portare a termine il proprio compito.”






<em>“Sta qua è sempre così seria, eppure poco fa anche la sua gola ha reagito.” </em>Andrea scosse la testa e concentrò nuovamente le sue attenzioni verso Taqila.






Il Primo Esercito era passato dalla difesa all’attacco e anche l’Unità Speciale si era mossa come pianificato, allontanandosi dall’accampamento e girando intorno alle rovine di Taqila. Si erano appostati in una foresta ad ovest della linea di rifornimento della Nebbia Rossa.






Non potendo determinare le intenzioni o il momento della ritirata dei nemici, potevano solo aspettare pazientemente l’arrivo di un’opportunità.






Per le streghe non era un problema sopravvivere in ambienti selvaggi, ma valutando la presenza delle Bestie Diaboliche nel cielo, non avevano piantato tende o acceso fuochi. Ogni sera si avvolgevano in spesse coperte e dormivano sugli alberi, e se avevano fame, masticavano qualche pezzo di piadina. Non era affatto confortevole.






A dire il vero Andrea aveva sentito un’improvvisa nostalgia per la vita a Neverwinter. Inizialmente, quando si erano trasferite lì con Tilly, aveva pensato che la cosiddetta “casa per le streghe” fosse solo una promessa vuota fatta dal sovrano e che quella sarebbe stata soltanto una città in cui si sarebbero rifugiate temporaneamente. Se in quel momento Tilly avesse deciso di andarsene, l’avrebbe seguita senza il minimo indugio. Ma se adesso non ne era più così convinta...






Aveva un grande letto soffice, poteva gustare prelibatezze di ogni genere, c’erano acqua calda e fredda che scorrevano in automatico e un sistema di riscaldamento che le permetteva di camminare scalza anche d’inverno. Pur essendo un membro della nobile Famiglia Quinn, non aveva mai vissuto così comodamente. Non era un lusso derivante soltanto dalla disponibilità di ori reali, ma una vera e propria cultura raffinata e sofisticata. Immaginando di dover dire addio a tutto questo, si accorse di non riuscirci.






Per fortuna Roland e Tilly andavano d’accordo, per il momento non doveva affrontare questa difficile scelta.






<em>“Dopo che avremo fatto fuori il Cacciatore Magico, dovrò chiedere a Sua Maestà Roland una lauta ricompensa.” </em>Pensò.






La situazione ideale sarebbe che il Cacciatore Magico venisse fatto a pezzi dai bombardamenti a Taqila; se così non fosse, sperava che durante il suo tentativo di fuga non si accorgesse dell’imboscata e venisse ucciso in un colpo solo dal proiettile di Pietra Divina. Altrimenti, se il nemico fosse a conoscenza del fatto che possedevano l’abilità di colpire con precisione anche a grandi distanze e riuscisse ad evitare i colpi volando a bassa quota con continui cambi di direzione, la loro ultima soluzione sarebbe stata il “Gabbiano”.






Ma nel profondo, Andrea sapeva che le prime due situazioni erano altamente improbabili. Cinque giorni fa, nella battaglia notturna, il Cacciatore Magico si era avvicinato ai cieli sopra l’accampamento. In tutto il tragitto era riuscito a mantenere dei movimenti irregolari, e lei non era riuscita a trovare neanche un’occasione per attaccare. Era stata solo una coincidenza, oppure si stava difendendo da lei?






“Aaaooo...”






All’improvviso, uno strano verso risuonò nell’aria.






“Cosa succede?” Chiese Cenere.






“Un colpo ha centrato uno Scheletro Gigante!” Esclamò Sylvie. “Sulla sua schiena c’è un grosso buco... oddio, quel coso... sta ululando!”






“Anche quei cosi percepiscono il dolore? Dall’aspetto pensavo fossero solo degli scheletri morti e vuoti.”






“Dal punto in cui è stato colpito sta uscendo della Nebbia Rossa, sembra... sangue.” Sylvie guardò con espressione seria verso sudest. “Il Cacciatore Magico si è mosso, si sta dirigendo verso il nostro accampamento.”






“Spero che qualcuno riesca ad ucciderlo.” Disse Andrea aprendo le mani.






“Un momento... qualcosa non va, arrivato a metà il Cacciatore Magico sta tornando indietro!” Dopo un momento di osservazione, Sylvie si accigliò. “Cosa succede? Sembra che gli scheletri si stiano ritirando! I demoni che volevano fermarli sono stati calpestati e ridotti in poltiglia... dentro le rovine c’è il caos totale, cosa stanno facendo...”






Dopo un bel po’, disse con aria incerta: “I demoni si stanno massacrando a vicenda?”






Andrea e Cenere si scambiarono uno sguardo. Da qualsiasi punto di vista, quello era il segno di una sconfitta. Che non fossero più riusciti a sopportare la pressione e avessero abbandonato la volontà di combattere?






Subito, la voce di Sylvie confermò questo pensiero.






“Il Cacciatore Magico sta fuggendo da Taqila!”






<em>Aris</em>


                                


                                



