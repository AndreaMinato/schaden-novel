---
title: Capitolo 116- La difesa di Città di Confine (Parte Ⅱ)
pubDate: 2025-08-07T11:37:50.890Z
tags:
    - rtw
---










A causa della forza fisica limitata, i cavalli montati da cavalieri potevano mantenere una velocità elevata solo per un breve periodo di tempo. La regola generale, in una carica, era che i cavalieri facessero trottare i cavalli quando il nemico era a circa 800/1000 metri di distanza, poi accelerassero quando la distanza era ridotta a 500 metri e facessero uno scatto per gli ultimi 200 metri.


In teoria, la portata dei cannoni napoleonici da 12 libbre era di 1300 metri, ma i cannoni progettati da Roland tendevano a mancare i bersagli più lontani di un chilometro, forse come risultato del ridotto rapporto tra il calibro della canna e la sua lunghezza. Per assicurare un’alta probabilità di colpire il bersaglio, impose all’artiglieria la regola di sparare solo quando il nemico si trovava entro gli 800 metri. Così facendo, le pallottole sarebbero state altamente distruttive, in particolare contro una folla di nemici, perché avrebbero continuato a rotolare sul terreno dopo essere atterrate.


Il Duca Ryan aveva ordinato ai mercenari di caricare per primi, quindi tutti i cavalieri erano fermi a distanza di carica. Era una distanza che di solito era sicura, visto che le frecce del nemico non potevano arrivare così lontane, e allo stesso tempo garantiva ai cavalieri abbastanza spazio per accelerare il passo gradualmente durante la carica. Mentre i soldati mercenari si assemblavano lentamente, i cavalieri trattenevano i cavalli, aspettando in posizione. Così fissi diventavano dei bersagli facili per i cannonieri.


Ora l’esercito del Duca era inconsapevolmente entrato nel campo di battaglia che aveva previsto Roland. Potevano vedere solo una piatta e ampia strada nel mezzo, fiancheggiata da entrambi i lati da distese erbose. Ma quelli che sembravano normali prati erano in realtà pieni di piante fatte crescere da Foglia, che avevano scopi particolari. Nascoste nell’erba alta fino al ginocchio, robuste piante rampicanti fungevano da corde per impedire ai cavalieri di attaccare rapidamente dai lati e cogliere di sorpresa il Primo Esercito.


Nei 1000 metri di quel terreno di battaglia c’erano anche dei segnalatori di distanza posizionati da Soraya, anch’essi invisibili per le persone che si trovavano sul terreno. Fulmine, comunque, dall’alto riusciva chiaramente a vedere che il campo era diviso in più parti, segnalate da colori diversi. Ogni segnale colorato rappresentava una certa distanza dalla linea di difesa. Dall’alto i nemici sembravano marciare in linea retta. Questo evitò alla squadra di artiglieria di dover calcolare e correggere gli angoli prima di tirare. Gli restava solo da agire seguendo le fasi che avevano imparato nella precedente manovra.


La squadra di Van’er fu la prima a sparare ai nemici con il cannone da 12 libbre.


Una folata di vento causata dall’esplosione della polvere da sparo mandò una granata fuori dalla canna e la fece volare a una velocità di più di 400 metri al secondo. In un batter d’occhio colpì il terreno con un fischio. Passò in mezzo a due cavalieri e infine cadde nell’erba accanto a loro. La terra e le pietre rotte che volavano in tutte le direzioni spaventarono i cavalli; uno dei cavalieri era caduto di sella ancor prima di capire cosa stesse succedendo.


Le due palle di cannone che seguirono mancarono l’obiettivo. Fecero aumentare la polvere e il fango che dal terreno venivano sollevati in aria.


Nella prima raffica, solo il quarto colpo dei quattro cannoni si rivelò fortunato. Non c’era niente davanti alla palla di metallo, ma poi uno sfortunato cavaliere per caso era entrato nella zona colpita dalla granata. La sua armatura fu del tutto inutile contro la palla di ferro scagliata a grande velocità, che ruppe il sottile strato di acciaio e gli trapassò il corpo. Dopodiché rotolò per terra, colpì e ruppe il polpaccio di un altro cavaliere, per poi squarciare la pancia del suo cavallo, le cui interiora si riversarono sul terreno.


Se i cavalieri avessero accelerato l’andatura, gli artiglieri avrebbero dovuto ricalibrare il tiro per la raffica successiva. Tuttavia, l’attacco improvviso spiazzò l’esercito del Duca. La cavalleria non ricevette alcun ordine di attacco. I cavalieri dunque rimasero al loro posto, cercando di tranquillizzare i destrieri. Non sapevano da dove venissero quei proiettili, oggetti sparati a quella velocità erano quasi invisibili ad occhio nudo.


La squadra di Van’er ricaricò il cannone prima che poté, per iniziare la seconda raffica di spari.


Gli attacchi delle armi da fuoco non erano qualcosa che il corpo umano potesse sopportare. Anche solo sfiorare una palla di ferro ad alta velocità potrebbe provocare gravi ferite. Il cavaliere colpito direttamente fu fatto a pezzi. Il suo sangue sprizzò fuori, formando nell’aria una nebbiolina insanguinata. I soldati riuscirono solo a scorgere un oggetto nero quando rimbalzava a terra. Sembrava quasi che un fantasma nero uccidesse i loro compagni.


Dopo due round di attacchi, il Duca finalmente mise insieme i pezzi. Si immerse nei suoi pensieri. “Le fiamme e i forti rumori devono avere qualcosa a che fare con i colpi improvvisi. Le forze nemiche devono avere armi impressionanti, capaci di sparare molto più lontano rispetto alle balestre. Potrebbero avere la stessa portata delle manganelle della Fortezza.” A questo punto il Duca fece suonare un corno e diede così alla cavalleria l’ordine di caricare. Credeva che le armi a lungo raggio non fossero efficaci a distanza ravvicinata.


Sentendo il corno, i cavalieri reagirono in modi piuttosto diversi. Alcuni eseguirono l’ordine e subito velocizzarono l’andatura, avanzando verso la città. Altri stavano ancora facendo di tutto per calmare i cavalli. Una piccola parte di loro stava pure battendo in ritirata. I mercenari corsero ai lati dei cavalieri, mandando la formazione nel caos.


Vedendo i cavalieri prendere posizione sulla strada principale e prepararsi alla carica, la squadra dei cannonieri si mise in moto. Oltre a pulire le canne e ricaricare i cannoni, stavolta, avevano bisogno di spostare ancora il carrello del cannone avendo visto un nastro rosso in mano a Fulmine quando era ripassata in aria sopra alla linea difensiva.


Un segnale rosso significava che il nemico era solo a 500 metri di distanza, una distanza ravvicinata per i cannoni. A quel punto avevano l’ottanta per cento di probabilità di colpire.


Van’er urlò “Veloci, sparate, sparate!”


Non si fermò nemmeno a guardare la situazione del nemico quando i rumori assordanti delle esplosioni cessarono. Al contrario, si girò e gridò ai soldati incaricati di distribuire le munizioni: “Una mitraglia! Datemi una mitraglia”


Nell’addestrare dell’artiglieria, Sua Altezza aveva enfatizzato molte volte che quando vedevano il segnale rosso, dovevano ricaricare i cannoni con mitraglie e sparare alle forze nemiche quando erano entro 300 metri di distanza. Sua Altezza aveva anche ricordato che prima di ricaricare con una mitraglia dovevano sparare tutte le palle di cannone che c’erano nella canna, fino a che non era vuoto.


La mitraglia dall’esterno sembrava una lattina di metallo, era un cilindro riempito di palline di ferro e  segatura. Prima che i soldati mettessero la mitraglia in canna, dovevano ricaricare con polvere da sparo e spingere un piccolo asse di legno nella canna, perché il diametro della mitraglia era più piccolo di quello della canna.


Nell’istante in cui Fulmine alzò un segnale viola, quattro cannoni spararono simultaneamente.


Questa era la prima volta che Van'er sparava delle vere mitraglie. L’artiglieria, lui incluso, aveva ricevuto addestramento senza che facessero fuoco, perché secondo Sua Altezza era difficile ottenere e riusare le mitraglie. Quel giorno per la prima volta assistette a quanto potevano essere devastanti.


Dopo che la mitraglia fu sparata, il suo guscio di metallo si aprì violentemente sotto la forte differenza di pressione. Le palle di ferro al suo interno piovvero sui cavalieri entro i 300 metri come un acquazzone. Sangue sprizzò fuori dai cavalieri e dai loro cavalli. La mitraglia mise al tappeto una folla di nemici senza problemi, era facile quanto mietere il grano. Alcune palle di ferro mantenevano un’alta velocità addirittura dopo aver trapassato un corpo umano. Pertanto, perfino nascondersi dietro qualcun altro era perfettamente inutile per salvarsi la vita.


Ci furono lo stesso alcuni soldati fortunati che scamparono dalla doccia di palle di ferro, che corsero abbassando il busto e spingendosi avanti alla massima velocità, con un solo pensiero in mente: rompere la debole difesa e uccidere i codardi che vi si stavano nascondendo dietro e che stavano usando quelle crudeli macchine. Alla loro attuale velocità, i cavalieri avevano bisogno di solo poco meno di due minuti per finire lo sprint di 150 metri.


Comunque, si rivelò per loro estremamente difficile completare quella breve distanza. L’ultima raffica di mitraglie distrusse del tutto la loro volontà di combattere. A 100 metri, le palle di metallo potevano trapassare due o tre persone in una volta. Ora davanti a ogni mirino c’era un’area a forma di cono dove la morte trionfava. Ognuno dei 20 più veloci cavalieri crollò a terra morto. L’unica differenza tra loro era quanti colpi avessero ricevuto prima di cadere.


La cavalleria collassò.


A questo punto niente poteva salvare quelle truppe. Terrorizzati, i cavalieri nelle retrovie spingevano i cavalli nel tentativo di fuggire.


Vedendo che i cavalieri scappavano, i soldati mercenari naturalmente si rifiutavano di muovere anche solo un altro passo in avanti. Avevano sì rischiato la vita in battaglia per denaro, ma non al punto da sfidare la morte. Ora era decisamente il momento di darsela a gambe, e stavano correndo più veloci di quanto non avessero fatto per arrivare sul campo di battaglia.


L’intero esercito del Duca Ryan fu velocemente preso dal panico, portando la situazione fuori controllo. I soldati sgomitavano per farsi strada e fuggire dal campo di battaglia. Quelli che erano finiti a terra venivano calpestati fino a morire. Erano tutti troppo presi dalla fuga per preoccuparsi degli altri, e anzi avrebbero voluto avere un paio di gambe in più.


Allo stesso tempo, la Canzone dei Guerriglieri risuonò sul campo di battaglia. La fanteria di Città di Confine avanzò marciando ordinatamente per ripulire il terreno.






Merges






 Erialis Ciao a tutti come potete vedere abbiamo aperto una raccolta fondi spero che ci aiuterete, per saperne di più basta cliccare-->; QUI. In questo capitolo abbiamo a che fare con il famoso cannone napoleonico e con la manganella se vi interessa sapere di più su queste due armi, potete rifarvi alla pagina del nostro forum: QUI.
                                


                                



