---
title: Capitolo 1165: L’Occhio Della Tempesta
pubDate: 2025-08-07T11:30:06.928Z
tags:
    - rtw
---












La terra tremò sotto quei due colpi potenti.






Le spade cozzarono, spargendo scintille nella foresta circostante. La luce scura copriva la figura del Cacciatore Magico e lo proteggeva dai fulmini dorati. Quel turbolento potere magico generò un’improvvisa tempesta e quelle due figure impegnate a combattersi ne divennero il fulcro.






Sia Cenere che Ursrook avevano superato i propri limiti. I loro movimenti divennero un indistinto vortice di luce ed ombra che fendeva il sottile velo di pioggia, lasciando un lungo segno nell’aria; le gocce si spargevano e volevano via sotto l’impatto dei loro colpi. Lo scontro era così intenso, come se a combattersi fossero due giganti.






Cenere sapeva di aver perso completamente il controllo della sua magia: le stava sciogliendo la carne pezzo per pezzo ed adesso era stordita dal dolore che provava su tutto il corpo e che le consumava la pelle, conseguenza del suo potere.






Non era di certo un buon segno. All’intorpidimento seguiva di solito un crollo nervoso ed anche un peggioramento delle capacità a controllare il suo corpo.






In effetti, non riusciva più a lanciare i fulmini con precisione. La potenza del suo turbolento potere magico stava distruggendo il suo corpo e la stava lentamente portando verso la morte.






“Capisco. È questo quindi ciò che succede dalla fusione con l’Origine della Magia.” Il Cacciatore Magico appariva stanco. Si pulì il sangue sul viso dopo aver respinto l’attacco di Cenere e disse, “Hai raggiunto un potere straordinario, ma una simile forza ti consuma. Sono curioso di come diventerai se questa situazione dovesse andare avanti. Ti ridurrai in cenere? O rinuncerai alla tua umanità riducendoti ad un mostro senza coscienza?”






“Non importa cosa diventerò, prima ti ucciderò.” Disse cupamente Cenere scuotendo via l’acqua dalla spada.






“Con cosa? Fede e perseveranza?” La derise Ursrook. “Sembra qualcosa che gli umani direbbero. Sfortunatamente, le ultime centinaia di anni mi hanno insegnato che sono fragili come petali al vento.”






Cenere non rispose ma si lanciò contro il Cacciatore Magico, il suo grande spadone stretto tra le mani.






Dopo una breve ma feroce battaglia, la donna aveva compreso meglio il potere dell’avversario. Le sue probabilità di sconfiggerlo erano minime. Man mano che questi prendeva confidenza con il suo nuovo corpo, i movimenti si facevano più veloci ed al contempo i suoi attacchi diventavano più potenti e precisi. Sembrava avesse ripreso il controllo dello scontro, visto che per Cenere era molto più difficile colpirlo. Un cambiamento così grande ed al contempo spaventoso le fece capire davvero fin dove un prodigio poteva arrivare.






L’unico modo per ucciderlo era generare Potere Divino. Cenere non sapeva come avesse fatto ad ottenere la Rivelazione Divina senza usare un Sigillo della Volontà Divina; sapeva solo che il suo potere aveva risposto alla sua chiamata e si trasformava a comando in un fulmine dorato.






Tuttavia, uno solo non era sufficientemente potente per ferire mortalmente il Cacciatore Magico: riusciva solo a dissipare metà della sua luce oscura e a procurargli qualche graffio. Avrebbe dovuto lanciarne diversi per ucciderlo, ma non aveva abbastanza tempo.






L’aspetto fondamentale era che per generare Potere Divino era fondamentale avere tempo; quel mostro non se ne sarebbe stato seduto ad aspettare che il suo attacco si caricasse.






Quindi, Cenere doveva avere l’occasione per concentrarsi e richiamare un potere sufficiente per farlo.






Sapeva cosa avrebbe dovuto fare.






La donna corse rapidamente verso Ursrook. Dopo un paio di fendenti con la sua spada, ne mancò volontariamente uno, facendo avvicinare il Cacciatore Magico. Vedendo che questi allungava la sua mano, gli artigli visibili, gli si lanciò contro coprendosi gli organi vitali.






Gli artigli le trapassarono la parte destra del petto, uscendo dal suo gomito.






In quel momento, l’espressione di Ursrook cambiò.






Cenere sputò sangue, ma allo stesso tempo strinse le braccia intorno al Cacciatore Magico, e disse sussurrando, “Sei mio.”






Proprio in quell’istante, le nubi scure sopra le loro teste cominciarono a vorticare e formarono una tempesta enorme!






…






“Che hai detto? Cenere… è diventata una Trascendente?” Esclamò Agatha nel Sigillo dell’Ascolto.






Dopo aver volato per un paio di miglia, Fulmine era finalmente riuscita a mettersi in contatto con il Quartier Generale per richiedere urgentemente dei rinforzi alla Strega del Ghiaccio. Si sentì un po’ meglio quando Agatha le assicurò che il Primo Esercito sarebbe arrivato di lì a poco, e poi le raccontò quanto accaduto con il Cacciatore Magico.






“Non mi viene in mente nessuno con un potere così fenomenale se non una Trascendente,” disse Fulmine mentre si alzava lentamente in aria per guardare le foreste alle sue spalle. Continuavano a comparire saette e fulmini dorati; persino il Sigillo della Volontà Divina non riusciva a resistervi troppo a lungo.






“Di solito, le Straordinarie evolvono durante le battaglie: se è diventata una Trascendente, dovrebbe riuscire ad affrontare il Cacciatore Magico. Ha fatto bene a chiederti di andare via. Ad ogni modo… sono contenta che tutti siano al sicuro.”






Fulmine cadde in silenzio, triste. Non tutti quelli della squadra per l’imboscata stavano bene, ma decise di non rivelare la verità in questo momento. Cambiò argomento e chiese, “Ed i demoni? Anche loro evolvono con le battaglie?”






Per un qualche motivo, continuava ad avvertire il senso di paura che aveva provato affrontando il Cacciatore Magico: la luce scura che si contorceva intorno alle ferite di Ursrook e la sua schiena spaventosa la terrorizzavano.






“Non ce n’è notizia nell’Unione, ma secondo i frammenti di memoria di Sua Maestà, i demoni hanno bisogno di Pietre Magiche di alta qualità per poter incrementare i propri poteri,” rispose Agatha. “Certo, combattere è comunque molto importante. Se la mia deduzione è corretta, l’unirsi ad una Pietra ha effetti simile ad una Strega che diventa adulta. È un prova che riguarda il potere magico: se quel tentativo non ha successo, il demone subisce un rimbalzo del potere. Perché lo chiedi?”






“No, nulla…” rispose Fulmine, mordendosi le labbra. “Sono solo un po’ preoccupata…”






C’era una possibilità che il Cacciatore Magico avesse con sé delle Pietre Magiche di alta qualità. Ma in ogni modo, poteva davvero evolvere combattendo? Quando una Strega diventava adulta, trascorreva di solito le sue giornate a letto, aspettando il momento critico.






“Non ti preoccupare. Le Trascendenti non fanno particolare affidamento alle loro abilità per combattere. Se il Cacciatore Magico non ha modo di sopraffare Cenere, sono convinta che sapremo presto chi ha vinto tra i due,” la confortò Agatha.






“S’, lo spero…”






Fulmine annuì e stava per ritornare da Maggie quando, all’improvviso, il rumore attutito di un fulmine a distanza la spaventò.






Un’ondata di nubi scure si ammassò formando un cilindro grigio rotante che univa il cielo e la terra. Aveva visto una scena del genere solo in mare, che accadeva quando una tempesta violenta stava per sferzare l’oceano. In quel caso, ci sarebbe stato un enorme vortice a mezz’aria ed ogni nave che non fosse riuscita a evitarlo sarebbe stata ridotta a pezzi dalle onde violente.






Ma si trovavano sulla terra.






“Che è successo?” Chiese Agatha nel Sigillo dell’Ascolto, che sembrava aver sentito quel rumore. “Che cos’è quel suono?”






Fulmine disse con apprensione, affondando le unghie nella sua carne, “Mi chiedo quando la Principessa Tilly ci invierà i rinforzi.”






“Le Streghe della Punizione Divina stanno caricando il ‘Gabbiano’; ci metteranno tra i 10 ed i 15 minuti ad arrivare qua.”






“Quindici minuti… capisco.” Riattaccò Fulmine dopo un breve silenzio.






Dopo essere volata da Maggie, la Strega cominciò ad occuparsi dei feriti.






“Quel tuono mi ha spaventata, awh. Cenere sta bene?” Chiese Maggie.






“Dovrebbe. Adesso è una Trascendente. Devi portare chiunque in un luogo sicuro. Sai dove dovresti andare, vero?”






“Certo, awh. Mi basta girare intorno alle rovine di Taqila e andare a sudovest… Aspetta, perché io? Te non vieni, awh?”






Ma mentre Maggie aspettava una risposta, tutto ciò che poté sentire fu il silenzio.






<em>Mithdran</em>


                                


                                



