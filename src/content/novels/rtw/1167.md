---
title: Capitolo 1167: Cordoglio
pubDate: 2025-08-07T11:30:06.928Z
tags:
    - rtw
---


&nbsp;


…


“È così? Ho capito.” A Roland gli si spezzò il cuore quando ricevette le notizie dal fronte. Gli ci volle un attimo per rispondere. “Come ti senti ora? Come vanno le ferite?”


Ma ciò che seguì fu solo silenzio.


Passarono un paio di minuti prima che Roland parlasse di nuovo. “Non è stata colpa tua. Non avresti potuto prevedere che le cose sarebbero andate così. Ora, visto che il Cacciatore Magico è morto, prenditi una pausa e riposati.”


Roland si gettò su una sedia dopo aver riattaccato il telefono e tirò un lungo sospiro.


Come se avesse percepito qualcosa, Usignolo si avvicinò lentamente alla scrivania di Roland e chiese, “Era Foglia?”


“Sì,” Rispose Roland mentre chiudeva gli occhi. “La guerra è finita. Il Primo Esercito ha preso Taqila con perdite minime ed ha anche scoperto una base di torre mezza completata nella miniera delle Pietre Divine. L’imboscata non ha avuto successo, ma è stata confermata la morte del Cacciatore Magico. La maledizione è stata annullata, e questa è la notizia migliore tra tutte quelle cattive. Però…” Si fermò per un attimo e concluse, “Cenere ed Elena non ce l’hanno fatta.”


“Quella… stupida?” Disse Usignolo, scioccata, e si voltò.


“Fulmine mi ha detto che Cenere è diventata una Trascendente nelle ultime fasi dello scontro e si è sacrificata per sconfiggere il demone. Non è rimasto nulla se non i resti fusi della sua spada,” continuò lentamente Roland.


Roland aveva previsto che l’imboscata sarebbe fallita quando aveva visto l’assedio attraverso lo Strumento Fantasma. In base alla formazione dei demoni, sembrava che avessero atteso di proposito che le streghe facessero la loro mossa. Sfortunatamente, riusciva solo ad avere uno spaccato del campo di battaglia, attraverso lo schermo. Dopo che l’Unità Speciale si era ritirata ad ovest, aveva perso di vista le streghe e quindi aveva preso ad andare avanti ed indietro per la stanza, in preda ad un’ansia bruciante.


In quel momento, Roland aveva pensato al peggio.


Il vero esito della battaglia era molto meglio di ciò che avesse pensato.


Ad ogni modo, le perdite lo facevano comunque stare male.


Era lui che aveva approvato il piano, dopotutto.


“Cenere era arrogante e piena di sé, ma non aveva mai preso decisioni avventate…” Ricordò Usignolo posando con dolcezza la sua mano sulla schiena di Roland. “Lo stesso vale per Elena. Credo sapessero che ciò sarebbe successo, alla fine, e quindi non devi fartene una colpa. Sono le stesse parole che hai detto a Foglia.”


Roland annuì lentamente un paio di volte. Non capiva ancora come avessero fatto i demoni ad anticipare il suo piano e perché avessero preso ad eliminare le streghe prima di catturare la Città Santa di Taqila. Eppure era successo proprio questo. In quanto leader di Graycastle e del Fronte Unito, non avrebbe mai dovuto mostrare segnali di sconforto di fronte alla gente, indipendentemente da quanto la situazione fosse sconfortante e dolorosa.


Come avrebbe potuto essere di conforto ad una persona più scoraggiata di lui se si fosse lasciato assalire dalle sue emozioni?


Tipo, Tilly.


Non sapeva come dirglielo.


Da ciò che Foglia gli aveva comunicato, Tilly e Cenere erano diventate più amiche di quello che pensava. Anche se Tilly non era del tutto devastata dalle notizie ricevute ed era arrivata subito ad aiutare i feriti, la luce nei suoi occhi se n’era subito andata via quando aveva saputo della morte di Cenere. Dalle parole di Fulmine, la luminosità intorno alla Principessa era svanita. La strega gli aveva inoltre trasmesso le ultime parole di Cenere, con la speranza che Roland potesse alleviarne il dolore.


Ma non era mai stato bravo a confortare la gente.


Decise di procedere con calma.


Quello stesso pomeriggio, il Gabbiano arrivò a Neverwinter.


Tutte le streghe che erano state ferite lievemente ritornarono dalla battaglia, mentre quelle più gravi rimasero ancora al fronte, aspettando che Nana le curasse.


Roland e gli altri membri dell’Unione delle Streghe si incontrarono all’aeroporto.


Anna, Agatha, Molly e Phyllis scesero dall’aereo ed abbracciarono Pergamena, Usignolo e Sharon, ed anche i dipendenti dell’Unione, inclusi Anello, Coniglio Grigio e Perla. In quel momento, la guerra li aveva posti tutto sullo stesso piano. Non c’era differenza tra streghe combattenti e non, tra quelle nuove e quelle di Taqila, o tra streghe e gente comune.


Tilly fu l’ultima a scendere dall’aereo.


Roland le si avvicinò e farfugliò, “Quello…”


“Posso parlarti in privato, fratello?” Chiese la ragazza alzando lo sguardo.


…


Accompagnò quindi Tilly nel suo ufficio e chiuse la porta alle loro spalle, dopo aver ordinato ad Usignolo di uscire.


“Bene, se hai qualcosa da dire…” Roland si interruppe. Quando si voltò, si sentì soffocare e Tilly gli si lanciò tra le braccia


“Per favore, stai così,” singhiozzò mentre stringeva forte il fratello, la voce che tremava. “Lascia che ti abbracci per un attimo, solo un momento…”


La sua voce divenne poi un pianto, le sue dita affondate nella schiena di Roland.


Era questo il motivo.


Come lui, anche Tilly era un leader; il capo di Incantesimo Dormiente. Non aveva la libertà di mostrare le proprie emozioni. Non era semplice trattenere le lacrime quando, dentro di lei, era tormentata dal dolore per la sua perdita.


Roland le accarezzò la schiena e disse, “Non devi più trattenerti. Piangi quanto vuoi, nessuno ti sentirà…”


Le lacrime le rigarono il volto.


Il pianto si fece sempre più forte fino a trasformarsi in un urlo straziante che Roland non aveva mai sentito prima. Non aveva mai visto Tilly così triste, neanche quando era stata bullizzata da suo fratello da piccola. Era la manifestazione del dolore che una ragazzina provava alla perdita della persona a lei più cara.


Roland non sapeva cosa dire, perché non c’erano parole in grado di confortarla in questo momento.


Se ne rimase lì, in attesa.


…


Nel frattempo, al fronte.


Il lembo della tenda venne tirato indietro, e Shavi entrò con una ciotola di medicine in mano.


“Devo bere di nuovo quella roba?” Mormorò Andrea. Le sue gambe erano avvolte dalle bende e la sua faccia coperta da una pomata. Anche se non avevano molto effetto sulle sue ferite, Andrea piaceva la sensazione di freschezza sulla sua pelle. “Non la bevo senza caramelle.”


“Che ne dici… se ne chiedo alcune ai medici da campo?” Disse la donna con voce tentatrice.


“E da quando ne hanno? Non siamo a Neverwinter. Non importa, aiutami.”


Andrea si tirò su, prese la ciotola e la bevve tutta.


“Aargh, Nana è ancora impegnata? Quando devo ancora aspettare prima che mi curi?”


“Le ho chiesto e mi ha detto che devi pazientare ancora tre o quattro giorni. Ha detto che alcune Streghe della Punizione Divina erano in condizioni peggiori delle tue, e…”


“E cosa?”


Shavi mormorò, “Ha detto che le tue gambe sono messe abbastanza male, ma le ferite non sono mortali, e che quindi le medicine dovrebbero aiutarti.”


Andrea alzò gli occhi al cielo e disse, “Non sono quel mostro muscoloso. Come posso guarirmi?”


Quelle parole fecero quasi scoppiare Shavi in lacrime.


“Mi spiace,” mormorò la donna, trasformando il suo commento indiscreto in un colpo di tosse. “Non farci caso.”


“No…” Disse Shavi mentre scuoteva la testa. “Mi hai fatto ricordare Cenere, e non sono riuscita a trattenermi…”


“Sembro lei? Ma che…” Sbottò Andrea, corrugando la fronte, quando si rese conto se si era quasi dimenticata che fosse una nobile. “Be’… mi sento un po’ stanca, adesso. Vai a riposarti. E ti prego, dì a Fulmine e Maggie di portarmi un po’ di miele la prossima volta che vanno in ricognizione. Almeno quello dovrebbe aiutarmi un po’.”


“Va bene, capito.”


“Grazie.”


Però, Andrea non riuscì ancora a ricomporsi dopo che Shavi se ne fu andata.


“Volevi salvare tutti? Sei persino diventata una Trascendente. Ti credevi la Regina della vecchia Città delle Stelle Cadenti?”


“Hai ucciso il Cacciatore Magico e sei andata incontro ad una fine gloriosa, ma…”


Andrea si coricò e si coprì il viso con le mani.


“… Dannazione, non hai mai pensato a…”


“Come farò adesso a superarti, se te ne sei andata per sempre?”


&nbsp;


<em>Mithdran </em>


&nbsp;


&nbsp;


&nbsp;


&nbsp;
                                


                                



