---
title: Capitolo 1173- Li Voglio Tutti
pubDate: 2025-08-07T11:37:51.070Z
tags:
    - rtw
---


&nbsp;


"Vi sto fornendo solo il quadro generale di questo progetto. Dovete essere voi a capire come attuare la politica e coordinarvi con gli altri dipartimenti. Barov Mons supervisionerà l'intero progetto."


"Ai vostri ordini," rispose Barov battendosi una mano sul petto.


Roland annuì soddisfatto. Dopo anni di addestramento, Barov aveva imparato a obbedire ai suoi ordini senza mettere in discussione la sua autorità, al di là di quanto potessero sembrare irragionevoli.


La stretta e intrecciata relazione tra ciascun dipartimento all'interno dell'Ufficio Amministrativo avrebbe permesso a Barov di allocare risorse per un grande progetto come questo.


"Adesso ascoltate attentamente", disse Roland mentre ordinava a Usignolo di attaccare un foglio di stoffa bianca alla lavagna. "Per prima cosa, vi occuperete della migrazione all’interno del Regno di Graycastle..."


"Wow..." esclamò involontariamente la folla quando vide il contenuto sulla tela.


Su di essa c'erano le diverse caratteristiche principali di questa politica, integrate con chiare istruzioni sia in formato di testo che di immagine. Era in realtà un powerpoint primitivo, molto grezzo, creato da Soraya. Come ex studente di ingegneria, Roland credeva che realizzare diapositive fosse una delle abilità di base per negoziare con i datori di lavoro. Rispetto a un discorso lungo e asciutto, le diapositive erano ovviamente più attraenti dal punto di vista visivo.


La struttura della popolazione a Graycastle rifletteva il modo in cui la forza lavoro era distribuita in questa particolare epoca. Nobili di rango superiore, dopo essere diventati Signori, avevano costruito le loro città e distribuito le terre ai loro subordinati. Con l'aumento della popolazione e l'accumulo di ricchezza, le grandi città trovarono gradualmente sempre più difficile darsi sostentamento. Successivamente, alcuni residenti delle città si trasferirono nei villaggi circostanti per continuare a mantenere quelle grandi città.


Di conseguenza, le città cessarono di espandersi, creando un enorme divario di reddito tra nobili e civili. Sebbene a prima vista queste grandi città sembrassero prosperose e vivaci, la popolazione delle città e dei villaggi circostanti era in realtà molto più grande di quella della città che sostenevano.


Tuttavia, Roland sapeva che la ragione fondamentale di questo fenomeno era la bassa produttività. A causa di questo problema, i civili erano vincolati alle terre di loro proprietà. Per il resto della loro vita, non avevano altra scelta che lavorare faticosamente nei campi per sostenere lo stile di vita stravagante dei nobili, potendo tenere per sé poco.


Negli anni precedenti, quando Roland aveva reclutato rifugiati, l'Ufficio Amministrativo aveva prestato particolare attenzione al cambiamento demografico locale e aveva fatto una stima approssimativa. Aveva concluso che la popolazione di Graycastle era compresa tra i due e i quattro milioni. Le guerre condotte dal secondo Principe e dalla Principessa Garcia, e la peste diffusa dalla Chiesa avevano causato una perdita dai 500.000 ai 600.000 abitanti e distrutto anche la Città dell'Aquila nel Territorio Meridionale e Valencia nella Regione Orientale. Tuttavia, c'era ancora un numero considerevole di persone sparse per Graycastle, e solo una piccola parte di loro aveva scelto di stabilirsi nella Regione Occidentale.


Ma ora, Roland era determinato a costringere quelle persone a trasferirsi qui.


Si prevedeva che avrebbero raccolto presto una grande quantità di grano coltivato da Frumento Dorato Due entro un mese. Nel frattempo, anche il cotone ad alto rendimento era stato ampiamente coltivato nel Porto di Acque Chiare. Non sarebbe passato molto tempo prima che potessero fornire tessuto alle persone in tutto il Regno. Attualmente, le grandi città non dovevano più fare affidamento sulla forza lavoro per sostenersi, poiché una persona poteva produrre 10 o 20 volte più di prima.


Inoltre, Roland aveva tecnicamente unificato Graycastle a livello amministrativo, quindi, tutto il potere che apparteneva ai Signori locali era ora detenuto dal governo centrale. I Signori dovevano obbedire agli ordini emessi dagli organi amministrativi secondari.


L'unificazione del Regno offriva quindi un'ottima opportunità per attuare la sua nuova politica migratoria.


La cosiddetta uguaglianza migratoria si riferiva alla parità di trattamento di uno o di tutti i diritti dei cittadini di emigrare con i propri familiari. Era un modo efficace per ridurre i conflitti che la politica migratoria obbligatoria avrebbe potuto far nascere tra il pubblico.


Ad esempio, un migrante che possedeva due acri di terra avrebbe ottenuto la stessa quantità di terra dall'Ufficio Amministrativo dopo essersi trasferito a Neverwinter. Questa strategia non solo avrebbe accelerato lo sviluppo della terra deserta nel nord-ovest, ma avrebbe anche risolto efficacemente il problema della carenza di manodopera a Neverwinter.


Tuttavia, Roland prevedeva che le persone sarebbero state restie a lasciare le proprie città native per trasferirsi in una città completamente straniera.


Per convincerle ad abbandonare la loro terra natale e lavorare in una fabbrica avrebbe avuto bisogno di una motivazione più forte della semplice spiegazione dell’ “emancipazione." Storicamente, la strada che i migranti percorrevano veniva macchiata dal sangue di manifestanti poco collaborativi. Il governo aveva la cattiva abitudine di spogliare gli abitanti dei villaggi delle loro proprietà attraverso l'acquisto e l'occupazione illegali. Si diceva persino che alcuni paesi minacciassero i rifugiati disoccupati attraverso leggi e punizioni per farli lavorare nelle fabbriche.


Sebbene Roland non intendesse far accadere nulla di simile ma anzi stava pianificando di fornire assistenza sociale ai migranti, era determinato a ristrutturare la popolazione.


Sapeva quello che stava facendo.


Il secondo punto del progetto era il reclutamento transfrontaliero, che era sostanzialmente lo stesso della migrazione obbligatoria, con l’unica differenza che la popolazione demografica designata era costituita da residenti che vivevano fuori Graycastle.


A differenza del Regno dell'Alba sopravvissuto alla guerra, sia il Regno dell’Eterno Inverno che quello del Cuore di Lupo avevano perso i loro Sovrani dopo l'invasione della Chiesa. Secondo Hill, questi due Regni non si erano ancora completamente ripresi. Tutti i Signori affermavano di avere il sangue delle famiglie reali e nessuno sembrava essere in grado di convincere gli altri.


Considerando ciò, era fuori questione costituire un governo fantoccio come Roland aveva fatto nel Regno dell’Alba.


"Volete dire che dovremmo inviare il Primo Esercito?" Sbottò Barov quando vide che un nuovo foglio veniva messo sul tabellone.


"Pensi che i nobili ci permetteranno di privarli delle loro proprietà senza fare nulla?" Disse Roland in modo pratico mentre sorseggiava il suo tè. "A loro non importa nient'altro che potere, ricchezza e più terre. Non gliene frega niente dei Demoni o della Battaglia della Volontà Divina. Naturalmente, dobbiamo comunque discuterne con loro prima. Se accetteranno o no, è un'altra storia."


"Li farò cedere, Vostra Maestà," disse Ascia d’Acciaio severamente.


Il reclutamento transfrontaliero sarebbe stato sicuramente più complicato della migrazione domestica obbligatoria. Senza il Frumento Dorato Due, molti civili avrebbero dovuto trasferirsi in altre città. La perdita di popolazione e di cibo avrebbe portato quindi alla distruzione dell'intero ecosistema urbano. Era, in altre parole, un'altra forma di guerra, solo che la perdita sarebbe stata relativamente piccola rispetto a quella di una guerra aggressiva.


Il Primo Esercito era la chiave di questo piano.


La popolazione del Regno dell’Eterno Inverno e del Regno del Cuore di Lupo era di circa 3 milioni. Ad eccezione di quelli uccisi nelle battaglie contro la Chiesa, potevano fornire a Neverwinter 1.500.000 immigrati. Il trasferimento avrebbe potuto richiedere diversi anni, ma sarebbe stato anche il modo più rapido per aumentare la popolazione. Questo era il motivo per il quale Roland aveva chiesto a Barov di raddoppiare la popolazione entro un anno o addirittura entro 6 mesi.


"Maestà, richiedete qualche requisito per gli immigrati?" Chiese Barov. "Devono essere lavoratori qualificati, agricoltori o letterati?"


Roland aveva già esaminato i rifugiati in passato, ma a quel tempo, a causa delle risorse limitate, non aveva avuto la libertà di accoglierli tutti. Tuttavia, le cose adesso erano piuttosto diverse.


"No," rispose Roland stringendo il pugno. "Li voglio tutti."


"C… capisco," disse Barov mentre si asciugava la fronte inumidita dal sudore.


"Ultimo ma non meno importante," continuò Roland mentre ordinava a Usignolo di mostrare l'ultima diapositiva. "L'Ufficio Amministrativo incoraggerà le nascite attraverso pubblicità, riduzioni fiscali e premi. Rispetto alle due precedenti politiche, con questa non sarà possibile vedere immediatamente il risultato. Tuttavia, sarà la politica più importante nel futuro."


Roland fece una pausa per un secondo e poi disse sorridendo: "Per quest'ultima politica, spero che tutti in questa stanza possano dare il buon esempio al pubblico."


<em>Arya</em>
                                


                                



