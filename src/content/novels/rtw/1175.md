---
title: Capitolo 1175- La Lettera Di Ursrook
pubDate: 2025-08-07T11:37:51.070Z
tags:
    - rtw
---


&nbsp;


Nell’edificio centrale di Terza Città di Confine.


Roland sentì un urlo isterico mentre accompagnava via i suoi ministri attraverso il tunnel sotterraneo, verso il salone.


“Che cos’è?” Chiese sorpresa Wendy.


“Kabradhabi che si lamenta,” le rispose Phyllis, che faceva loro strada. “È scosso da quando ha sentito della sconfitta di Ursrook. Non ha solo perso la sua compostezza, ma ha anche tentato di suicidarsi diverse volte. Ci è voluto un po’ per sedarlo.”


“Sento all’improvviso che lasciarlo vivere possa essere un’idea migliore,” commentò freddamente Tilly.


“Deve vivere,” commentò Phyllis annuendo con forza. “La lettera criptata scritta da Ursrook rappresenta un’ottima opportunità per comprendere più a fondo il nostro nemico. Potremmo persino scoprire come abbiano fatto ad imparare la loro lingua, qualcosa che l’Unione ha provato a fare ma senza successo.”


“Non riesco a credere che Kabradhabi possa essere d’accordo ad aiutarci,” sottolineò Usignolo.


“Non lo è. È un tantino difficile spiegare il tutto; lo capirete quando lo incontrerete.”


Roland ed il suo gruppo si fermarono davanti ad un banco per l’interrogatorio, dove il Demone Anziano, nella forma di un Guerriero della Punizione Divina, era attaccato ad un palo di metallo, con un tubo inserito nel suo addome. Le sue palpebre erano tenute aperte, con davanti un foglio di carta con parole incomprensibili.


“Quindi, è questa la lettera criptata ricostruita da Estate?” Chiese Wendy.


“Sì. Maggie l’ha notata a mezz’aria, in caso contrario non l’avremmo probabilmente notata,” rispose Agatha, che sembrava un po’ pallida e affaticata; aveva delle occhiaie in volto.


Dopo che la guerra era finita, Roland aveva inviato subito al fronte il Gruppo Investigativo di Neverwinter per aiutare l’esercito a raccogliere informazioni che di solito erano difficili da ottenere per via ordinaria. Roland credeva che la lettera, spuntata fuori per puro caso, si sarebbe rivelata più utile di tutte le informazioni che i demoni avevano fornito di propria iniziativa ai demoni.


Considerando che la magia di Estate era limitata, inizialmente avevano ricreato solamente l’imboscata ai demoni e come il Cacciatore Magico aveva preso in giro Sylvie con il suo contrattacco.


In realtà, Roland scoprì più di quanto avesse sperato.


Non aveva pensato di vedere Ursrook, in groppa ad uno scheletro gigante, scrivere questa lettera sotto i raggi dorati del tramonto.


Estate aveva ricostruito fedelmente questa particolare scena.


“Aaaaaargh!” Gridò Kabradhabi mentre si dimenava in un disperato tentativo di distogliere il proprio sguardo.


Agatha annuì a Brezza, la quale batté il piede: il Demone Anziano si ammutolì all’istante.


“Capisco. Stai chiedendo a Brezza di manipolarlo perché legga la lettera criptata,” commentò Usignolo con uno sguardo di eccitata realizzazione.


“E poi chiederemo alla Signorina Camilla di incanalarlo, per vedere come reagirà alla lettera,” aggiunse Celine. “Anche se dovesse tentare di fingere, potremmo comunque riconoscere le reazioni spontanee da quelle false modificando continuamente il contenuto della lettera. Sua Maestà di ha dato questa idea.”


“Io?” Chiese Roland confuso.


“Nel trattato di biologia intermedio, dite che un cane sbava quando gli viene messo di fronte del cibo. Questo tipo di risposta involontaria vale per tutte le creature, inclusi i demoni.”


“Quindi, abbiamo messo insieme tutte le informazioni che aveva in testa e decifrato il contenuto della lettera usando un approccio simile. Grazie all’aiuto della Signorina Camilla, siamo riusciti ad ottenere quello che volevamo abbastanza rapidamente.” Detto ciò, Celine mosse il suo tentacolo verso Camilla, in segno di gratitudine.


“Spero solo… spero di poter aiutare Lady Tilly,” disse Camilla mordendosi il labbro, un po’ imbarazzata.


Era questo il bello delle abilità delle streghe: nonostante ognuna avesse i propri limiti, ciascuna di esse era insostituibile; alcuni poteri erano così rari che potevano volerci più di un paio di secoli per veder nascere una strega con uno di essi. Forse, durante le ultime due Battaglie della Volontà Divina, c’erano state delle streghe con abilità simili a quelle di Camilla Dary, ma sfortunatamente non erano riuscite a sopravvivere fino al giorno in cui gli uomini avevano catturato un vero Demone Anziano.


Probabilmente era questo il motivo per cui Ursrook era stato così incline ad eliminare le streghe. Però, per i demoni, erano Cenere, Silvie e tutte le altre davvero più importanti di Taqila? Dopotutto, avevano bisogno delle Pietre Divine per creare l’Obelisco. Dopo che avessero preso la città, la Nebbia Rossa si sarebbe diffusa nella Catena Montuosa Invalicabile; nel frattempo, le bestie demoniache sarebbero riuscite facilmente a scalare le montagne e ad invadere i Quattro Regni. A quel punto sarebbe stato quasi impossibile per gli esseri umani scacciare i demoni dalle Pianure Fertili.


Sia lo Stato Maggiore che le streghe antiche avevano creduto che Taqila fosse l’obiettivo principale dei demoni.


Perché la realtà era così diversa da quanto avessero immaginato? Forse, la lettera avrebbe fornito loro qualche indizio.


“Allora, parlami del contenuto della lettera che hai decifrato,” disse lentamente Roland.


…


Mentre tutte le frasi erano state ridotte a semplici espressioni interpretabili, alcuni paragrafi non sembravano molto chiari. Ad ogni modo, potevano comunque avere un’idea di ciò chela lettera dicesse. Mentre Celine riportava lentamente quanto scoperto, Roland ebbe subito la strana sensazione che lei gli stesse sussurrando.


“Caro Signore del Cielo, la fase finale è dietro l’angolo. Sono pronto, non solo per la battaglia ma anche per me stesso.”


“Nell’ultimo mese, ho sentito… diverse volte l’evocazione. È un forte segnale che mi porta ad essere sicuro che evolverò durante l’imminente battaglia…”


“So che le mie azioni saranno criticate, ma non credo che influenzeranno il vostro piano in merito al Fronte Occidentale.”


“Se avrò successo, il nostro nemico perderà le sue uniche possibilità di… e noi, ancora una volta, avremo il controllo della battaglia.”


“… Inviare dieci volte le truppe che abbiamo adesso e gli esseri umani non avranno alcuna possibilità…”


“Ad ogni modo, non posso garantire la nostra vittoria in questo momento. Se dovessi fallire…”


“Vi prego, considerate gli uomini allo stesso modo e schiacciateli con tutta la nostra potenza. Se necessario, potremmo persino dover abbandonare l’Abisso Insondabile.”


“… Finché riusciremmo a mettere le mani sulla loro Pietra dell’Eredità, avremo ancora un briciolo di speranza nel distruggere il Regno del Cielo e della Terra.”


“Infine, vi prego di porgere i miei omaggi al Re ed al Signore degli Incubi.”


Roland si rese conto che la sua schiena era bagnata da goccioline di sudore freddo, dopo aver letto la lettera di Ursrook.


Adesso capiva perché Phyllis sembrasse così preoccupata.


Ursrook aveva di certo fallito nella sua missione. Non solo non era riuscito a sconfiggere l’unità che aveva creato l’imboscata, ma era anche caduto lui stesso.


Questo significava che i demoni avrebbero probabilmente seguito la seconda strada esposta nella lettera.


Nonostante mancassero un paio di parole qua e là, Roland poté capire che Ursrook avesse suggerito alla sua razza di lasciar perdere lo scontro contro il Regno del Cielo e della Terra e di dedicarsi interamente allo sterminio della razza umana.


Cosa?!


A Roland ebbe subito un brutto presentimento. Questa era probabilmente la notizia peggiore che avesse ricevuto dall’inizio della guerra.


“Dovremmo mettere da parte i piani per lo sviluppo delle Pianure Fertili, ora,” mormorò Wendy.


“Se i demoni si impegneranno ad ucciderci, diventerà troppo pericoloso costruire l’area residenziale fuori dalle linee di difesa.”


“E a proposito della Nebbia Rossa?”


“I demoni potrebbero creare l’Obelisco in Città della Stella Cadente.”


“Ma a quel punto la Nebbia non sarà in grado di ricoprire tutte le Pianure Fertili, e potremmo avere ancora altri 400 anni di pace prima della prossima Battaglia della Volontà Divina. Non sarebbe molto diverso rispetto a ciò che dicevamo prima, vero?”


“La differenza è che i demoni faranno di tutto per sterminarci.”


“No…” Edith interruppe l’animata discussione. “C’è qualcosa di sbagliato in questa lettera.”


&nbsp;


<em>Mithdran</em>


&nbsp;


&nbsp;


&nbsp;


&nbsp;


&nbsp;
                                


                                



