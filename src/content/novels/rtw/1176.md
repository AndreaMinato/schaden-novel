---
title: Capitolo 1176: Una Falla
pubDate: 2025-08-07T11:30:06.929Z
tags:
    - rtw
---


&nbsp;


Roland lanciò ad Edith un’occhiata di sorpresa.


Dopo il misero fallimento dell’imboscata, alcuni funzionari governativi avevano criticato la decisione dello Stato Maggiore ed il loro Direttore, Edith Kant, era di conseguenza diventata l’oggetto di quei tristi attacchi. Oltre all’Ufficio Amministrativo, anche l’Incantesimo Dormiente aveva espresso perplessità. Tilly zittì all’istante quelle voci e ridusse quindi al minimo il rischio che si propagasse una rabbia diffusa.


Edith aveva anche fatto richiesta per azioni disciplinari quando era tornata dal fronte. Però, Roland gliele aveva negate e posto fine all’intera questione.


Perché sapeva che non era colpa di Edith.


Al contrario di una sconfitta, la campagna “Torcia” era stata davvero un grande successo: avevano massacrato all’incirca 20.000 demoni contro perdite di sole 500 unità, ed avevano riconquistato la Città Santa di Taqila caduta nelle mani nemiche centinaia di anni prima. Senza alcun dubbio, si trattava di un trionfo.


Tutti sapeva quando lo Stato Maggiore avesse lavorato per questa guerra.


Di fatto, Roland ne aveva parlato in privato con Tilly, Agatha e Alethea, e tutte loro ritenevano che l’errore di valutazione fosse in gran parte attribuibile al comportamento inaspettato del nemico. Persino i Tre Capi dell’Unione non avrebbero potuto immaginare che i demoni si sarebbero fatti scappare dalle mani l’opportunità di conquistare l’intero continente solo per un paio di streghe.


Ad ogni modo, era palese che Edith avesse perso contro Ursrook. Roland aveva creduto che si sarebbe fatta subito prendere dallo sconforto a causa di queste feroci critiche, ma per sua grande sorpresa, la donna rimase come sempre composta e sicura di sé, esprimendo ancora una volta un’opinione completamente diversa.


“… Cosa c’è che non va?”


“Per prima cosa, le ultime due frasi,” disse Edith andando avanti ed indietro, la testa che ciondolava. “Se avesse avuto successo, i demoni avrebbero dovuto aumentare le loro forze di dieci volte. Non vi suona strano? Se l’obiettivo finale era quello di spazzare via la razza umana, avrebbero dovuto dedicarsi di più a Taqila. Mi rendo conto che adesso siano impegnati ad aver a che fare con il Regno del Cielo e della Terra, ma non avrebbero dovuto rinunciare totalmente alla città, visto che la lettera dice che dovrebbero tornare ad eliminarci.”


Confusa per un istante, Wendy chiese, “Sembra proprio strano. Perché non l’hanno fatto?”


“Per via della Nebbia Rossa?” azzardò Usignolo esitante, appoggiando il mento sulla mano.


“I demoni di solito non schierano tutte le loro forze, ma avrebbero potuto aumentarle di dieci volte se avessero inviato più truppe da trasporto. E poi, hanno armi come quegli scheletri giganti,” disse Agatha, corrugando la fronte. “Ci abbiamo messo più di sei mesi per costruire dieci stazioni ferroviarie, i demoni avrebbero quindi avuto abbastanza tempo per fare una scelta.”


“Lo Stato Maggiore ha realizzato il piano operativo sulla base delle informazioni raccolte dalla testimonianza di Kabradhabi. Secondo queste, i demoni rischiano molto contro il Regno del Cielo e della Terra,” disse Edith fissando il Demone Anziano che la guardava con astio dalla sedia dell’interrogatorio. “Però, questa lettera ci sta dicendo che, anche nel caso in cui perdano la battaglia, i demoni sopravvirebbero comunque e potrebbero persino riuscire a conseguire una vittoria. Quindi, perché non hanno mandato rinforzi a Taqila? Non ha senso. Le loro intenzioni contraddicono quanto hanno fatto.”


Ognuno ci pensò su.


“E poi, questa parte, ‘So che le mie azioni saranno criticate, ma non credo che influenzeranno il vostro piano in merito al Fronte Occidentale’,” lesse pensierosamente la donna. “A prima vista, sembra non esserci nulla di sbagliato, ma non ha senso se la si analizza con più attenzione. Ha inseguito le streghe e perso Taqila: davvero non ha alcun effetto sul loro piano complessivo?”


“Forse, Ursrook stava cercando di ingannare il suo superiore?” ribatté pensieroso Roland. “Di solito, i nobili tendono a fare ciò…”


“Vostra Maestà, vi prego di considerarlo come il nemico più complesso che abbiamo mai affrontato!” disse chiaramente Edith. “Vedetelo come un’altra versione di me, che collabora con i demoni. Pensate che farei qualcosa del genere?”


Vedendo i suoi pugni chiusi, Roland capì all’improvviso che non era così impassibile come appariva. Non era neanche del tutto immune agli attacchi alle spalle, ma semplicemente aveva deciso di non ascoltarli.


Dentro di sé, nel profondo, non voleva perdere contro Ursrook.


“Va bene. Visto che è serio, significa che Taqila è diventata la loro seconda scelta… Sarei portato a credere che i demoni abbiano trovato un modo per attaccare i Quattro regni senza erigere un Obelisco od usare la Nebbia Rossa.”


“Ne abbiamo parlato nelle fasi iniziali del progetto ‘Torcia’”, sospirò Agatha. “Credo ancora che sia impossibile. In caso contrario, perché avrebbero comunque dovuto salvare Taqila? Se i demoni non si fossero più serviti della Nebbia Rossa, adesso avrebbero già dovuto entrare nella nostra terra.”


“Er… perché state tutti discutendo delle conseguenze?”


Mentre ognuno era confuso per via dello strano comportamento dei demoni, Usignolo chiese confusa, “Quel ‘Fronte Occidentale’ non vi suona strano? Sono dalla parte opposta rispetto a noi, quindi la zona ad ovest di Neverwinter dovrebbe trovarsi ad est, per loro. Non lo pensate?”


“Parliamo di posizioni sempre in relazione a dove ci troviamo. Ed in più, il mondo non è piatto,” spiegò bonariamente Celine. “I demoni stanno arrivando da un altro continente. Se Ursrook considera quello in cui vivono come il centro del mondo, allora non solo Taqila ma anche i Quattro Regni si troverebbero ad ovest della Terra dell’Alba.”


“Capisco… quindi, l’ovest di cui parla non è lo stesso a cui noi di solito facciamo riferimento, vero?”


“Un attimo. Cosa hai detto?” Chiese Edith alzando all’improvviso lo sguardo.


“Il loro ovest… è diverso dal nostro,” rispose Usignolo esitante.


Gli occhi di Edith lampeggiarono. Si lanciò verso un lungo tavolo ricoperto da diverse mappe, srotolò ogni pergamena indagandola con una rapida occhiata prima di metterla via, ed alla fine posò gli occhi su una mappa grossolana.


Roland la studiò per un attimo prima di rendersi conto che si trattava di quella del Regno dell’Eterno Inverno.


Indicò l’area vuota a nord della Cresta Innevata, che si trovava nella zona più settentrionale di quel Regno, e chiese a Celine, “Cosa c’è là?”


“Montagne, sconfinate montagne che si estendono per migliaia di miglia tra sud e nord e che circondano quasi un lato della Terra dell’Alba. Le chiamiamo ‘il dorsale del continente’.”


“Per caso l’Unione ha esplorato quell’area?”


“Ovviamente. La Società di Ricerca ha disegnato una mappa completa della zona, includendo anche quella parte.”


“Solo una mappa?” Chiese seriamente Edith. “Nessun riferimento più preciso?”


“Cosa stai cercando di dire?” Ribatté Agatha sorpresa. “Non è stato facile disegnarne una perché lì ci sono solo montagne, tante ed enormi. La Catena Montuosa Invalicabile si trova alla fine di queste e la sua porzione più ampia potrebbe contenere l’intero Castello. Le montagne sono insidiose e coperte di neve tutto l’anno; anche se le segnassimo una ad una, a cosa ci servirebbe?”


“Credo che abbiamo tralasciato un aspetto importante. Il piano per il Fronte Occidentale di cui il Signore del Cielo parla qui probabilmente non si riferisce affatto a Taqila ma ad un attacco all’intera popolazione umana. Taqila è solo una delle opzioni!” Spiegò Edith mentre scorreva il dito sulla Catena Montuosa Invalicabile. “L’obiettivo finale dei demoni è quello di lasciare che la Nebbia Rossa attraversi le montagne. Purché riescano ad avvicinarsi ai Quattro Regni, non importa quale città scelgano per entrarvi. Hanno solo bisogno di creare l’Obelisco!”


“Intendi dire…” L’atteggiamento di Agatha cambiò bruscamente.


“È possibile che ci siano delle miniere di Pietre Divine non ancora scoperte sul dorsale del continente?” Chiese Edith seriamente.


&nbsp;


<em>Mithdran </em>


&nbsp;


&nbsp;


&nbsp;


&nbsp;


&nbsp;


&nbsp;
                                


                                



