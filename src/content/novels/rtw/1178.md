---
title: Capitolo 1178: Diventare Un Adulto
pubDate: 2025-08-07T11:30:06.930Z
tags:
    - rtw
---


&nbsp;


Due giorni dopo l’emanazione dell’ordine, prima dell’effettiva implementazione della politica migratoria, Fulmine e Maggie fecero ritorno a Neverwinter.


Roland era un po’ preoccupato per come erano cambiare le due ragazze, quando entrarono nell’ufficio.


Maggie non era così diversa, solo un po’ più in carne rispetto a sei mesi prima, cosa che la faceva sembrare più un’oca rispetto ad un piccione.


Era, in verità, sorpreso alla vista di Fulmine.


I suoi capelli erano molto più lunghi e le cadevano sulle spalle, un po’ arruffati dopo un lungo viaggio. Il suo viso era sporco; diversi sacchetti orrendi spuntavano dalla sua rattoppata tuta di volo vicino alle sue gambe, petto e spalle, e Roland pensò fossero farina del suo sacco. Nonostante la donna fosse trasandata e spazzata dal vento, adesso sembrava simile ad una vera esploratrice.


Il cambiamento maggiore, però, lo si ebbe nei suoi occhi e nell’espressione che aveva.


Roland si rese subito conto che lei non fosse più la ragazzina che era sempre stata.


“Vostra Maestà, avete chiesto di vedermi?”


Disse Fulmine inchinandosi.


Per un secondo, Roland non seppe cosa dire. Poi, le parlò della lettera di Ursrook e della considerazione fatta da Edith. “Se i demoni hanno intenzione di fare ciò che la lettera suggerisce, le conseguenze saranno disastrose. Quindi, voglio che voliate fino al Regno dell’Eterno Inverno e setacciate le montagne impervie nel nord. I demoni non possono sopravvivere senza la Nebbia Rossa: se la loro intenzione era quella di accedere a quell’area, ci devono essere delle tracce.”


“È incredibile…” Sottolineò Fulmine, contraendo le sopracciglia. “È proprio una fortuna che Maggie abbia trovato questa lettera, ma Vostra Maestà, e se i demoni avanzassero sottoterra? Dovete comprendere che ciò che posso fare è alquanto limitato. Mi è difficile individuare dall’alto qualcosa che venga deliberatamente tento nascosto.”


“Quello sarebbe lo scenario peggiore,” disse Roland. “Le Streghe della Punizione Divina porteranno con sé un nucleo magico e partiranno da Spiaggia Poco Profonda per unirsi a voi: se non riuscite a trovarli, lo utilizzeranno per la loro ricerca.” Sulla base dei risultati del progetto “Torcia”, Roland aveva notato che i demoni non erano bravi a scavare quanto gli uomini che utilizzavano i demoni divoratori. Però, visto che una volta i demoni avevano occupato metà della Terra dell’Alba, erano di sicuro più abili nell’uso della magia. Per questo motivo, era improbabile che i demoni non fossero a conoscenza dei resti della civiltà sotterranea quando persino l’Unione aveva scoperto alcuni portatori durante l’esplorazione le rovine. Al contrario, la possibilità che ce ne fossero altri sul versante del continente era molto grande.


“Capisco. Farò del mio meglio,” rispose Fulmine con un cenno del capo.


“Ma ti ci vorrà almeno un mese per arrivare a nord del Regno dell’Eterno Inverno partendo dal sud di Graycastle, quindi potresti non riuscire a ricevere supporto in tempo. In più, i cittadini là, temo, potrebbero essere ancora ostili nei confronti delle streghe. Potrebbe persino non essere sicuro in città, quindi devi stare attenta.”


“Gli esploratori sono particolarmente capaci di sopravvivere da soli in natura, Vostra Maestà,” rispose in fretta Fulmine. “Posso vivere nella foresta per un anno, un mese non è niente.”


“Gruu, gruu!” Aggiunse Maggie sventolando le ali in segno di approvazione.


“Scusami,” Roland sospirò. “Sei appena tornata e devi già andartene…”


“Vostra Maestà, non preoccupatevi per noi…” disse Fulmine mentre distoglieva lo sguardo, ma a voce più bassa. “In confronto a quelli che hanno perso la vita per permetterci di vincere, in confronto a Cenere… questo non è nulla.” Si ricompose in fretta e continuò, “Poiché questa è una nuova spedizione, potreste come al solito…”


Per un attimo, Roland non capì cosa intendesse dire; ma se ne rese conto appena in tempo. “Certamente, sì,” disse mentre si alzava e si avvicinava alla scrivania.


Fulmine alzò la mano ma la ritirò di colpo notando le sue maniche macchiate. “Oh, no, va bene… Mi sono dimenticata di cambiarmi ed ho un cattivo odore. Va bene così.”


La sue parole vennero però a perdersi nell’abbraccio di Roland.


“Hai fatto un ottimo lavoro. Chiederò al sarto di prepararti altre tute di volo in modo che tu le possa cambiare.”


Fulmine si zittì all’istante. Dopo un bel po’ trattenne il respiro e rispose con un “sì”.


“Anche io,gruu,” aggiunse Maggie allungando il collo.


“Anche te hai fatto un ottimo lavoro,” disse Roland accarezzandole le penne lisce.


Anche Usignolo si avvicinò loro per abbracciare. “Per favore, fate attenzione.”


“Va bene.”


Dopo che Fulmine e Maggie se ne furono andate, Usignolo ribadì, “Fulmine non avrebbe mai detto “quello che posso fare è alquanto limitato” in passato.”


Roland annuì con forza. Prima della guerra, la strega avrebbe di sicuro promesso di fare tutto ciò che poteva senza neanche sentire di cosa si trattasse.


Foglia aveva detto a Roland che dopo che Cenere morì insieme ad Ursrook, Fulmine aveva pianto moltissimo e si era abbandonata allo sconforto per diversi giorni. Adesso, però, non riusciva a vedere in lei la più piccola traccia di dolore. Capiva che non aveva ancora superato la morte di Cenere, ma non era più in preda al dolore. Anzi, dopo questa spiacevole perdita, era ancora più decisa di combattere contro i demoni.


“È cresciuta,” commentò Roland.


…


Roland voleva che la campagna migratoria cominciasse il prima possibile; tuttavia, ci volevano mesi per raggiungere i Regni del Cuore di Lupo e dell’Eterno Inverno partendo da Graycastle. A causa del lungo tragitto, non era possibile migliorare la reputazione di Neverwinter in poco tempo, per l’Ufficio Amministrativo ed il Primo Esercito.


La manodopera insufficiente, inoltre, ostacolava l’attuazione dei progetti industriali che aveva concepito molto tempo prima. Roland era stressato perché la minaccia rappresentata dai demoni incombeva su di lui come una spada appesa ad un filo.


Fortunatamente, il successo nella ricreazione del Cubo Magico Cerimoniale lo consolava un po’. Rimase per tutto il giorno nel laboratorio di Anna nel Versante Occidentale per vedere se riuscisse a sviluppare una nuova fonte di energia usando le repliche. Dopo che Fulmine, Maggie e le Streghe della Punizione Divina lasciarono Neverwinter a bordo della “Roland” portandosi dietro il cubo magico, dedicò maggior tempo alle sue ricerche.


La macchina a vapore magica avrebbe portato sicuramente dei benefici a qualsiasi attività produttiva, in maniera maggiore rispetto ad altre invenzioni.


Anche Celine si offrì per aiutarlo nella ricerca. Poiché il laboratorio si trovava in una zona abbastanza remota ed era anche strettamente sorvegliato, nessuno poteva capitare lì per sbaglio. Roland era molto colpito dall’abilità di assemblaggio di Celine. I suoi agili tentacoli riuscivano a montare volani e pistoni senza il minimo sforzo, cosa che rese ad Anna la vita più semplice.


In più, la scena in cui un uomo, una donna ed un mostro con tentacoli lavoravano insieme ad una macchina a vapore divenne la normalità nel Versante Occidentale.


Non passò moto tempo prima che un particolare prototipo vedesse la luce nel laboratorio.


&nbsp;


<em>Mithdran</em>


&nbsp;


&nbsp;


&nbsp;


&nbsp;


&nbsp;


&nbsp;


&nbsp;
                                


                                



