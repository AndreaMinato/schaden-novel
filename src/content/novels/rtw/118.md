---
title: Capitolo 118- Inseguimento e attacco (Parte II)
pubDate: 2025-08-07T11:37:50.890Z
tags:
    - rtw
---






Roland aveva ordinato al Primo Esercito di allenarsi almeno due volte a settimana, ma non li aveva mai fatti marciare di notte.






Marciare di notte sarebbe stato pericoloso. Sarebbero stati facile preda di bestie selvagge e serpenti non essendo in grado di vedere la strada chiaramente. Sarebbe anche stato facile perdere l’orientamento e smarrirsi. La luce delle torce avrebbe attirato gli animali. Ecco perché Roland dovette aspettare la mattina del giorno successivo per far marciare le truppe e inseguire l’esercito del Duca.






Per assicurarsi che il piano avesse successo, il Principe Roland decise di seguire di persona il Primo Esercito. Naturalmente scelse di stare a bordo della Cittadella anziché cavalcare su strade dissestate.






Dopo essersi esercitata solo mezzo mese, Colibrì riusciva già ad alleggerire e trasportare un cannone da 12 libbre per una certa distanza. Considerata la lunghezza del processo di incantamento, Roland diede a Colibrì l’ordine di iniziare all’alba. Inoltre prese in considerazione il fatto che il primo cannone era quello che aveva bisogno con l’incantesimo con la durata più lunga. La durata dell’incantesimo sugli altri cannoni sarebbe stata sempre più corta per fare in modo che tutti i cannoni perdessero l’incantesimo più o meno nello stesso momento.










Grazie all’abilità di Colibrì, la Cittadella poteva trasportare in un solo viaggio i quattro cannoni e gli artiglieri. L’enorme barca era ora piena di gente: oltre alla squadra dei cannonieri e Roland c’erano Anna, Usignolo, Nana, Foglia, Eco, Colibrì, il signor Pine. Poi c’erano Wendy, responsabile del rifornimento dell’equipaggio, e Brian, che faceva il capitano.






Si può dire che, a parte le meno adatte al combattimento come Pergamena, Soraya, Lily e Luna Misteriosa, quasi tutte le streghe di Città di Confine erano presenti. All’inizio non era previsto che Anna scendesse in campo, ma Roland non aveva potuto impedirglielo dopo aver visto la determinazione nei suoi occhi.






Le forze terrestri erano i fucilieri del Primo Esercito ed erano comandati dal Cavaliere Comandante Carter e da Ascia d’Acciaio. Fulmine era responsabile della localizzazione e del monitoraggio. Il gruppo seguì silenziosamente i nemici. La distanza a cui si trovavano era fuori dal raggio di azione degli esploratori nemici. Quando Fulmine rilevava i movimenti degli esploratori, la truppa interrompeva la marcia. Lungo la strada catturarono molti mercenari e schiavi liberati. Tuttavia, non potevano al momento occuparsi di quei nemici che si arrendevano, quindi Roland li fece disarmare e unire a loro.






Era la prima volta che Roland guidava un ‘grande esercito’ alla conquista. Stando sulla prua di Cittadella e sentendo la brezza del mattino sul viso, Roland si sentì motivato.


 


“Cos’è che ti rende così felice?" chiese Anna, comparendo improvvisamente al suo fianco.


 


"Uhm..." Roland ritirò il sorriso. “Niente.”


 


"Davvero?" Anna gli diede il suo fazzoletto. “Hai della saliva sul viso”.


 


Roland provò l’impulso di gettarsi nel fiume. “Grazie.”


 


Era già il tramonto quando Wendy riferì che il nemico aveva allestito un campo base. L’alleanza era molto demoralizzata in seguito a quella totale sconfitta. Appena tramontò, i cavalieri esploratori tornarono al campo, per non perdersi la carne di cavallo di quella sera.


 


Le truppe di Roland si accamparono nei pressi di un lago, a due chilometri dall’esercito del Duca.


 


Non vennero scoperti, quindi il piano di annientamento era stato già per metà un successo.


Ora dovevano solo aspettare e assalire i nemici prima che partissero.






Era la prima volta che Roland passava la notte accampato all’esterno. Rispetto al campo, pieno di insetti, preferiva dormire sulla nave. Svuotarono il capanno di legno dove tenevano i cannoni, e i membri dell’artiglieria portarono i cannoni da 12 libbre all’accampamento. Cittadella divenne il palazzo temporaneo del Principe. Oltre a Roland, sulla barca dormivano anche tutte le streghe. Coprirono il pavimento con delle coperte e dormirono fianco a fianco.






Roland avrebbe evitato quella situazione, ma notò che le streghe non ci facevano per niente caso. A parte Anna, tutte avevano avuto abbastanza problemi, e nei giorni in cui fuggivano era normale che passassero qualche notte fuori. Presto si addormentarono tutti, ad eccezione di Roland e Anna, che non riuscivano a prendere sonno. Il primo, perché era abituato a un letto morbido e non era avvezzo a dormire sul duro. La seconda non sapeva cosa pensare quindi finì a voltarsi di lato e a guardare Roland. Ogni volta però che il Principe girava la testa, Anna chiudeva gli occhi di colpo, facendo finta di dormire. Però al chiaro di luna le si vedevano tremare leggermente le palpebre. Se Roland non avesse avuto paura di disturbare le altre, avrebbe voluto pizzicare il piccolo naso di Anna, farle aprire gli occhi e stringerla tra le braccia.


 


Quella notte nessuno dei due chiuse occhio.






Non era ancora l’alba, ma già Roland aveva dato il via al suo piano di annientamento. Aveva diviso 270 fanti con fucili in due squadre. Ogni gruppo sarebbe stato supportato da due cannoni.


Usando la Cittadella una delle squadre avrebbe portato i due cannoni alle spalle dell’esercito del Duca, a circa un chilometro di distanza.   Fulmine era responsabile del monitoraggio dei movimenti del Duca in più una volta allestiti i cannoni, lo avrebbe segnalato all’altra squadra, guidata da Carter, che avrebbe attaccato frontalmente.






Usignolo, dopo essere entrata nella sua nebbia, poteva usare la sua vista in bianco e nero per vedere nel buio, e pilotando la Cittadella l’avrebbe aiutata a navigare nella notte.






Dopo che avevano provato i loro ruoli molte volte, ora tutti sapevano bene quali erano le rispettive responsabilità. Wendy aumentò il vento così Cittadella riuscì a trasportare senza intoppi tutto l’equipaggio. Dopo due ore, la squadra di intercettazione guidata da Ascia d’Acciaio era pronta. Poi Fulmine corse verso Carter e mostrò un segnale arancione.


 


Era l’alba.






Il piano di annientamento era iniziato.


 


Eco era assegnata alle retrovie, perciò i fucilieri che avevano il compito di attaccare dalla prima linea non avevano bisogno di muoversi. Tutto ciò che dovevano fare era allinearsi e proteggere i due cannoni da 12 libbre, che erano stati posti sul campo di battaglia e vennero usati per sparare sul campo nemico. A questo punto l’esercito del Duca dormiva ancora.


 


Con il rombo dei cannoni, le granate finirono dritte nell’accampamento nemico. I cavalieri e i mercenari, che avevano appena realizzato la situazione, corsero fuori dalle tende, solo per scoprire che il Primo Esercito si era già allineato e stava aspettando. Vista la disastrosa esperienza precedente, nessuno osava sfidare quella linea difensiva, seppur all’apparenza debole, e scapparono tutti verso est.






Ma Ascia d’Acciaio era già da tempo in attesa.


 


Quando apparvero i nemici, il piano di annientamento giunse alla sua fase finale.






Mentre la musica rimbombava, i 150 membri del Primo Esercito si allinearono e avanzarono per mettere pressione all’esercito del Duca, Ascia d’Acciaio prese l’iniziativa attaccando e intercettando il Duca. Se fossero rimasti nella posizione precedente, i nemici avrebbero potuto usare i cavalli per oltrepassarli e fuggire nella foresta.


 


Il Duca Ryan era disperato. Non si capacitava di come il nemico fosse apparso alle sue spalle.






Doveva riconoscere la sconfitta e arrendersi? Non sapeva come Roland Wimbledon avrebbe trattato un duca che aveva osato attaccare la famiglia reale. Forse lo avrebbe imprigionato o esiliato, o più probabilmente mandato alla forca. A prescindere da ciò, Fortezza Longsong non avrebbe più avuto nulla a che fare con lui.






I soldati di Roland erano sempre più vicini, come l’arma formidabile del Principe che tuonava e brillava di tanto in tanto. Il Duca sapeva che se non fosse scappato ora, non ne avrebbe più avuta l’occasione. Aveva solo 30 membri rimasti con lui ed erano la sua ultima risorsa.


 


“Non ci possono fermare con la loro piccola truppa!” urlò il Duca, “E se andiamo oltre quella linea, non avranno nessun mazzo per raggiungerci! Ci vuole solo mezza giornata per arrivare alla Fortezza! Miei cavalieri, seguitemi!”






Il Duca spronò il cavallo ad aumentare il passo. Tuttavia, non tutti avevano intenzione di combattere mettendo in gioco la vita. Aveva solo 10 persone con sé, incluse le guardie, ma a questo punto non poteva badarci troppo.






La musica si fermò.






I soldati di Roland fermarono la loro marcia e si misero davanti al Duca formando un muro.






Poi il Duca li vide alzare i loro bastoni di legno.






Quando il Duca fu a soli 100 passi d quel muro difensivo, scoppiarono una serie di rumori. Provò un forte dolore al petto e allo stomaco, come fosse colpito da un enorme martello. Poi si sentì paralizzato e impotente. Il suo corpo iniziò a cadere all’indietro dal cavallo e finì a terra.






Il Duca voleva dire qualcosa ma non riuscì a produrre alcun suono. Tossì e sentì un forte odore di sangue. Appiccicoso, gli si bloccava in gola. Poco dopo fu avvolto dall’oscurità.


 


Merges






💬 Erialis Il nostro contest fanart che si concluderà il 19 aprile 2018, è aperto a tutto dalle foto, ai collage, ai disegni e al cosplay, per maggiori informazioni e per poter partecipare basta cliccare -->; QUI .Vi ricordo che se volete leggere un capitolo in più basta cliccare -->; QUI 












                                


                                



