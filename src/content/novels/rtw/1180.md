---
title: Capitolo 1180- Café Rose
pubDate: 2025-08-07T11:37:51.071Z
tags:
    - rtw
---


Gli esperimenti andarono avanti per parecchi giorni. Oltre ai test sul Propulsore Cubo Magico, un altro metodo che Roland aveva trovato per alleviare lo stress era portare le streghe nel Mondo dei Sogni. Niente era più rilassante dell’essere circondato da un gruppo di streghe curiose di tutto quello che vedevano.


E le preparazioni per l’apertura del locale non facevano eccezione.


Dopo un mese e mezzo di lavori, era finalmente giunto il giorno dell’inaugurazione del Café Rose.


Per mantenere un basso profilo, Roland aveva deciso di tenere la cerimonia di inaugurazione e lo scoppio dei petardi verso le 10:00, dopo l’orario di colazione. A quell’ora, gli studenti e gli operai sarebbero già andati a scuola e a lavoro, mentre gli anziani dovevano essere al mercato a fare compere. Era il momento più tranquillo nel vicinato.


La caffetteria a due piani era proprio accanto al magazzino e l’affitto costava 3.500 yuan al mese. Poteva non sembrare costoso, ma Roland sapeva che questa cifra era più alta della media del vicinato.


In ogni caso, guadagnare soldi non rientrava nei suoi piani perciò aveva firmato il contratto con il proprietario senza troppe trattative. La sua unica richiesta era quella di buttare giù il muro che separava il magazzino dal locale, in modo da gestire più facilmente l’inventario. Ovviamente aveva promesso che alla rinuncia della locazione lo avrebbe ristrutturato.


Vedendo che Roland era disposto a pagare in anticipo l’affitto di un anno intero, il proprietario aveva immediatamente acconsentito.


Ma la vera ragione che aveva spinto Roland ad avviare l’attività era un’altra.


Non aveva di certo l’intenzione di diventare un imprenditore e le streghe di Taqila non erano chiaramente interessate a servire dei clienti. L’arredamento della caffetteria era stato messo soltanto per decorazione, piuttosto che un locale sarebbe stato più corretto definirlo un luogo di divertimento personale.


Possibilmente, Roland sperava che nessuno mettesse piede lì dentro.


Per questo aveva deliberatamente messo un cartello fuori dal locale con il listino dei prezzi di tutte le bevande offerte. Tutte avevano dei prezzi stellari, ad esempio un caffellatte costava 260 yuan e 300 yuan per un caffè macchiato. In realtà non sapeva nemmeno che differenza ci fosse tra questi prodotti, aveva semplicemente copiato un altro locale e moltiplicato i loro prezzi per dieci.


C’era da notare che nel locale a fianco, un bicchiere di latte di soia costava soltanto 1,50 yuan.


Nessuno con un po’ di senno avrebbe mai scelto la loro caffetteria.


Se nonostante i prezzi qualcuno dovesse entrare nel locale, doveva per forza trattarsi della persona che aveva lasciato il biglietto nel libro.


Ma Roland non era certo che questo “Café Rose” fosse lo stesso a cui il mittente si riferiva.


“Vostra Maestà, va bene così?” Chiese Phyllis posando il nastro.


“Sì, dopo che il nastro è stato tagliato, il Café Rose è ufficialmente aperto.” Rispose Roland annuendo. “Festeggiamo.”


All’interno del locale c’erano un banco e alcuni tavoli rotondi, ciascuno di essi era decorato con una candelina accesa ed un mazzo di rose. Nell’aria aleggiava della musica soave. Ma quando Phyllis e Roland salirono al piano di sopra, l’atmosfera lasciò spazio ai rauchi rumori tipici di un ristorante.


Roland aveva comprato per le streghe un set completo di utensili da cucina ed anche una griglia per barbecue. Dato che il KFC ed il McDonald’s non potevano più placare la centenaria fame di queste streghe, avevano iniziato a cucinare da sole. L’esperienza al buffet le aveva illuminate riguardo alla scienza dietro alla cucina, per cui erano eccitate nel provare loro stesse. Ci misero un po’ ad imparare ad usare i fornelli ed il forno a microonde, ma poi ci presero la mano e iniziarono a seguire i passaggi descritti nelle ricette.


Molte di loro, specialmente Phyllis, erano sorprendentemente portate ed il cibo che preparavano era paragonabile ai piatti di chef stellati. Non erano molto brave con l’impiattamento e le decorazioni, ma sapevano controllare bene il fuoco ed utilizzare i coltelli alla perfezione.


“Vostra Maestà, ho appena imparato a fare l’anguilla brasata. Vorreste assaggiare?”


“Questa è una lonza di maiale arrosto che ho appena preparato!”


“Vostra Maestà, potreste aiutarmi a trovare delle ricette di piatti freddi?”


Dalle loro espressioni euforiche, le streghe si stavano divertendo nella cucina tanto quanto apprezzavano guardare un film o andavano a giro.


Roland si dispiacque per il fatto che non potessero vivere per sempre in questo mondo. Dopo che Elena era morta, aveva tentato molte volte di cercarla in sogno, ma senza successo. Nulla era cambiato nel magazzino o nell’appartamento.


Significava che presto o tardi avrebbero dovuto salutare questo mondo.


La morte, che sia naturale o a causa di una battaglia, trasformava chiunque in un sottile filo di memoria.


Forse era per questo che le streghe facevano tesoro di ogni singolo viaggio nel Mondo dei Sogni.


Forse avrebbe dovuto dormire di più la notte, per permettere loro di stare qui un po’ più a lungo.


<em>Ding!</em>


Proprio in quel momento, la campanella alla porta del piano di sotto suonò.


Le streghe tacquero all’istante.


“Vostra Maestà, c’è un cliente.” Gli ricordò Phyllis.


Roland non si aspettava che l’autore del bigliettino si sarebbe presentato così presto. Lanciò uno sguardo verso tutti e disse con voce sommessa: “Fate come abbiamo pianificato.” Roland e Phyllis andarono al piano di sotto. Tra tutte le antiche streghe, soltanto Phyllis, che si era travestita da cameriera per “Denaro Sporco”, aveva esperienza nel servire clienti.


“Neanche una singola persona. Davvero vuoi provvedere all’impiego dei tuoi parenti?”


Con braccia incrociate e sopracciglia aggrottate, la cliente che era appena entrata lanciò uno sguardo sospettoso verso di lui. Roland si accorse che gli guardava le guance ed il colletto.


La cliente era Garcia.


Roland si sentì subito più sollevato. Garcia sapeva già dell’apertura della sua attività e l’aveva aiutato molto nel trasferimento. Chiese a Phyllis di portare due caffè e fece cenno a Garcia di sedersi. “Certo. Farle venire qui dal villaggio è sempre stato lo scopo per cui mi sto impegnando.”


“Aspetta, non ho mica intenzione di...”


“Offro io, è gratis.”


Garcia si sedette. “In ogni caso, i prezzi che hai esposto sono esagerati. Le persone dubiteranno della vera ragione per cui hai aperto questa attività.”


“Ti sbagli.” Disse Roland con fare onesto. “Adesso, la cosa più importante per loro è adattarsi a questo nuovo ambiente. Si sono appena trasferiti qui dalla campagna, per cui se dovessero entrare migliaia di clienti pensi che si sentirebbero a loro agio? Probabilmente andrebbero in panico. Non mi importa del guadagno, ma voglio che si abituino al più presto alla vita in città. Per questo ho aperto questo Café Rose.”


“Da-davvero?” Chiese un po’ scettica.


“Certamente. Poi devo ringraziarti per l’invito dell’altra volta, è stato di grande aiuto.” Roland cambiò argomento.


“Quindi il problema dell’identità è sistemato?”


“Non solo, possono anche andare a scuola, è la stessa scuola che frequenta Zero, ma loro sono alle superiori.” Spiegò Roland sorridendo. “Le tre ragazze ti ringraziano per l’aiuto.”


“Sono contenta...” L’espressione di Garcia si addolcì. “Non devono ringraziare me, sei stato tu a fare tutto. E poi, per non lasciare una scusa a mio padre e ai media, non mi sono fatta avanti.”


Roland scosse la testa: “Hai fatto tutto il possibile.”


Ci fu un intervallo.


“Ecco il caffè, prego.” Phyllis interruppe il silenzio.


Garcia si svegliò dai suoi pensieri e prese la tazza. Dopo un attimo di esitazione, disse: “Devo riferirti una cosa.”


“Riguardo alla Gilda dei Marzialisti?” Chiese Roland. Sapeva che Garcia era qui per un motivo importante.


Annuì: “Sì, l’associazione vorrebbe il tuo contributo per una missione.”


“Spero che non si tratti di uno spettacolo o qualcosa di simile. Ho sentito dire che si sta avvicinando l’annuale Competizione di Arti Marziali.”


“No... è una missione congiunta per annientare i Caduti al Male.” Disse Garcia con tono serio.


&nbsp;


<em><u>Aris</u></em>
                                


                                



