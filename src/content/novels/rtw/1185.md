---
title: Capitolo 1185- Un Avvertimento di Distruzione
pubDate: 2025-08-07T11:37:51.071Z
tags:
    - rtw
---


&nbsp;


I marzialisti si ritrovarono dalla padella alla brace.


Non potevano avvicinarsi all'area corrotta controllata dai Caduti al Male. Se avessero voluto fuggire, avrebbero dovuto strisciare fuori dal buco da una profondità di dieci metri, evitando nel contempo quei tentacoli neri. Una volta catturati da quei tentacoli, sarebbe stato impossibile staccarsi dalla loro presa. Sapevano che adesso stavano affrontando un nemico imbattibile, e non tutti avevano il coraggio di farsi avanti e camminare nell'arena della morte a testa alta.


L'unica persona che scelse di combattere fu Fei Yuhan.


"Ragazzi, andate per primi!" Gridò nell’altoparlante.


Un bagliore di ombra bianca uscì dall'oscurità e si mosse velocemente verso la creatura magica. Il corpo di Fei Yuhan emanava un bagliore leggero e luminoso, manifestazione del rilascio della sua Energia della Natura. Prima di oggi riusciva ad avvolgere con essa solo le braccia.


I tentacoli si posarono all'istante su di lei come serpenti. Fei Yuhan gli passò accanto, schivando a malapena i loro attacchi. Quando previde uno scontro inevitabile, li colpì con il palmo e li tagliò con la mano a coltello. La luce bianca batteva sulla punta delle sue dita dando la forma di una spada affilata.


Gli altri marzialisti fuggirono tutti, tentando di uscire dal buco.


Sir Youlong fu il primo a raggiungere il bordo del muro.


"Ridicolo. Pensi di potermi sfuggire?"


La creatura magica abbassò le braccia verso Sir Youlong. Le braccia che prima non erano abbastanza lunghe da raggiungere il muro si espansero improvvisamente e rapidamente, diventando più spesse e più lunghe.


Sir Youlong si girò di scatto all'ultimo secondo e cercò di bloccare il colpo, emanando dalle braccia una luce penetrante, ma in un attimo, la mano gigantesca lo aveva schiantato al suolo!


Il fragoroso urto lasciò un profondo fossato in fondo al buco e le lastre di cemento furono polverizzate.


Sir Youlong era ridotto a un sacco di carne insanguinata.


La creatura magica quindi raccolse quel corpo insanguinato e fangoso, insieme a un po' di fango, e lo gettò nella "crepa" che si era formata nel terreno. Immediatamente, l'area danneggiata si espanse di nuovo.


Roland si rese conto che stava usando le Energie della Natura dei marzialisti per espandere la corruzione. Per qualche motivo, provò indignazione, come se qualcuno lo avesse derubato dei suoi averi. Quelle Energie avrebbero dovuto appartenere a questo mondo, a lui.


Era intollerabile.


"Vostra Maestà, cosa facciamo adesso?" Chiesero all’unisono Phyllis e Dawnen dietro di lui. "I tentacoli hanno quasi riempito il buco."


"Dobbiamo uccidere il mostro prima che arrivi l'altro gruppo, ma tu non puoi essere vista", disse Roland mentre accarezzava la testa di Ling. "Vai a distruggere quei materialisti catturati dai tentacoli. Sii veloce e attendi ulteriori istruzioni."


"È facile. Lo farò subito..." rispose Ling vivacemente mentre si immergeva nell'ombra.


"Quindi affronteremo quel mostro," disse Roland mentre fissava il nemico che era alto dieci metri. Sebbene avesse già affrontato mostri simili prima e sapesse che la chiave della vittoria era strappare l'astrolabio dal suo corpo, era estremamente difficile avvicinarsi alla creatura magica. Dopo un momento di contemplazione, Roland sussurrò istruzioni a Phyllis.


"Maestà, questo è..." esclamò Phyllis sorpresa.


"Fai quello che dico. Dobbiamo ucciderlo," Roland tagliò corto con decisione. "Questo è un ordine!"


"Sì..." rispose Phyllis dopo un momento di esitazione. "Come comandate."


"Quindi, l'ultimo problema è lei," borbottò Roland. Guardò verso Fei Yuhan mentre contraeva le sopracciglia. Stava ancora lottando per rialzarsi, tentando di lanciare un attacco sebbene avesse subito due colpi dal mostro e fosse coperta di sangue.


Nonostante il suo movimento fosse meno agile a causa degli infortuni, stava ancora combattendo con un'ostinazione incredibile.


Altri tentacoli la raggiunsero da diverse direzioni, il che rese ancora più difficile per Fei Yuhan avvicinarsi al mostro. La creatura magica era troppo occupata a cercare di fermare i marzialisti in fuga, altrimenti non sarebbe stata ancora viva.


Nel frattempo, Ling si era avvicinata al centro dell'area corrotta senza far rumore.


"Vostra Maestà, tutti sono stati eliminati", riferì tramite il vivavoce.


"Bel lavoro!" Le parole di Roland si bloccarono sulla punta della lingua quando improvvisamente si rese conto che il canale dell’altoparlante era attivo per tutti i membri della squadra. Apparentemente Fei Yuhan aveva sentito la voce di Ling, poiché inciampò e, per la terza volta, fu lanciata dalla mano gigante. A quel punto la luce bianca che la avvolgeva era completamente svanita e Fei Yuhan perse conoscenza.


"Adesso!" Urlò Roland. Il piano non stava andando liscio come previsto, ma quella era un'opportunità che non potevano lasciarsi sfuggire.


"Scusate la mia impertinenza, Vostra Maestà," disse Phyllis mentre allargava gli artigli, stringeva le caviglie di Roland e iniziava a girare. Roland fu gettato in un vortice di colore, sentendosi ribollire all’interno. Quando la velocità di rotazione raggiunse il massimo, Phyllis lo lasciò improvvisamente e, come una freccia che si apriva nello spazio, Roland si lanciò verso la creatura magica sotto lo slancio.


Nel momento in cui Roland lasciò la protezione del Velo dell'Invisibilità, il mostro vide un "oggetto non identificabile" sfrecciare verso di lui. Si allontanò immediatamente dai marzialisti privi di sensi verso Roland, pronto a far oscillare la sua enorme mano come un gigante che schiaccia una mosca.


Si scontrarono.


Roland attraversò il braccio nero e gli corse contro il petto. Il suo corpo colossale non era così solido e robusto come sembrava. Invece, era semplicemente un'illusione che copriva il vuoto.


La creatura magica ringhiò terrorizzata e improvvisamente urlò con un'espressione di comprensione nascente, "Sei stato tu! Non hai ascoltato il mio consiglio!"


Roland afferrò l'astrolabio rotante nel suo corpo e lo strappò. L'interfaccia scarlatta si trasformò gradualmente in un bianco bluastro, e Roland sentì il potere dentro di lui gridare esuberante come se le sue aspettative fossero state soddisfatte. Roland chiese: “Il mostro che ho ucciso l'ultima volta era tuo fratello? Mi dispiace, non l'ha detto chiaramente, quindi non ho sentito il suo gentile consiglio."


"Siamo una cosa sola, siamo uniti…" la voce della creatura magica si interruppe. "Ferma il tuo atto sciocco. Questo è il mio ultimo avvertimento, altrimenti ti pentirai per quello che hai fatto. Tutto sarà ridotto al nulla e il nostro impegno nel corso degli ultimi millenni sarà sprecato. Non puoi... sopportare il grave senso di colpa causato da una così... orribile atrocità... "


Quando l’astrolabio fu completamente separato dal suo corpo, il mostro smise di parlare.


Una luce accecante illuminò il buco e Roland si sentì profondamente soddisfatto come se avesse raggiunto ciò che desiderava.


Poteva sentire chiaramente il battito del terreno sotto di lui.


Per un momento, Roland ebbe l'illusione che lui e questo mondo fossero diventati una cosa sola.


Nel caotico Regno delle Menti, l'Incubo aprì bruscamente gli occhi!


Sentiva solo un battito ritmico che non aveva mai sentito prima e che contrastava con il disordine che lo circondava.


L'Incubo aveva avuto esperienze simili quando aveva rintracciato la Pietra dell’Eredità, ma i suoi tentativi precedenti erano stati tutti inutili. A causa dell'estrema complessità delle menti, qualsiasi errore gli avrebbe fatto perdere il senso dell'orientamento.


Tuttavia, questa volta, tutto sembrava essere più chiaro.


Ciò indicava che l'origine di questo battito era molto vicina.


Valkries sorrise.


Aveva trovato le tracce di quell'uomo misterioso.


<em>Arya</em>
                                


                                



