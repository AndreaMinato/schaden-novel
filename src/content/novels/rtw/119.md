---
title: Capitolo 119- Il riscatto (Parte I)
pubDate: 2025-08-07T11:37:50.890Z
tags:
    - rtw
---










Petrov Hull sedeva alla scrivania e giocherellava distrattamente con un foglio di pergamena. Era il programma del teatro, che veniva inviato ogni finesettimana nel pomeriggio. Di norma avrebbe scelto lo spettacolo che preferiva e fatto pagare la somma alla governante, prima di mandare un invito a Shirley.






Ma non stava leggendo nemmeno una parola.






Erano passati sette giorni dalla loro partenza. Se tutto fosse andato liscio, suo padre e il Duca sarebbero dovuti tornare già il giorno precedente. Forse c’era stato un problema sulla strada, o magari erano stanchi ed erano rimasti un giorno in più a Città di Confine? Provava a tranquillizzarsi, ma divenne ancora più nervoso.






Il Principe Roland Wimbledon aveva lasciato una forte impressione su di lui. Petrov si era sentito incredulo. Come poteva un Principe eccezionale come lui avere una reputazione così pessima a Città del Re? Le persone dicevano che aveva un cattivo temperamento, che era un dandy, incompetente, ignorante…Nessuna di quelle descrizioni corrispondeva al Principe che aveva conosciuto.






Era proprio per questo che si sentiva così a disagio.






Temeva che il Duca avrebbe perso.


 


"Padron Petrov," urlò la governante fuori dalla porta, ”C’è una lettera da Fortezza Longsong!”


 


Da Fortezza Longsong? Petrov rimase confuso per un attimo, “Portamela subito.”






Dopo che aprì la busta, rimase colpito già dalla prima parola scritta.






Quella lettera veniva dal Principe Roland!






“Il Duca Osmond Ryan ha attaccato il mio territorio e con la forza ha provato a dare inizio a una ribellione. Il Duca stesso è già stato ucciso sul campo di battaglia e Fortezza Longsong è ora di nuovo sotto il mio comando.”






Il Duca è stato sconfitto!? Ebbe un tuffo al cuore. Continuò a leggere.






“I complici del Duca Ryan, oltre a pochi ribelli incalliti, si sono già arresi e dichiarati colpevoli. Le famiglie che si sono ribellate contro la Famiglia Reale dovevano essere giustiziate, ma sono stato misericordioso. Solo i più coinvolti sono stati condannati a morte, e gli altri prigionieri potranno essere liberati pagando un riscatto. Il luogo dello scambio sarà il castello di Fortezza Longsong. Segue la lista dei prigionieri.”






Quella lettera ufficiale era scritta in una maniera strana, senza uso del linguaggio diplomatico, ma il significato era forte e chiaro: la ribellione del Duca era fallita e i prigionieri potevano essere liberati in cambio di denaro.






Petrov abbassò gli occhi e trovò il nome di suo padre nella prima riga.


 


"Hedee!" urlò il nome della governante. “Prepara una carrozza, vado alla Fortezza Longsong!”


 


…






Il territorio del Conte Honeysuckle era ad est della Fortezza Longsong. Quando Petrov si affrettò verso l’area del castello, era già passata mezzora. Il castello pullulava di “milizia” che non aveva mai visto - non avevano armature scintillanti né mantelli né nastri. Ognuno portava in mano uno strano bastone corto con una baionetta in cima. Stavano allineati ordinatamente in due file, a testa alta. Si poteva sentire il peso della loro presenza.






Dopo aver riferito chi era, Petrov fu portato nel giardino, e poi fu guidato da una guardia fino al salone del castello.






Era stato molte volte in quel posto, ma quel giorno sentì quasi di trovarsi in un luogo del tutto estraneo. Le guardie nel corridoio erano tutte facce nuove. Nessuno annuiva o sorrideva al suo passaggio, lo guardavano inespressivamente. All’ingresso del salone, un cavaliere venne verso di lui.


 


“Qual é il vostro nome?"






"Petrov Hull," rispose con un velo di disprezzo. Non gli piaceva quel tono interrogativo, quindi sottolineò il suo nome di nuovo: “Signor Hull.”


 


"Oh." L’altro lo guardò incredulo. Controllò sulla lista. “Il Conte Shalafi Hull è vostro..."






"Padre."


 


“Vi prego di accettare le mie scuse," disse il cavaliere senza cambiare espressione, “Sono Carter Lannis, il Cavaliere Comandante del Principe Roland. Prego, venite nella stanza accanto così che possiamo controllare se avete armi.”






Dopo la perquisizione, anche la Pietra della Vendetta Divina fu presa dalle guardie.






“Non è un’arma,” disse Petrov.






“Certo che no.” Il cavaliere annuì. “Dopo l’incontro, vi assicuro che verrà restituita.”






Fece per aprir bocca ma alla fine decise di rimanere in silenzio. “Restituirmela? La mia Pietra è tra le più preziose, vale almeno 50 ori reali. La rimpiazzeranno sicuramente con una pietra difettosa prima di ridarmela. Non importa, la prenderò come parte del riscatto.”


 


Quando entrò nel salone, vide che il Principe era intento a scrivere. Alzò la testa e fu stupito di vedere Petrov, ma poi scoppiò a ridere. “Ci incontriamo ancora, Signor Ambasciatore.”






Il suo tono di voce e le sue espressioni gli erano familiari. Petrov iniziò leggermente a rilassarsi, si inchinò e salutò. “Vi porgo i miei saluti, Sua Altezza.”






“Sedetevi.” Roland indicò una sedia con la mano. “Sono sicuro che sapete cosa è successo. A vostro padre non è stato fatto del male. È stato il primo ad arrendersi.”


 


“Grazie per la vostra gentilezza, Altezza.” disse Petrov. “Non sono sicuro di quanto serve per il riscatto, ma se gli Honeysuckle possono permetterselo, farò in modo che il denaro arrivi subito."


 


“Non mi serve denaro." Roland fece di no col dito. “Voglio bestiame e uomini."






Era normale richiedere bestiame. Negli ultimi 50 anni, i conflitti tra Signori si concludevano con il perdente che ricompensava il vincitore con pecore e altri animali. Petrov l’aveva letto più di una volta nei libri. Ma…perché il Principe voleva degli uomini? “Sua Altezza, gli Honeysuckle hanno molto bestiame, pecore, cavalli. Ma per quanto riguarda gli uomini…”






“È molto semplice. Muratori, falegnami, agricoltori, servi della gleba, tutti mi sono utili.” Il Principe gli consegnò un rotolo di pergamena. “Basta che il numero totale sia di 3000.” Sorrise. “Comunque, visto che il Conte può essere considerata la persona dal titolo di maggiore importanza, anche il suo valore è il più alto.”


 


Petrov srotolò la pergamena sul tavolo.






Vide che c’era una lista con le categorie occupazionali e i differenti animali, seguiti da un numero: bestiame 3, pecore 2, muratori 10, e così via. Capì immediatamente cosa intendeva il Principe.






Il valore di 3000 significava che per liberare suo padre doveva pagare con mille animali o trecento muratori. Ovviamente, sul suo territorio non c’erano così tanti muratori né così tanto bestiame. Poteva mettere insieme gli articoli in varie quantità, erano molte le opzioni che aveva. Petrov era un nobile che si occupava quotidianamente di commercio, si accorse subito che c’erano molte strategie che poteva applicare. Gli serviva solo qualche giorno per calcolare la soluzione ottimale che gli sarebbe costata meno per raggiungere il totale di 3000 punti.


 


“Sua Altezza, potrei-”


 


“Un giorno. Posso darvi un giorno.” Roland allungò un dito. “Questo, si intende, è il tempo che avrete per prendere una decisione. Dopotutto, ci vorranno tre o quattro giorni per radunare così tante risorse e persone. E non me ne starò qui per sempre. Partirò al massimo tra una settimana.”






“Un giorno è davvero…” Petrov fu colto dalla sorpresa e guardò il Principe ad occhi spalancati. “Un attimo, avete detto…che volete andarvene?” Iniziò a riflettere. “Cosa significa questo? Se la lettera diceva il vero, il Duca è morto in battaglia. La Fortezza Longsong ora appartiene a Sua Altezza, eppure vuole davvero andarsene. Questo posto è forse più insignificante della piccola e malmessa Città di Confine? No, non è questo il punto! Il punto è, se Sua Altezza se ne va, chi gestirà questa magnifica città?” Il cuore iniziò a battergli forte. “Permetterà ai figli del Duca di succedergli?” Sapeva bene che era impossibile. “Questo darebbe ai figli del Duca la possibilità di formare delle truppe per vendicare il padre. Sua Altezza prenderà in considerazione le cinque famiglie, esclusa la famiglia Ryan, o le altre famiglie nobili?”


 


“Sì” disse Roland, “Prenderò il riscatto e farò ritorno a Città di Confine.”






Un pensiero si insinuò nella sua mente, rapido, e una volta formulato non poté più essere scacciato.






“Sua Altezza” disse Petrov a bassa voce, e dopo aver deglutito chiese: “Scusate, c’è forse una somma anche per ‘riscattare’  Fortezza Longsong?”














Merges


💬 Erialis Ciao a tutti come potete vedere abbiamo aperto una raccolta fondi spero che ci aiuterete, per saperne di più basta cliccare-->; QUI. Come sapete abbiamo aperto una pagina sul forum per fornirvi pillole legate alla novel dal Medioevo alle armi citate e a qualsiasi cosa possa essere connesso alla novel, per saperne di più cliccate -->; QUI . Vorrei anche ricordarvi il nostro contest fanart che si concluderà il 19 aprile 2018, è aperto a tutto dai disegni, ai collage alle foto in costume (Cosplay) basta che il tema sia un personaggio o una scena che vi ricorda “Release that witch”, per maggiori informazioni e per poter partecipare basta cliccare -->; QUI.




                                


                                



