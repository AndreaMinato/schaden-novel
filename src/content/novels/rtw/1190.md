---
title: Capitolo 1190: ‘’Un Incarico Importante’’
pubDate: 2025-08-07T11:30:06.931Z
tags:
    - rtw
---


&nbsp;


Lucia non capiva che cosa volesse dire fisica delle alte energie, né sapeva quale sarebbe stato il suo lavoro, ma aveva notato che Sua Maestà avrebbe sempre camminato avanti e indietro davanti a questo piatto, come se le parole su di esso contenessero un qualche potere miracoloso.


A causa di ciò, era diventata persino più entusiasta della sua occupazione.


Quello che stava facendo in laboratorio in realtà non era molto diverso da quello che era solita fare nell’Area delle Fornaci. Tuttavia, d’istinto, aveva la sensazione che doveva trattarsi di qualcosa di straordinario.


“Hey, sei qui,” Azima, che stava riposando ad occhi chiusi sulla sua sedia, si alzò in piedi e la salutò appena entrò nel cortile interno.


“Bene, buon pomeriggio,” replicò lei educatamente.


“Qui è così comodo e caldo che ci si può addormentare facilmente,” Azima sbadigliò mentre si stiracchiava. “Allora, iniziamo?”


“Certo. Grazie per il tuo aiuto.”


Azima fece un cenno con la mano e disse: “Non dirlo neanche. Sono la tua assistente, perciò sono obbligata a seguire le tue istruzioni. Abbiamo lavorato insieme per un po’, quindi non c’è bisogno di essere così formali tra di noi. In più…”


La sua voce si indebolì progressivamente, i suoi borbottii raggiunsero Lucia tramite il vento tiepido. “Non c’è niente di cui lamentarsi quando si possono guadagnare due ori reali ogni mese restando seduti qui.”


Lucia soffocò la sua risata. A dire la verità, Azima le faceva un po’ paura da quando aveva sentito anche parlare da Wendy del conflitto interno nell’Isola Dormiente. Questa strega dai capelli rossi e dai lineamenti affilati era il capo della sua congrega, e aveva parlato e agito in maniera incisiva e con aria di superbia. Perciò, quado Re Roland l’aveva nominata sua assistente, Lucia si era abbastanza innervosita, dubitando sul suo essere competente per essere sovrintendente di questo istituto di ricerca.


Ciononostante, dopo averci lavorato per diversi mesi, non l’aveva trovata così spaventosa come pensava. Anche se occasionalmente si lamentava della Principessa Tilly, e qualche volta anche di Sua Maestà, nel complesso, Azima era un’assistente diligente e lavoratrice. Era anche molto suscettibile riguardo i suoi stipendi e spesso borbottava dei commenti a caso come: “Dimostrerò ciò che valgo”, “Aspetta e vedrai, Usignolo”, e “Posso mantenermi perfettamente da sola”, che Lucia trovava piuttosto divertenti.


‘’Bene allora. Cominciamo,’’ disse Lucia, mentre apriva il suo armadio e metteva in mano ad Azima degli indumenti bianchi di protezione.


Il primo passo consisteva nel creare una barriera tra loro e l’ambiente esterno. Non solo gli era proibito di toccare il soggetto della loro ricerca, ma dovevano anche respirare attraverso un filtro speciale. Roland aveva altamente specificato che il materiale di ricerca purificato era molto tossico. Una minuscola quantità sarebbe stata sufficiente per uccidere chiunque lo avesse toccato o inalato. Per prevenire tali sfortunati eventi, aveva chiesto ai ricercatori di controllare i rispettivi indumenti, specialmente le parti che non avrebbero potuto controllare da soli, prima di procedere con la ricerca.


Dopo aver infilato la tuta antiradiazioni, Azima alzò il pollice.


Poi, il duo si recò nel cortile aperto.


Il suolo era ordinatamente allineato con tonnellate di lastre verdi. A parte il fatto di essere di un colore più scuro, somigliavano molto ai mattoni prodotti nell’Area delle Fornaci.


Tuttavia, quei mattoni erano eccezionalmente pesanti come se fossero fatti di metallo anziché di pietra.


Lucia afferrò una lastra e vi applicò sopra il suo potere magico. Era un po’ calda dopo essersi crogiolata al sole per lungo tempo, ma l’alta temperatura non influenzava l’uso del suo potere. Riusciva a vedere la lastra nella sua mano diventare una miscela di sostanze colorate, alcune dei quali erano scintillanti. Ad ogni modo, il materiale richiesto da Roland occupava solamente una porzione molto piccola della miscela, che si cospargeva sulla superficie della lastra come macchie d’inchiostro.


Eppure, questo era molto meglio dell’estrarre il materiale direttamente dai minerali nel Versante Settentrionale.


Lentamente, quei blocchi di colore cominciarono a muoversi, rassembrarsi e trasformarsi finalmente in quattro blocchi più grandi e separati. Il più grande venne eliminato. Gli altri tre erano tutti di dimensioni diverse. Il più piccolo, che era grande solo come una singola particella di sale, era il materiale argentato e tossico che Roland aveva richiesto.


Lucia lo ripose delicatamente in un barattolo di vetro e lo mise da parte.


Gli altri due blocchi di metallo erano molto più grandi, uno di loro aveva le dimensioni di una mandorla, e l’altro di un mezzo chiodo. Anche loro erano argentati, quindi l’unico modo per separarli era usare la magia. Il più grande tra i due venne mandato ad Anna in un cesto per la successiva lavorazione, più tardi sarebbe stato usato per testare la nuova macchina a cui stava lavorando. Il più piccolo venne messo in una scatola di piombo, e una volta che la prima avesse raggiunto i 5 chili, ne sarebbe stata usata una nuova.


Lucia avrebbe impiegato dai due ai tre giorni per estrarre così tanti blocchi di metallo, se non avesse avuto altri programmi. Dato che si trattava di materiali da costruzione utilizzati dal Clan Radioattivo, tutte queste lastre erano già state purificate in precedenza. In confronto alle materie prime minerali, queste erano molto più facili da lavorare.


Lucia sollevò le mani e avvicinò i suoi palmi verso Azima quando finirono una lastra.


Questa era anche una delle regole stabilite da Roland. Azima doveva confermare che non ci fossero particelle residue sul posto o sugli indumenti di Lucia prima che lei potesse lavorare su una nuova lastra. Azima era in grado di individuare anche la più piccola traccia di materiale, grazie alla sua abilità.


Circa due ore più tardi, Lucia esaurì il suo potere.


“Per oggi può bastare,” disse Azima, mentre l’aiutava ad alzarsi. “Dobbiamo studiare la sera. Se collassi adesso, dovremo riportarti al Castello.”


“Già,” assentì lei con un cenno di assenso. “Hai… ragione.”


Si sentiva stanca, ma anche soffocare nella sua tuta antiradiazioni. Non aveva senso continuare a lavorare in una condizione così scomoda.


Le due ragazze si tolsero i vestiti e fecero una doccia. Era quasi sera, potevano sentir frusciare le piante rampicanti fuori dalla finestra, mentre una piacevole brezza accarezzava le loro guance. Lucia fece un respiro profondo, si sentiva rinvigorita.


Proprio in quel momento, si udì una voce familiare alle loro spalle: “Avete fatto un ottimo lavoro.”


Si voltò e vide Roland entrare nel cortile sorridendo, seguito da Usignolo che aveva due bottiglie blu di Bevande del Caos in mano.


‘’Questa è’’ balbettò Azima un po’ sorpresa.


‘’É una ricompensa solo per voi. Non ditelo a nessuno,” disse lui a bassa voce, allargando le braccia.


“Gr-grazie,’’ disse Azima, prendendo rigidamente la bottiglia.


Lucia non poté fare a meno di stapparla con curiosità.


Appena la rinfrescante bevanda si fece largo nella sua gola, si dimenticò tutto ciò che riguardava il lavoro e la sua grande ambizione.


Dopo che entrambe ebbero scolato le bottiglie, Roland chiese: “Beh? Come sta andando?”


“Li ho separati come da vostre istruzioni,” replicò Lucia, mentre lo guidava all’interno di una stanza e apriva un armadietto. C’erano dozzine di scatole di piombo sistemate in modo perfetto là dentro.


<em>Haru</em>
                                


                                



