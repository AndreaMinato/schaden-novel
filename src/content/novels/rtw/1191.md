---
title: Capitolo 1191: Elementi Rari
pubDate: 2025-08-07T11:30:06.931Z
tags:
    - rtw
---


Roland raccolse una scatolina di piombo, aprì il coperchio e prese tra le mani il pezzo di metallo argentato che si trovava al suo interno. Prima che venisse attivato, non era diverso da un qualunque pezzo di ferro ed era praticamente innocuo a meno che uno non lo ingerisse. Giudicando solo dall’aspetto, era difficile immaginarsi che questo piccolo pezzetto di materiale potesse sprigionare una potenza terrificante.


Ed era stato proprio grazie ad esso che l’umanità aveva sfiorato per la prima volta la porta della conversione massa-energia.


Tutto questo era ad un altro livello rispetto alle reazioni chimiche.


Dentro l’armadietto, Roland contò all’incirca cinquanta scatoline di piombo, ciascuna conteneva al suo interno un chilogrammo di Uranio-235 con purezza quasi al cento percento. In totale erano cinquanta chili.


E di armadietti come quelli, nella stanza ce n’erano più d’uno.


Se li avesse attivati tutti insieme...


Molto probabilmente avrebbe rilasciato la vera “alta energia”.


“Davvero queste cose possono produrre quella che chiamate la ‘Gloria del Sole’?” Chiese Usignolo curiosa. “Devono essere trasformate in armi particolari o innescate come delle bombe? A me sembra che non possano affatto prendere fuoco.”


“Vuoi sapere come?” Disse Roland divertito. “In realtà è molto più semplice di quanto pensi. Basta che mettiamo insieme i lingotti contenuti in queste scatoline ed esploderanno con una luce intensa quanto quella del sole. L’uranio in questo singolo armadietto è più che sufficiente per radere al suolo l’intera Neverwinter. Ed è per questo che Lucia ha un’enorme responsabilità, se per caso dovesse...”


Nella stanza, calò improvvisamente un silenzio di tomba.


Lucia si coprì la bocca con entrambe le mani, aveva un’espressione terrorizzata.


“... non può essere vero.” Dopo un bel po’ Azima parlò con tono incredulo. “State dicendo che un errore potrebbe portare l’intera città alla distruzione?”


Sentendo queste parole, Usignolo scattò, strappò la scatolina di piombo dalle mani di Roland e la rimise nell’armadietto. Poi lo prese per mano trascinandolo fuori dalla stanza.


“Ohi... aspetta, che cosa stai facendo?”


“C’è bisogno di chiederlo?!” Disse Usignolo esasperata. “Ti sto portando via dalla città, poi chiederò alla gente di sbarazzarsi di questi affari! Lucia, chiama Wendy e dille di contattare subito l’Ufficio Amministrativo!”


“Io... io vado dalla Principessa Tilly.” Disse Azima. “Solo lei può mobilitare l’Incantesimo Dormiente.”


“Fermi tutti! Stavo solo scherzando!” Gridò Roland.


Gli ci volle un bel po’ per calmare tutti.


“Sei sicuro che sia solo uno scherzo?” Borbottò Usignolo.


“Ahem, sì... questa è solo una teoria.” Aggiunse Roland. “Non è così semplice attivare questi elementi e ad essere sinceri, non posso garantire che sarà un successo neppure se facessi del mio meglio.”


Lucia fece un pesante sospiro di sollievo: “Vostra Maestà... mi avete spaventata a morte.”


“Non è stato divertente.” Accusò Usignolo fissando Roland. “Se Wendy o Pergamena dovessero sentire una cosa del genere, che sia uno scherzo oppure no...”


“Avrebbero spostato il nuovo istituto da qualche parte molto lontano da Neverwinter, giusto?” Sospirò Roland.


“Sono contenta che tu lo capisca. Forse porterebbero te molto lontano da qui.”


“E va bene. Fate finta che io non abbia detto niente...” Disse Roland schiarendosi la gola. “Fintanto che ve la terrete per voi stessi, Wendy e Pergamena non lo verranno mai a sapere.”


“Ma qualcuno potrebbe averla origliata.” Disse Usignolo guardando fuori dalla finestra.


“Ti ricompenserò con una bottiglia di Bevanda del Caos se la conversazione non esce da qui.” Disse Roland senza negoziare.


“Affare fatto.” Disse Usignolo, poi svanì dai loro sguardi.


Vedendo le espressioni Sconcertate di Azima e Lucia, Roland scrollò le spalle: “Ehm... non fateci caso, anche questo fa parte dello scherzo.”


Poco dopo, Usignolo tornò: “Non ho trovato individui sospetti, ma l’accordo...”


“Resta valido.”


Soddisfatta, Usignolo mangiò il suo prezioso pesce essiccato canticchiando.


“Uhm... Vostra Maestà.” Disse Azima dopo un momento di esitazione. “Non era tutto uno scherzo, vero? Perché ci dicesti che dovevamo pesare il materiale con attenzione. Ogni scatolina di piombo deve pesare precisamente quattro chili. Ci avete anche ripetuto più volte di pesare il materiale insieme al contenitore per evitare margini di errore e assicurarci che il metallo in ogni scatola abbia lo stesso identico peso.” Fece un momento di pausa, poi proseguì: “Inoltre, ci avete detto che in caso di irruzioni o incidenti, avremmo dovuto per prima cosa dire alle guardie di bloccare tutta la zona circostante e poi recarci subito a Castello; in nessun caso avremmo dovuto investigare da noi. Questo significa che... questi pezzi di metallo sono davvero qualcosa di pericoloso, giusto?”


Un po’ sorpreso, Roland rispose: “Attenta osservazione. Si, gran parte di quello che hai detto è corretto. Oltre alla tossicità, anche il peso è un fattore cruciale. Per questo vi ho chiesto di separarli.” Era stato impressionato dalla meticolosa attenzione di Azima per i dettagli. Riusciva a dedurre le proprietà del soggetto di ricerca basandosi sui protocolli da seguire. Forse era così che aveva sviluppato la sua abilità di rintracciamento. “Tuttavia, se vogliamo trasformarli in un’arma da usare contro i demoni, abbiamo anche bisogno di un’altra cosa.”


“Vi riferite a quelle particelle che abbiamo messo da parte separatamente?” Chiese subito Azima.


“Non proprio, ma ci sei quasi.”


La composizione dell’uranio grezzo era molto complessa. Oltre ad i composti chimici dell’uranio, c’erano altre diversi altri materiali radioattivi. Gran parte di questi erano elementi derivati dal decadimento: alcuni avevano perso le loro proprietà radioattive, diventando elementi stabili; mentre altri si trovavano ancora nel lento processo di decadimento. Nonostante la Civiltà Radioattiva avesse effettuato una sorta di purificazione dei minerali quando avevano costruito il Tempio della Maledizione, la composizione di questi materiali grezzi non aveva subito grossi cambiamenti. Tutto questo si poteva osservare dai risultati ottenuti da Lucia.


Quello più comune era l’Uranio-238. Anche se non poteva essere usato come arma, veniva comunque riconosciuto dal Cubo Magico Cerimoniale e aveva proprietà molto simili all’uranio-235. Per questo era stato trasportato tutto al laboratorio sul Versante Settentrionale.


L’uranio-235 con una purezza di oltre il 90% poteva essere impiegato come arma. Rappresentava solo l’1% dell’uranio naturale che si poteva trovare nella crosta terrestre. Perciò, il problema più grande per i ricercatori era la sua estrazione.


Però, l’uranio-235 non era l’elemento più raro sulla Terra. I suoi derivati dal decadimento quali il torio, il radio, il radon ed il polonio erano ancora più rari. Per il suo progetto, a Roland serviva anche il polonio-210, l’isotopo più comune che si poteva trovare in natura.


Nella sua vita precedente, Roland aveva ricevuto un’educazione obbligatoria di nove anni, per cui conosceva molto bene il radio ed il polonio. Ed era anche per la scoperta di questi due elementi che Marie Curie era diventata famosa. Nonostante il fatto che il polonio-210 avesse un’emivita di soli un centinaio di giorni e della sua estrema rarità, Marie Curie era comunque riuscita a scoprirne l’esistenza grazie alla sua potente radioattività


Entrambi il radio ed il polonio potevano essere usati come sorgenti di neutroni; questo portava al secondo problema: la detonazione.


La prima generazione di armi nucleari era piuttosto semplice. In sostanza, il meccanismo faceva in modo che i nuclei fissili rilasciassero l’energia. Ad esempio l’uranio-235. Quando riceve un neutrone, si attiva e diventa l’instabile uranio-236. Questo si separa in due nuclei più leggeri e diversi neutroni isolati. Il cambiamento nella massa dei nuclei si converte in energia.


I neutroni poi colpiscono nuovamente i nuclei, iniziando il processo di fissione e rilasciando un’energia ancora più potente. Questa serie si fissioni è quella che le persone chiamano reazione nucleare a catena.


Nel mondo microscopico, i nuclei atomici sono estremamente distanti tra di loro. Se un atomo dovesse essere paragonato ad un campo da calcio, allora il nucleo sarebbe della dimensione di una formica al centro del campo. Per assicurarci che il nucleo venga colpito, il campo di calcio deve essere abbastanza grande per evitare che i neutroni volino fuori dalla portata, inoltre, questa formica deve anche trovarsi sul percorso dei neutroni.


Per regolare la dimensione di questo campo da calcio, dovevano aggiustare la massa e la forma dei nuclei.


La massa critica infatti non era un numero fisso, ma dipendeva dalla forma dei nuclei e da una serie di calcoli complicati. Apparentemente era più facile colpire la formica quando i campi da calcio erano accatastati piuttosto che disposti in una linea. Roland aveva anche sentito parlare di una guerra persa a causa di un errore nei calcoli. In ogni caso, non aveva bisogno di iniziare tutto da zero ed effettuare innumerevoli esperimenti perché i suoi antenati avevano già svolto per lui tutte le complicate e noiose ricerche. Sapeva già che tra le forme geometrice la sfera aveva la massa critica più piccola e che per l’uranio-235 questa era di cinquantadue chilogrammi.


Questa è la ragione per cui insisteva sul fatto che il contenuto di ogni scatolina di piombo non dovesse essere più di un chilogrammo.


Dato che la massa critica poteva essere regolata, in teoria Roland avrebbe potuto ridurla rimpicciolendo la dimensione del campo da calcio, oppure fornendo più neutroni. Le bombe a implosione venivano create usando il primo metodo. Nell’istante in cui la bomba veniva innescata, i reagenti venivano compressi. La densità aumentava a dismisura e la massa critica superava il limite. Ma per via della limitazione tecnologica di Neverwinter, non era possibile calcolare con precisione la massa critica e controllare l’esplosione. Perciò, Roland diresse la sua attenzione verso il metodo alternativo.


Ovvero l’utilizzo di neutroni per controllare e garantire il continuo della reazione di fissione.


&nbsp;


<em>Aris</em>
                                


                                



