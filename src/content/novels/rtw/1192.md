---
title: Capitolo 1192: Un’Inseguitore del Vento (Parte I)
pubDate: 2025-08-07T11:30:06.931Z
tags:
    - rtw
---


Una sorgente di neutroni potrebbe essere considerata come un catalizzatore, provvedeva a fornire neutroni aggiuntivi per mantenere la reazione a catena anche quando l’uranio-235 era al di sotto della sua massa critica.


Tecnicamente, entrambi il polonio ed il radio separati dall’uranio naturale potevano formare dei composti con il berillio ed essere usati come sorgenti di neutroni. Roland prevedeva che non ci sarebbero stati problemi tecnici; il polonio poteva rilasciare un gran numero di neutroni quando entrava in collisione con le particelle alfa. Tutti e tre gli elementi esistevano in natura, per cui gli avevano risparmiato il tempo di crearli artificialmente.


La preferenza di Roland del polonio rispetto al radio era puramente per ragioni di sicurezza. Il polonio-210 aveva un’emivita breve ma rilasciava pochissimi fotoni al decadimento, ovvero che non sarebbe stato più pericoloso dell’uranio inattivo. Al contrario, il radio rilasciava radon e fotoni all’attivazione e rappresentava un potenziale pericolo per la sicurezza. Perciò il polonio era il miglior candidato nel fornire neutroni.


Inoltre, il berillio poteva riflettere i neutroni e quindi aumentare ancora di più la probabilità che interagissero con gli altri elementi. Combinando polonio e berillio insieme ad una quantità sufficiente di uranio-235, anche il modello di pistola più semplice poteva diventare un’arma letale.


Oltre a questo, il berillio era un elemento comune che si poteva trovare negli smeraldi comunemente commerciati nei Quattro Regni. Questo risparmiava ad Azima la fatica di cercarlo in natura.


Roland conosceva perfettamente il livello corrente della tecnologia di Neverwinter. Il principio della Radiazione Gloriosa era semplice, ma per migliorare il tasso di utilizzo dell’energia dall’1% al 90% erano necessari innumerevoli calcoli teorici e numerosi test. Se il tasso di conversione fosse stato basso, non sarebbero riusciti a ridurre la dimensione delle armi, comportando uno spreco delle preziose risorse di uranio. Fortunatamente, l’abilità di Lucia aveva minimizzato le perdite nell’estrazione dell’uranio.


Ciononostante, anche con una perdita minima, la creazione di un’arma nucleare partendo da zero richiedeva comunque molte tecnologie avanzate. Il potere distruttivo delle armi nucleari era fenomenale se messo a confronto con i comuni esplosivi. Anche l’1% dell’uranio poteva rilasciare un’energia senza pari.


Roland doveva sforzarsi al massimo per vincere questa battaglia che avrebbe decretato le sorti dell’umanità.


Avere nelle proprie mani il potere del sole in quest’era non era forse una sorta di romanticismo?


Avrebbe fatto un tentativo, indipendentemente da quanto impossibile sembrasse.


“Molto bene, continuate con il vostro lavoro.” Disse Roland accarezzando Lucia sulla testa. “Quando questi armadietti saranno pieni di scatoline di piombo, potremo dare inizio ai test.”


“Sì, Vostra Maestà.” Rispose Lucia.


***


&nbsp;


Nel frattempo, all'Accademia dell’Aeronautica di Neverwinter.


L’area ad ovest dell’istituto di ricerca era tranquilla dato che tutti gli studenti erano in vacanza per visitare le loro famiglie, ad eccezione di Good.


“Sopravento, abbassare la leva!”


“Vento laterale, virata!”


Good era seduto davanti al ponte di volo finto e faceva pratica seguendo le istruzioni del Manuale di Volo e cambiando le impostazioni della direzione del vento. La leva di legno scricchiolava come un mulino ad acqua malconcio e segnato dalle intemperie. La temperatura all’interno della sala di addestramento era piuttosto alta e anche perché si stava allenando da tanto, la sua schiena era piena zeppa di sudore. Ogni tanto dal suo mento cadeva una goccia di sudore che finiva sul “cruscotto”.


Solo quando le sue mani divennero così bagnate da non riuscire a tenere la leva, Good si fermò e si appoggiò allo schienale tirando un sospiro.


Dopo circa mezzo anno di addestramento, Good si era ben impresso in testa le istruzioni contenute nel Manuale di Volo scritto dalla Principessa Tilly. Non era più l’uomo maldestro di un tempo che si agitava per i movimenti dell’aereo. Adesso riusciva ad eseguire le istruzioni anche ad occhi chiusi e aveva sviluppato agili riflessi. Se dava degli ordini a se stesso, il suo corpo reagiva quasi automaticamente.


Eppure Good nutriva ancora dei dubbi sul riuscire a pilotare davvero un aereo.


Non riusciva ad immaginare se stesso manovrare da solo un aereo contro il vento. Il Manuale suggeriva di “sentire la forza e la direzione del vento, percepire i movimenti del velivolo ed operare di conseguenza”. Tuttavia, non aveva ancora capito di che genere di sensazione si trattasse. Il ponte di volo finto rimaneva immobile e lo stesso indipendentemente da come cambiava i meccanismi, era come se lo deridesse per i suoi inutili tentativi.


Più si allenava e più si sentiva frustrato.


Si sentiva estremamente scoraggiato quando ad un tratto, la porta della sala di addestramento si spalancò.


“Oh, sei davvero qui.”


“Te l’ho detto. Avevo ragione, no?”


Good si guardò intorno e si sorprese di vedere i due uomini entrare nella sala. Altri non erano che Finkin e Hinds.


“Voi come mai...”


“Non vai a divertirti durante la vacanza?” Finkin fischiò. “Questo perché il divertimento sta qui a scuola.”


“Perché sei ancora qui? Hai una sorella no?” Aggiunse Hinds allacciando il braccio attorno al collo di Good. “Mi ha chiesto di dirti che dovresti prenderti una pausa; è così... dolce da parte sua.”


Good divenne immediatamente più serio: “Un momento, voi due siete andati a visitare casa mia?”


“Certo, altrimenti dove saremmo dovuti andare per cercarti?” Disse Finkin con aria ovvia. Inarcò un sopracciglio: “Il suo nome è Rachel, giusto? Non ti dispiacerebbe presentarmela?”


“È fuori discussione.” Rispose Good con tono aggressivo mentre lanciava a Finkin uno sguardo freddo.


“Pensi che non siamo abbastanza buoni?” Disse Finkin indignato. “Perlomeno io ho una casa vicino al Fiume Acqua Rossa!”


Good rimase in silenzio pensieroso e poi scosse la testa: “No, non ha niente a che vedere con voi. Mia sorella... Rachel ha i suoi problemi e non penso che le piacerebbe stare con voi.”


“Perché? Io penso che sia dolce.” Chiese Hinds confuso.


“Su, sputa il rospo.” Aggiunse Finkin curioso.


“Lasciate stare.” Rispose Good. “Parliamo di altro, che cosa intendevi con ‘il divertimento sta qui a scuola’?”


Finkin non continuò ad insistere ma abbassò il tono di voce e rispose quasi sussurrando: “Vuoi pilotare un vero aeroplano?”


“Che cosa hai detto?” Disse Good colto di sorpresa.


“Qualche giorno fa, quando ho scavalcato il muro, li ho visti.” Disse Finkin con un sorriso trionfante. “Ci sono dei nuovi aerei nell’hangar. Anche se erano coperti dai teli, ho visto che erano circa della stessa dimensione dell’Unicorno pilotato dalla Principessa Tilly. In altre parole, quelli sono i nostri aerei!”


“Qualche giorno fa? Perché non ce lo hai detto subito?”


“Ti saresti eccitato troppo e avresti fatto trapelare la notizia.” Disse Finkin con una scrollata di spalle. “Siamo in vacanza e ci sono poche persone nell’Accademia. Questa è la nostra migliore occasione per andare a dare un’occhiata!”


“Sei impazzito?!” Disse Good incredulo. “Nessuno può andare lì senza permesso!”


“Certamente quei soldati non ci faranno passare.” Disse Finkin roteando gli occhi verso Good. “Perciò dovremo prendere un’altra strada che non attraversi l’aeroporto.”


“Ma...”


“Daremo solo un’occhiata.” Incitò Higgs. “Dovresti aver notato che ultimamente la Principessa Tilly sorride di meno ed è diventata più severa con noi. Probabilmente ci vorranno ancora due mesi prima che possiamo pilotarli, ma non vuoi vedere come sono fatti i nostri aerei? Preferisci questo stupido cruscotto di legno?”


“Se non vuoi venire, andremo senza di te.” Disse Finkin facendogli l’occhiolino.


Dopo un lungo momento di conflitti interni, gli tornarono in mente lo scricchiolio della leva di legno e la frustrazione che aveva provato nel non percepire alcun miglioramento in sé stesso. Alla fine si morse il labbro ed annuì: “Vengo, mostratemi la via.”


&nbsp;


<em>Aris</em>
                                


                                



