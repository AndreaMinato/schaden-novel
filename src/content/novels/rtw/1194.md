---
title: Capitolo 1194: L’Unica Richiesta
pubDate: 2025-08-07T11:30:06.931Z
tags:
    - rtw
---


&nbsp;


Dopo cena, Tilly raccontò a Roland cosa era successo all'aeroporto.


"A causa di una… sensazione?" Disse Roland, un po' sorpreso dal motivo per cui Tilly aveva cambiato idea.


"Cosa? Non è una buona ragione per te?" Disse Tilly mentre incrociava le braccia.


"Beh, hai stabilito tu tutte le regole per l’Accademia dei Cavalieri dell’Aeronautica, quindi sei il capo", negò Roland agitando la mano. "Sono solo curioso di sapere a cosa ti riferisci quando parli di sensazione."


"Significa avere del talento. Davvero non te ne intendi per niente di volare", disse Tilly mentre scrollava le spalle. "La gente comune segue semplicemente le istruzioni nel manuale in modo meccanico, ma alcune persone riescono a visualizzare le loro azioni, cioè prevedere in anticipo quale sarà il risultato."


"Ah... sembra davvero incredibile," commentò Roland indifferentemente mentre contraeva le labbra. Ammise di non avere alcuna conoscenza riguardo il volo. Se non fosse stato per Tilly, probabilmente non sarebbe mai stato in grado di addestrare così tanti Cavalieri dell’Aeronautica. Tilly lo aveva aiutato molto a costruire, testare, migliorare e finalizzare l'aereo e addestrare nuovi piloti. Normalmente, ci sarebbero voluti alcuni decenni per costruire un vero aereo basato sui progetti raccolti dal Mondo dei Sogni e utilizzarlo nelle operazioni militari. Detto questo, un aereo era essenzialmente una macchina. Non sarebbe stato sufficiente seguire le istruzioni e continuare a esercitarsi se qualcuno avesse voluto imparare come guidarlo?


"Perché anch'io ho quel talento", disse Tilly con rammarico. "Il fatto che tu non riesca a prevederlo significa che non hai il talento. Se fossi uno studente dell’Accademia Aeronautica, probabilmente verresti buttato fuori dalla scuola, fratello."


"Ehm..." Roland quasi soffocò quando sentì Usignolo trattenere la risata dietro di lui.


"Credi che tutti potremmo diventare piloti se ci esercitassimo?" Disse Tilly come se avesse letto il pensiero di Roland. "È vero che alcune persone potrebbero sviluppare i riflessi dopo molta pratica, ma essere in grado di sentire è anche un talento, anche se non è veloce come il metodo precedente. La maggior parte delle persone probabilmente non svilupperebbe mai tale abilità. Il massimo che potrebbero ottenere sarebbe volare. Tra i due, chi pensi avrebbe maggiori possibilità di sopravvivere a una battaglia? "


Roland tacque.


Senza dubbio, i più dotati avrebbero avuto maggiori possibilità. Normalmente imparavano molto più velocemente delle persone comuni, poiché possedevano la capacità di apprendere dalla loro esperienza. Invece, la gente comune sarebbe riuscita a malapena a sopravvivere. In altre parole, gli studenti di talento impiegavano meno tempo per apprendere e assorbire nuove conoscenze.


"Ma non sempre è così", disse Roland dopo una breve pausa. "Forse è stato solo fortunato e gli è capitato di avere la risposta giusta."


"Ecco perché gli ho chiesto di volare", disse Tilly con indifferenza.


"... E gli altri due?"


"Hanno scelto di volare anche loro".


"Veramente?' Disse Roland sbattendo le palpebre sorpreso. "Sono colpito dal loro coraggio. Non pensi che sia un peccato espellerli?" Essere espulsi dalla scuola era una punizione severa, specialmente quando la scuola in questione era gestita dalla Principessa. Ciò significava che gli studenti espulsi sarebbero stati segnati, e sarebbe stato molto più difficile per loro trovare un altro impiego in futuro. I garzoni e il personale di terra erano effettivamente pagati bene e si trattava di lavori relativamente stabili. L'Accademia offriva loro anche prestazioni mediche e alloggi.


C'erano meno di 200 aspiranti pilota a Neverwinter, quindi Roland apprezzava ciascuno di loro.


"L’Accademia dei Cavalieri dell’Aeronautica non ha bisogno di studenti privi di talento. Il coraggio li condurrebbe solo a una morte prematura. È meglio che se ne vadano adesso che in seguito", disse Tilly a bassa voce.


Ci fu un silenzio teso. Roland prese due drink per entrambi e Tilly cambiò argomento. "A proposito, sono venuta qui per il mio nuovo aereo. Ci sono novità?"


Il cuore di Roland saltò un battito. Sapeva che Tilly doveva avere degli affari importanti da discutere. "Penso che dovremmo rallentare la questione. Abbiamo bisogno di te per costruire l'aeronautica. Se rimani a Neverwinter, costituirai una minaccia maggiore per i Demoni."


Tilly non rispose, ma i suoi occhi brillavano di una determinazione inflessibile.


Roland emise un profondo sospiro.


Tilly non si riferiva a “l’Unicorno" ma a un aereo militare più potente. Dopo che aveva pianto istericamente sul suo petto come una bambina indifesa la notte della morte di Cenere, la mattina dopo aveva detto a Roland che voleva un aereo che potesse uccidere i Demoni.


Aveva intenzione di vendicarsi.


Apparentemente, la promessa evasiva di Roland non aveva fatto cambiare idea a Tilly.


"Sei sicura che sia quello che vuoi?"


"Non eri così indeciso quando hai programmato di tendere un'imboscata a Ursrook."


"Questo perché la logistica è completamente diversa dalla lotta al fronte".


"Non proprio. In entrambi i casi, uso la mia abilità per chi ha bisogno", negò Tilly scuotendo la testa. "Sono stata io ad accettare di inviare Cenere al fronte. Sai benissimo che i Cavalieri dell’Aeronautica non avranno possibilità di vincere contro i Demoni nel cielo. Ce ne sono troppi e i Cavalieri sono troppo deboli. Solo io potrei cambiare la situazione."


"Ma l'Accademia..."


"Sicuramente adempirò le mie responsabilità. Formerò alcuni istruttori qualificati in modo che possano espandere ulteriormente l'Accademia." Tilly tacque per un secondo, gli occhi fissi su Roland, e poi disse lentamente: "So di essere egoista, ma questa è la mia unica richiesta."


Roland guardò Tilly negli occhi. Alla fine, sospirò "Capisco".


Tilly aprì il pugno e disse: "Grazie."


"A proposito, qualche preferenza specifica sul colore del velivolo?" Chiese Roland quando Tilly stava per andarsene.


Tilly si fermò, un po' perplessa, e rispose: "No, non proprio..."


"Allora che ne dici del rosso?"


"Fa qualche differenza?"


"Normalmente, la squadra che domina il cielo è di quel colore" spiegò Roland gentilmente.


"Davvero?" Disse Tilly incurvando le labbra. "Allora rosso sia."


Dopo che Tilly se ne andò, Usignolo disse a Roland: "Sua Altezza fa sul serio questa volta."


Roland rispose mentre si massaggiava la fronte, "Questo è ciò che mi preoccupa". Quando Tilly aveva detto "<em>questa è la mia unica richiesta</em>", Roland aveva avvertito la perseveranza e l’impazienza dietro le sue parole. Comprese che nessun altro, tranne lui, poteva aiutare Tilly a vendicare Cenere. Se avesse rifiutato di aiutarla, la speranza di Tilly si sarebbe trasformata in struggente disperazione e, vagamente, aveva il presentimento di perderla.


“È anche cambiata," osservò Usignolo. "Ma la capisco. Se fossi stato tu..." si interruppe e scrollò di dosso l'idea. "No, non riesco nemmeno a immaginarlo."


Roland tacque. All'improvviso si rese conto che una guerra poteva alterare molte persone e cose, ma avrebbe anche continuato a portare distruzione.


Per prevenire tragedie come questa, non c'era nient’altro da fare che terminare questa Battaglia della Volontà Divina il prima possibile.


<em>Arya</em>
                                


                                



