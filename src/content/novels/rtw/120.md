---
title: Capitolo 120- Il riscatto (Parte II)
pubDate: 2025-08-07T11:37:50.891Z
tags:
    - rtw
---






Roland rivolse a Petrov uno sguardo pieno di interesse e rise. “Sei stato il primo a chiedermelo!” Bevve un sorso dalla sua coppa, poi disse, molto casualmente, “Senza dubbio Fortezza Longsong appartiene a me, anche se non sono qui. Ciò di cui ho bisogno è una persona o una famiglia che possa gestire la Fortezza per me. Perciò, quello che dovresti chiedere non è un riscatto, ma un tributo di rappresentanza.”






Rappresentanza…Petrov non era estraneo a questo mondo. Molti nobili non avevano tempo o interesse per il commercio, anche se avevano molti prodotti nei loro possedimenti. Si facevano aiutare da qualche astuto uomo d’affari, che vendeva i beni per i nobili e, per ottenere questo diritto, pagava una certa somma in anticipo.






“Quanti ori reali richiedete?” Fece un respiro profondo e provò a tranquillizzarsi.






“Sarà un lungo processo, non devi pagare tutto in una volta.” Roland si interruppe, poi continuò: ”Il 30% delle tasse mensili della Fortezza, insieme a rifornimenti per un valore di mille punti, il resto è tuo.”


 


“Non è esagerato”, pensò Petrov. “Finché ho il pieno controllo sulla Fortezza, è un prezzo ragionevole.” Era la conferma che il Principe non stava scherzando. Intendeva davvero mantenere la parola.






Quella era un’opportunità di quelle che capitano una volta nella vita. Lui e il Principe non erano nemici. Il Duca aveva fallito del tutto, e i suoi figli sarebbero stati privati dell’eredità. Se le forze della Coalizione non lo avevano fermato, chi avrebbe potuto impedirgli di espandere il suo controllo sui territori occidentali? Allearsi con la parte più potente era uno dei principi basilari


per la sopravvivenza dei nobili. Se si fosse guadagnato la fiducia di Sua Altezza prima delle altre quattro famiglie nobili, gli Honeysuckle avrebbero avuto i più grandi possedimenti nei territori occidentali.


 


“Sua Altezza, perché non volete restare qui? Questo castello è più grande di quello di Città di Confine.”






“Quello che vuoi chiedere è perché non gestisco in persona Fortezza Longsong?” Roland guardò un Petrov quasi imbarazzato e rise. “Ci sono molte ragioni. I giochi di potere qui sono troppo complicati, e stabilizzare i rapporti richiederebbe troppo tempo, molto più del profitto che se ne può trarre. Supportare una famiglia locale che può governare meglio di me, è un affare per entrambe le parti. Ci sono altre ragioni a cui puoi pensare con calma.” Il Principe cominciò a giocare con la tazza d’argento, “Comunque, se fossi scelto come rappresentante, proveresti a vendicarti per il Duca?”






“Ceto che no, Sua Altezza!” Anche se la domanda era inattesa, Petrov rispose immediatamente.






“Il Duca è già morto. Le cinque famiglie ora devono pensare a come spartirsi i territori. A chi importerebbe della vendetta?” pensò Petrov.


 


Petrov però sapeva che questi non erano i veri motivi per cui Roland non voleva restare alla Fortezza Longsong. “La lotta per il potere è troppo complessa e i rapport difficili da distendere? Con il potere oppressivo che ha, potrebbe certamente sterminare le forze nemiche nel giro di uno o due anni. Tutti i nobili scorderebbero il Ryan perdente, proprio come Ryan ha fatto in passato. In ogni caso due anni non sono abbastanza per fare di Città di Confine una grande città come lo è Fortezza Longsong.” 


 


“Sua Altezza Roland deve avere un piano più elaborato.”


 


 


“In tal caso, questa città…”






“Sarei lieto di essere il vostro rappresentante, Sua Altezza!” lo interruppe Petrov. Ma sembrava ancora esitante. “Ma, il Re, no, voglio dire, vostro fratello maggiore potrebbe non essere d’accordo con questo esito. Se nominasse un nuovo Duca per i territori occidentali…non sarei in grado di oppormi a Città del Re.”






“Non serve che tu ti opponga a loro.” Roland gli lanciò davanti due lettere. “Guarda qui, sono documenti che ho trovato nell’ufficio del Duca Ryan.”






Petrov scorse velocemente il contenuto delle lettere, e non riuscì a trattenere un sussulto.






Il primo sigillo sembrava indicare una lettera segreta. Il nuovo Re Timothy e la Regina di Acque Azzurre avevano combattuto a Città dell’Aquila e subito una grande sconfitta? Quello che diceva la seconda lettera era ancora peggio. Era un documento che non era stato scritto fino alla fine, ma affermava che il Duca Ryan volesse annettere in Nord. Il suo piano di diventare un re indipendente era rivelato chiaramente nero su bianco. La lettera non era completa, il che rendeva impossibile capire a chi fosse indirizzata.






Capì cosa intendeva il Principe: non serviva nessuna resistenza perché il nuovo re aveva problemi già di suo. Altrimenti il Duca non avrebbe mirato all’indipendenza. I suoi cavalieri d’elite erano sufficienti per sconfiggere i territori occidentali, ma restavano inferiori alla cavalleria di Città del Re.






“Una lettera segreta può essere falsificata, ma questo documento è effettivamente scritto con la calligrafia di Osmond Ryan. A meno che il Principe non abbia una strega in grado di imitare la scrittura altrui….” pensò Petrov, ma poi si rifiutò di speculare.






“Il Principe non ha motivo di volermi ingannare. Agire come rappresentante per la Fortezza Longsong non è una faccenda unilaterale. Se non fossi in grado di governare saldamente la Fortezza nemmeno il Principe ne trarrebbe profitto. Inoltre, il duca designato da Timothy sarà per forza di cose nemico del Principe Roland.”


 


Se la famiglia Honeysuckle voleva sovrastare le altre quattro grandi famiglie nobili, Petrov doveva fare affidamento sul supporto del Principe. D’altra parte, per assicurarsi che i suoi interessi fossero protetti, il Principe avrebbe aiutato la famiglia Hull a mantenere una salda posizione.






Appena rifletté su questo, Petrov si alzò lentamente e si inchinò a Roland. “La famiglia Hull è al vostro servizio,”






“Bene.” Roland annuì. “Per ora non è ancora stabilito se sarai il mio rappresentante. Lascia prima che ti ponga qualche domanda.”






“Prego, Sua Altezza.”






“Come ti comporterai verso chi ti si oppone?”






“Quanto stimi di riscuotere ogni mese con le tasse? Come farai a garantirmi rifornimenti per un valore di mille punti al mese?”






“Che misure adatteresti se ti chiedessi di sviluppare un affare su larga scala?”






"... "


 


Petrov pensava che Sua Altezza volesse solo raccogliere qualche informazione sui nobili dei territori occidentali. Non si aspettava che avrebbe chiesto cose così strane, era come se lo stesse valutando per le sue conoscenze amministrative e commerciali.






Seguì una serie di domande e Petrov si sforzò di rispondere una a una. Sua Altezza sembrava sempre più impressionato dalle sue risposte. Alla fine battè le mani e disse, “Bene, ci fermeremo qui per oggi. Quando avrai messo insieme il riscatto da 3000 punti, puoi ritornare e liberare il Conte. Non temere, sarà trattato bene in questi giorni.”






“Sua Altezza, riguardo ai diritti del rappresentante…”






“Saranno annunciati quel giorno.” Roland sottintendeva che era ora che le guardie lo scortassero all’uscita.


Petrov lasciò la stanza con sentimenti contrastanti. Poi vide che Carter gli restituì la Pietra - era ancora blu traslucida, e valeva sempre 50 ori reali.






*******************






“Quindi, cosa ne pensi?” Roland guardò verso Usignolo, che ora era accanto a lui. “Uhm, ha detto all’incirca la verità.” Si strinse nelle spalle e disse “È stato molto più sincero degli altri interrogati prima di lui. Comunque, pensi davvero che sia  una buona idea ripetere le stesse cose a tutti? E quelle lettere? Non dovrebbero essere della maggior segretezza?”






“Non a tutti.” Il Principe guardò la lista e disse, “Sono membri delle cinque grandi famiglie nobili. Questi nobili sono gli unici adatti a gestire Fortezza Longsong. Quelli non abbastanza forti, se anche ricevessero questo incarico, non sarebbero in grado di governare adeguatamente la Fortezza. Anzi, ciò porterebbe a un’infinita lotta interna tra le varie forze. Riguardo a Timothy Wimbledon e la sua sconfitta a Città dell’Aquila, non è un gran segreto. Presto si spargerà la voce per tutto il Regno di Graycastle, sto solo facendo in modo che il processo sia più breve.”


“Questi due massaggi sono arrivati proprio al momento giusto”, pensò, “Se il Secondo Principe non avesse subito una tale sconfitta, sarebbe probabilmente molto più difficile reclutare un rappresentante…se si rendesse necessario l’uso della forza, il risultato non sarebbe così perfetto.”


“Quindi… Hai già deciso di scegliere lui?”


“Se tutto va secondo i piani.” disse Roland sorridendo “In ogni caso, è stato il primo a prendere l’iniziativa e tirare fuori la questione. L’iniziativa individuale è decisamente una qualità importante. Non mi aspettavo di trovare, tra le cinque famiglie, qualcuno di così portato per l’amministrazione e il commercio. Credevo fossero solo buoni a montare a cavallo e cacciare e uccidere.”


Trovò il nome “Petrov Hull” sulla lista e ci fece attorno un cerchio con la penna d’oca.




Merges






💬 Erialis Ciao a tutti amati lettori, come potete vedere nella homepage il sito ha bisogno di voi per migliorarsi e migliorare sempre e comunque, vi chiediamo se possibile un piccolo contributo. Maggiori dettagli potrete trovarli-->;QUI 


Come sapete abbiamo aperto una pagina sul forum per fornirvi pillole legate alla novel dal Medioevo alle armi citate e a qualsiasi cosa possa essere connesso alla novel, per saperne di più cliccate -->; QUI . Vorrei anche ricordarvi il nostro contest fanart che si concluderà il 19 aprile 2018, è aperto a tutto dai disegni, ai collage alle foto in costume (Cosplay) basta che il tema sia un personaggio o una scena che vi ricorda “Release that witch”, per maggiori informazioni e per poter partecipare basta cliccare -->; QUI 
                                


                                



