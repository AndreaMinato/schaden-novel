---
title: Capitolo 1202-  Una Guerra Lampo
pubDate: 2025-08-07T11:37:51.073Z
tags:
    - rtw
---


Gli accampamenti della Famiglia Cancello Pietrarossa e della Famiglia Tusk erano situati sul percorso che portava verso la città. In origine, quel luogo era destinato all’uso temporaneo di carovane e mercenari, ma adesso veniva impiegato dalle delegazioni.


Il luogo era circondato da un recinto in legno e si trovava dal lato opposto della Baia della Sedimentazione. Era considerato relativamente sicuro e nessuna delle delegazioni aveva schierato sentinelle. Per segnare i loro territori avevano semplicemente usato lance e scudi per disegnare una linea al centro tra gli accampamenti.


Sapevano tutti che quella linea non significava niente. Fintanto che il Signore di Baia della Sedimentazione non prendeva la sua decisione, le due delegazioni avrebbero mantenuto dei toni civili e di certo non si sarebbero presi la briga di schierare sentinelle in una giornata piovosa come quella.


Perciò, quando i cento soldati del Primo Esercito si fermarono a circa duecento metri dall’accampamento, nessuna delle due famiglie si accorse di avere visite.


I cavalieri non si accorsero dei cambiamenti fino a quando non udirono la richiesta di resa lanciata dal Primo Esercito.


“Questo è il Primo Esercito di Graycaste e da adesso prendiamo ufficialmente il controllo di Baia della Sedimentazione. Secondo le leggi di Neverwinter, la vostra condotta rappresenta un’intrusione illegale e uso illegale di armi. Vi ordiniamo una resa immediata, altrimenti ricorreremo alla forza e dovrete pagare tutte le conseguenze delle vostre azioni!”


La parola assurdo descriveva perfettamente questa situazione.


Il comandante della delegazione della Famiglia Tusk tirò la tenda e vide fuori dall’accampamento un uomo che parlava con uno strano cilindro. Non molto lontana era piantata una bandiera con uno stemma che non conosceva. Tuttavia, trovava difficile associare questi soldati indesiderati con Graycastle. Per lui Graycastle era un Regno straniero e distante che esisteva soltanto nei pettegolezzi che circolavano nel vicinato.


Queste persone erano tutte ammantate e inzuppate dalla pioggia. Avevano un aspetto patetico e ridicolo. E ad aumentare la sua sensazione di surrealtà era il fatto che avessero ordinato loro di gettare le armi.


Il comandante scese al piano di sotto e vide che tutti i mercenari si erano accalcati alle finestre. Offendevano con linguaggio volgare e facevano gesti osceni. Se non fosse stato per la pioggia fuori, probabilmente avrebbero persino sputato in faccia a quell’uomo.


Erano dei comportamenti che avevano le tipiche persone di basso rango. Ed il comandante, essendo un nobile, doveva inventarsi delle strategie utili.


Che cosa avrebbe dovuto fare se quegli uomini fossero realmente di Graycastle?


Pensò che forse sarebbe stato meglio aspettare la mossa della Famiglia Cancello Pietrarossa.


Non poteva davvero ordinare ai suoi uomini di gettare le armi come diceva quell’uomo, ma non poteva neanche inviare un ambasciatore per negoziare con loro: non voleva dare l’impressione di essere un debole.


Il comandante non pensava che questi presunti soldati di Graycastle li avrebbero attaccati all’improvviso. Dopotutto si trovavano molto lontani dall’accampamento. I mercenari avevano già afferrato le loro armi mentre i soldati ammantati non possedevano neppure un singolo cavallo.


In quel momento, si era completamente dimenticato dell’avvertimento del Primo Esercito. O meglio dire, non percepiva alcuna minaccia da quell’avvertimento.


Per i nobili del Regno del Cuore di Lupo, le guerre erano viste come un processo che richiedeva molto tempo. Dovevano osservare il nemico, impartire ordini e schierarsi per combattere. Erano dei passi che dovevano essere completati uno ad uno e perfino la potente Chiesa di Hermes non poteva sottrarsi da queste regole.


Tuttavia, il Primo Esercito, che aveva combattuto anche contro i demoni, vedeva le guerre in tutt’altro modo.


Quando la battaglia scoppiò, nessuno si rese conto di quello che stava accadendo.


Quindici minuti dopo, quattro mortai spararono. Anche se non erano potenti come i Cannoni Longsong, erano più che sufficienti per distruggere delle torri di guardia costruite in legno. Ai soldati piaceva usare i mortai per dare inizio alle battaglie perché erano più facili da trasportare rispetto all’artiglieria da campo.


L’accampamento a duecento metri di distanza venne subito raso al suolo. Le grida volgari della delegazione vennero coperte dal ruggito delle palle dei cannoni. Le case di legno crollarono sotto all’impatto delle onde d’urto e frammenti di colonne, porte e finestre volarono i tutte le direzioni.


Il comandante dell’unità del Primo Esercito ordinò ai soldati di caricare.


E ben presto l’accampamento fu circondato.


Nessuna delle due famiglie riuscì a lanciare un contrattacco efficace. Alcuni coraggiosi mercenari si lanciarono di corsa fuori dalla polvere, ma vennero subito fatti fuori. Per ridurre il numero delle vittime, il Primo Esercito non avanzò fino a quando la polvere non venne lavata via dalla pioggia.


Non lo facevano per bontà, ma perché Sua Maestà aveva bisogno di più minatori.


Nel frattempo, il Primo Esercito gli ordinò di nuovo di arrendersi.


Stavolta quasi tutti obbedirono.


Nel giro di trenta minuti, la minaccia che, rappresentata dalle due famiglie, opprimeva il Barone, era stata eliminata.


***






Quando rientrò nella sua dimora, Jean Bate era ancora sotto shock.


Sapeva che Graycastle era potente, ma non si aspettava che fosse invincibile. La battaglia che si era conclusa poco fa non gli sembrava nemmeno una battaglia.


Finalmente Jean capì che cosa Ascia d’Acciaio intendeva dire con “vedere per credere”. Aveva assistito allo scontro e doveva ammettere che gli era difficile riuscire a descrivere a parole quello che aveva visto. Questa battaglia gli aveva fatto provare una sorta di appagamento. I soldati di Graycastle si erano mossi sotto la pioggia senza rumori, non avevano detto una parola di troppo ed il contrasto generato da questo silenzio e le assordanti esplosioni dei colpi di mortaio gli avevano lasciato una profonda impressione. Più profonda di quella che gli avevano lasciato le armi dei soldati.


Che cosa avevano passato questi soldati per diventare quelli che erano oggi?


“Adesso ci credi che possiamo difendere la Baia della Sedimentazione?” La voce di Ascia d’Acciaio interruppe il treno dei suoi pensieri.


Jean Bate si rese conto che oltre ad annuire, non riusciva a dire niente.


“Rilassati.” Disse Ascia d’Acciaio con un accenno di sorriso. “Non devi avere paura del Primo Esercito, soprattutto ora che hai deciso di servire Re Roland. Chiunque dovesse attaccare Baia della Sedimentazione, si metterebbe contro l’autorità di Sua Maestà. Adesso fai parte di Graycastle.”


<em>“Far parte di Graycastle? Che strano modo di dire...”</em> Pensò il Barone tra sé e sé. Aveva vissuto per così tanti anni nel Regno del Cuore di Lupo, ma non aveva mai pensato di avere a che fare con il Regno. Ma dal tono del Comandante del Primo Esercito, sembrava che quella fosse una cosa naturale.


Non ne capiva il motivo, ma scoprì che non detestava questo modo di dire.


Dopo un momento di silenzio, Jean Bate fece un lungo sospiro: “Conta pure su di me per la campagna di ricollocazione.”






<em>Aris</em>
                                


                                



