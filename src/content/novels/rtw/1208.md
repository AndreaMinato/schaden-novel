---
title: Capitolo 1208: Le Armi Di Van’er
pubDate: 2025-08-07T11:30:06.934Z
tags:
    - rtw
---


Il giorno seguente, a mezzogiorno, si recarono con Jop al Secondo Impianto Meccanico nella zona industriale.


Dopo aver sentito il motivo della loro visita, il fratello di Jop, Lafite, si mostrò molto interessato alla proposta di Van’er; prese in mano un fucile e se lo rigirò affettuosamente tra le mani prima di chiedere, “Possiamo davvero farlo? Ero un minatore e ciò che faccio adesso è semplice lavoro manuale, come affilatura e tranciatura. Se faccio un casino…”


“Fratello!” Lo fermò Job, indignato.


“Uno o due non saranno un problema; le armi si rompono facilmente visto che le usiamo molto durante l’addestramento,” disse Van’er. “Tuttavia, se sei tu a romperne un buon numero, significa che il mio metodo non funziona. Non darò la colpa a te.”


“Capisco,” rispose Lafite annuendo tutto contento. “Allora, lascia che ci pensi io! Farò del mio meglio, visto che le attrezzature nello stabilimento non sono sempre disponibili.”


“Tuo fratello sembra amare molto le armi,” sussurrò a Job Artiglio di gatto.


“Non è nulla di strano,” si unì Rodney. “A chi non piacciono le armi potenti? In passato, usavamo spade e lance ed adesso usiamo cannoni ed armi.”


Anche Van’er la pensava allo stesso modo. Dopo aver visto la vera potenza dell’artiglieria da campo da 12 libbre, si era lentamente innamorato delle armi. Aprì la borsa di cuoio che i suoi amici si erano portati appresso, tirò fuori una HMG rotta e passò un tubo di metallo a Lafite, per poi dire, “Cominciamo.”


…


La canna del fucile venne subito attaccata ad una perforatrice.


Lafite accese la macchina, allineando il trapano con il segno sulla canna e muovendolo lentamente verso il basso. Quando il trapano la toccò, il tubo di metallo si frantumò in numerosi pezzettini.


Per Van’er era qualcosa di nuovo. Nonostante sapesse che sia la macchina a vapore che i Cannoni Longsong erano fatti di lingotti di metallo, era la prima volta che assisteva a come venissero effettivamente realizzati. Si meravigliò quando vide quel ferro robusto sciogliersi a poco a poco per poi ridursi in pezzetti.


Secondo Lafite, le attrezzature nel Secondo Impianto Meccanico erano tutti di terza generazione, azionati da Alba I. in confronto ai vecchi strumenti collegati ad una macchina a vapore, quelli nuovi erano molto più sicuri e silenziosi; in più, potevano cominciare ad operare in qualsiasi momento. Un paio di operai specializzati riuscivano persino a realizzare dei disegni intricati su un’asta di ferro grande quanto un’unghia.


Eppure, Van’er non aveva bisogno di abilità così spettacolari. Dopo aver ripensato alla sua proposta per una notta, riformulò il suo piano: il segreto era usare il minor numero di risorse per raggiungere l’obiettivo. La trasformazione dell’arma doveva essere semplice e non doveva interferire con le attività giornaliere dello stabilimento. Per questo aveva portato con sé il sistema di raffreddamento del Mark I, con la speranza di semplificare il processo e risparmiare del tempo.


Con una sua copia avrebbero potuto azionare facilmente la polvere la sparo. Il problema, ad ogni modo, era come mantenere una fiamma.


Van’er si era interessato molto alle HMG usate dal Battaglione delle Armi da Fuoco tanto tempo prima. Durante la guerra del Versante Settentrionale, le aveva usate svariate volte. Una cosa su cui l’uomo era certo era che il Mark I era molto più largo dei fucili perché disponeva di un sistema di rinculo più complesso. In aggiunta, anche il caricamento delle due armi era abbastanza differente: le mitragliatrici necessitavano di cartucce, mentre i fucili avevano solo un caricatore; era quindi impossibile copiare il modello nella sua interezza.


Anche se il suo metodo avesse funzionato, Ascia d’Acciaio e Brian non avrebbero permesso all’artiglieria di usare parti delle mitragliatrici.


Il modo migliore per migliorare i fucili era agire solo sulla canna.


“È più o meno così…” Disse Lafite mentre puliva il trapano e metteva a confronto il sistema di raffreddamento ed il fucile alla luce. “Una volta che avremo tagliato la parte in eccesso, queste due canne dovrebbero essere all’incirca della stessa lunghezza.”


“Non metterle ancora insieme,” lo fermò Van’er tirando fuori dalla sua tasca un foglietto, per poi aprirlo. “Voglio il tuo aiuto per realizzare anche questa parte di ricambio.”


Sul foglio era disegnato un grezzo diagramma: il componente era nella forma di un arco, lungo all’incirca un dito e largo due, con un solco nel centro.


“Che cos’è?” chiesero gli altri funzionari, curiosi. “Non sembra parte di un’arma.”


Van’er non era sicuro se avrebbe davvero funzionato o no. Era semplicemente una delle sue strane idee che doveva ancora essere verificata. Però, non doveva tirarsi indietro, e perciò continuò, “Ahem… se andrà tutto bene, credo che questo nuovo componente potrà rimpiazzare le vostre mani.”


…


Cinque giorni più tardi, diversi soldati del Battaglione dell’artiglieria si radunarono al poligono di tiro del Primo Esercito.


Avevano sentito dai loro superiori che una nuova pietra focaia, che avrebbe permesso all’artiglieria di continuare a far fuoco senza interruzioni, veniva attualmente testata. A differenza di tutte le altre armi ampiamente impiegate dall’esercito, questa era stata ideata dal Comandante Van’er e non da Sua Maestà; tanti soldati erano incuriositi dalla notizia e vennero a vedere in cosa consistesse questa nuova arma durante la loro pausa.


Per loro sgomento, questa riusciva sì a sparare in continuazione, ma di quando in quando si inceppava; fino a quando l’operatore avesse continuato a premere il grilletto, l’arma avrebbe potuto sparare diversi proiettili allo stesso tempo.


A differenza dei fucili a tamburo in grado di sparare solo cinque colpi, questa versione migliorata arrivava a 20: ciò poteva quasi rivaleggiare con una HMG se un buon numero di queste armi avesse fatto fuoco allo stesso tempo.


“Non posso credere che tu ci sia davvero riuscito,” sottolineò impressionato Artiglio di Gatto. “Adesso capisco perché Signor Ascia d’Acciaio ti abbia voluto come suo comandante.”


“Sua Maestà mi ha insegnato ogni cosa: non dice sempre che dovremmo applicare ciò che impariamo dai libri nel nostro lavoro? Ho semplicemente fatto ciò che Sua Maestà ci ha sempre detto di fare,” disse trionfante Van’er. Non si era aspettato che il suo piano avesse funzionato così bene. Nel giro di soli cinque giorni, aveva creato una nuova arma. In seguito, avrebbe solamente dovuto fare qualche aggiustamento ed il Battaglione dell’artiglieria sarebbe riuscito ad aumentare enormemente la propria potenza di fuoco al minimo costo.


“Siete voi il Comandante Van’er?” Chiese improvvisamente qualcuno.


“Esatto, e voi siete…” ribatté lui mentre si voltava.


“Il mio nome è Danny, della squadra dei cecchini,” rispose l’uomo con un sorriso. “Ho notato un sacco di gente qui, e quindi sono venuto a vedere cosa stesse succedendo. Oggi sono in servizio… posso provare la vostra nuova arma?”


“La squadra dei cecchini?” Ribadì Job, un tantino sorpreso, e poi lanciò un’occhiata a Van’er, “Capo.”


Van’er sapeva che ogni membro era un soldato altamente specializzato scelto da Brian, del Battaglione delle Armi da Fuoco. La squadra dei cecchini si era guadagnata la sua fama grazie alla battaglia contro la Chiesa a Cresta Ventofreddo: avevano ricevuto una medaglia da Sua Maestà per la loro eccezionale performance. Erano il meglio del meglio ed erano persino molto rispettati tra i soldati. Se questa nuova arma aveva catturato l’attenzione della squadra dei cecchini, non ci sarebbe stata quindi la possibilità che il Battaglione di artiglierai superasse finalmente quello delle Armi da Fuoco?


In risposta agli sguardi impazienti di Job e di Artiglio di Gatto, Van’er rispose con un debole sorriso, “Certamente, fate pure.”






<em>Mithdran </em>
















                                


                                



