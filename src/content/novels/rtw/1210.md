---
title: Capitolo 1210: Un Veicolo Alimentato Dal Cubo
pubDate: 2025-08-07T11:30:06.934Z
tags:
    - rtw
---






Nel laboratorio sotterraneo a Terza Città di Confine.


Roland portò subito Anna nel laboratorio; attraverso lo spesso vetro protettivo, vide i due Cubi Magici Cerimoniali attivi al centro della stanza; i muri erano ricoperti da lastre di piombo. Uno dei due Cubi appariva abbastanza normale, mentre l’altro sprigionava dei raggi laser rossi molto più corti.


“Quello che ne emette di più corti è la nuova replica?” Chiese intuitivamente Anna.


“Esattamente. A dire il vero, è stato per puro caso,” rispose allegra Celine. “Di solito, Polso Magro intaglia i motivi sulle varie parti, ma se queste sono danneggiate, è difficile riusciva a ricreare le decorazioni e quindi quelle rovinate le gettiamo via. Però, quando una settimana fa stava lavorando su Pezzo n. 236, abbiamo scoperto una crepa e quindi quella specifica era difettosa.”


Roland chiese pensieroso, “Ma non avete buttato via il Pezzo 236?” Visto che tutti i materiali usati per creare le repliche erano stati raccolti nella Regione dell’Estremo Meridione e che quelle tavolette erano rimaste sepolte sottoterra per 1.000 anni, era normale che fossero danneggiate qua e là.


Celine inclinò il suo tentacolo principale e disse, “Ho pensavo che fosse uno spreco disfarsene, ed allora l’ho tenuto, non si sa mai. E poi l’ho inserito sul Cubo Magico che avevano fatto in precedenza per vedere se avrebbe funzionato bene o no.”


Roland fissò incredulo Celine: era uno strumento nucleare usato nella tortura!


“Non vi preoccupate, Vostra Maestà,” disse Celine come se avesse letto i pensieri di Roland. Sollevò quella massa informe che ne costituiva la testa e continuò, “Ho condotto il test nella Catena Montuosa Impenetrabile; Neverwinter non ne risentirebbe anche se qualcosa andasse storto. È un principio seguito dalla Società di Ricerca; e non dovete sentirvi dispiaciuto nel caso in cui io morissi: per il bene della verità, non mi potrei interessare meno della mia incolumità…”


Guardando Celine che continuava a parlare, Roland si rese conto che la sua preoccupazione non era necessaria. E quindi disse, “Ora, quello che hai scoperto!”


“Ahem, mi spiace,” rispose lei schiarendosi la gola. “Ad ogni modo, proprio come avete appena visto, il Cubo Magico può comunque ancora essere attivato, anche se il range dei suoi raggi si riduce del 90% e l’unità magica a tre cisterne riesce ancora a trasmettere energia. Ho fatto una prova di riscaldamento per vedere se questi raggi rossi accorciati impattino sulla trasmissione di calore: mi ci sono voluti dai due ai tre giorni per completarla. E quando ho esaminato il dischetto di uranio, mi sono stupida a scoprire che non fosse cambiato più di tanto. In più, sembra che con i raggi rossi di lunghezza ridotta venga consumato molto meno potere magico.”


Anna chiese pensierosa, “Quindi, gran parte del potere magico veniva usato per generare i raggi?”


“Adesso capisco perché sei diventata una Strega Anziana molto prima di Agatha,” si complimentò Celine. “Mi ci è voluto un po’ per raggiungere la stessa conclusione. Se quel raggio è composto da innumerevoli particelle microscopiche, sarebbe difficile dirigerle tutte verso lo stesso punto. L’esperimento ha dimostrato che la trasmissione di calore davanti, a sinistra ed a destra non viene influenzata a patto che non si tocchi il raggio rosso. Quindi, sono giunta alla conclusione che la diminuzione nel range del raggio stesso abbia fatto risparmiare molto potere.”


“Un attimo,” la interruppe improvvisamente Roland. “Ciò significa che Pezzo n. 236 determina il range delle radiazioni?”


Questa era di certo una scoperta persino più importante della sostenibilità del sistema di alimentazione. In un Cubo Magico Cerimoniale c’erano all’incirca più di 300 parti e nessuno sapeva quando potere magico passasse per quelle pietre decorate. Ora, sembrava esserci un modo per poter analizzare l’energia al suo interno.


“Sì,” assentì Celine, una traccia di entusiasmo nella sua voce. “Forse, i disegni su ogni singola parte hanno una funzione specifica; se riuscissimo a decifrarli, potremmo magari capire come funzioni la magia all’interno del Cubo Magico Cerimoniale.”


“Ogni parte funziona in maniera differente; sembra che il Clan Radioattivo abbia il nostro stesso modo di pensare,” disse Anna con un sorriso. “Siamo o no fortunati?”


“Certo,” confermò Roland con un cenno del capo. Sapeva cosa intendesse Anna. Le civiltà si differenziavano enormemente in termini di lingua, pensiero ed aspetto fisico: era praticamente impossibile trovarne una simile da cui imparare. La civiltà sotterranea, ad esempio, riusciva solo a far funzionare la parte centrale dopo averne trasferito l’anima ad un portatore. Celine aveva trascorso centinaia di anni cercando di comprenderne il meccanismo, ma le sue ricerche non avevano portato a nulla.


Quindi, in un certo senso, ogni civiltà era da sola.


Nonostante Roland avesse assicurato in passato che gli esseri umani potevano ancora imparare dalle civiltà perdute anche senza l’utilizzo delle Pietre dell’Eredità, non era esattamente una cosa semplice da fare, soprattutto se non c’era alcuna guida od aiuto disponibili. Come si poteva imparare da altri con un diverso modo di pensare?


Se Celine avesse avuto ragione, allora il clan radioattivo, la prima civiltà ad avere una qualche somiglianza con la razza umana, avrebbe potuto aiutarli nella ricerca sul potere magico.


“Tra l’altro,” disse Anna facendo un gran sorriso a Roland. “Visto che l’unità del potere magico è stata completata ed abbiamo anche risolto il problema relativo al suo mantenimento, non sarebbe ora che tenessi fede alla promessa fatta?”


Fissando gli occhi blu e luminosi della strega, Roland scoprì che era difficile venir meno alla parola data.


“Sì, sì… Vostra Altezza,” disse, sorridendo a sua volta. “Inizierò ad occuparmene appena tornato al Castello.”


…


L’alba fu accompagnata da rumori molto forti.


Soraya si alzò dal letto confusa.


Sbadigliò forte e barcollò verso i suoi vestiti, quei rumori erano prodotti dalle macchine a vapore che sentiva ogni mattina, ad indicare l’inizio di un altro giorno impegnativo.


Ma si rese conto che oggi era particolarmente presto. Lanciò un’occhiata ad Eco che era ancora profondamente addormentata e si vestì in silenzio. Si chiese chi, nel Castello, si fosse svegliato prima di lei.


A quel punto Soraya si ricordò che questa non era la zona industriale. Perché c’erano dei rumori, oggi? Era il fine settimana e la maggior parte delle streghe avrebbe dormito fino a tardi; il Castello sarebbe rimasto vuoto fino all’ora di pranzo. Che stesse sognando?


Il rumore si levò di nuovo, da fuori la finestra, e Soraya sentì qualcuno parlare e ridere allegramente.


“È proprio interessante!”


“Vostra Maestà, fatemi provare.”


“Anche io, anche io!”


“Che succede?” Chiese Eco, confusa, mentre si alzava.


“Non lo so, probabilmente è Luna Misteriosa…” Disse Soraya allungandosi e tirando le tende spesse. La luce del sole penetrò nella stanza attraverso la finestra; non era più così presto, a dire il vero.


Dopo che si fu abituata un po’ di più alla luce, spiò fuori dalla finestra, in basso, e fu sorpresa da ciò che vide.


Diverse streghe si erano riunite all’ingresso del Castello, fissando qualcosa al centro del cortile, lo sguardo entusiasta.


Vide poi Anna seduta su uno strano carro a quattro ruote. Non c’erano cavalli, ma il veicolo andava per conto suo. Un enorme sorriso era stampato sul viso di Anna.


Gli occhi di Soraya si incollarono immediatamente su quella strana macchina.






<em>Mithdran </em>




























                                


                                



