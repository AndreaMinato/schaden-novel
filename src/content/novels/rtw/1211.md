---
title: Capitolo 1211: Un Trattore Agricolo
pubDate: 2025-08-07T11:30:06.934Z
tags:
    - rtw
---






“Vostra Maestà! Vostra Maestà! Che cos’è quella cosa che Lady Anna sta guidando?”


Roland si voltò e vide Echo e Soraya corrergli incontro.


“È un’automobile, azionata da un Cubo Magico!” Fu Luna Misteriosa a rispondere alla domanda, vivacemente. “Se volete provarla, mettetevi in fila.”


“Una… automobile?” Ripeté Soraya, “Un’automobile alimentata da una macchina a vapore?”


“Già, ma il suo generatore a vapore è stato rimpiazzato con una reliquia del Clan Radioattivo, è per questo motivo che è piccola,” si vantò Luna Misteriosa. “Ma è comunque molto più grande di un motore elettrico; mi piacerebbe venisse alimentato da Alba I. Sarebbe perfetto… No, ma a quel punto la dovremmo definire automobile a guida magnetica!”


“Riesci a malapena a lavorare un paio di barre di rame,” ribatté Lily contorcendo le labbra. “Ed adesso vorresti persino alimentare un’auto?”


“Er…” tentennò la strega. “Sono… sono appena diventata maggiorenne, è ovvio che non sia così potente. Forse, potrei realizzare tonnellate di Alba I dopo la mia promozione.”


“Preferirei scommettere sulla Signorina Doris,” disse aspramente Lily.


“Sta zitta, o mi prendo tutte le tue Bevande del Caos!”


“Provaci!”


“haha…” Phyllis scoppiò in una risata. “Ad essere precisi, non importa se viene alimentata da vapore o corrente elettrica, la possiamo comunque definire ‘automobile’.”


“Davvero?” Dissero all’unisono le altre streghe, guardandola.


“Certo. Nel Mondo dei Sogni è chiamata così,” rispose Phyllis tutta contenta. “Le macchine lì sono molto meglio di quella che Sua Altezza sta attualmente guidando; non solo riparano da pioggia e vento, ma sono anche dotate di avanzati sistema di riscaldamento ed aria condizionata. Sono simili a delle abitazioni mobili, e molto più veloci dei cavalli!”


“In passato… hai guidato un’automobile?” Chiese Luna Misteriosa, i suoi occhi che si spalancarono per la curiosità.


“Ovviamente,” si vantò Phyllis. “Una volta, ho guidato l’auto di Sua Maestà su un’autostrada senza fine; tremava letteralmente quando andavo a velocità massima. Riuscivo solo a sentire il vento ululare intorno a me, e mi sentivo come se potessi conquistare il mondo intero!”


Roland si asciugò la fronte, meravigliato che Phyllis riuscisse a guidare il suo malconcio mini come se si trattasse di una lussuosa auto sportiva. La verità era che il suo veicolo aveva un sistema di insonorazione pessimo e sobbalzava sempre in maniera spaventosa in autostrada.


Però, persino quel vecchio mini van funzionava meglio che quest’automobile alimentata dal Cubo Magico.


A Roland ci erano voluti solo quattro giorni per completarne la costruzione: era dotato di un motore a vapore sul davanti, un impianto di riscaldamento sul retro, una centralina attaccata al suo telaio ed un sedile nel centro. Fatta eccezione per un volante, la frizione ed il cambio, il veicolo non aveva le marce ma solo una valvola, accanto al sedile, per regolarne la velocità.


Quando il Cubo Magico riscaldava l’acqua ed azionava il motore a vapore, l’auto cominciava a muoversi, ed accelerava quando la pressione dell’aria aumentava all’interno dei tubi. A quel punto il guidatore poteva muovere la valvola per rilasciare del vapore in modo che il motore non si sovraccaricasse: era in questo modo che si aggiustava la sua velocità.


In altre parole, il guidatore doveva solo schiacciare il freno e la frizione per rallentare e rilasciare il freno per accelerare. A causa dell’alta pressione dell’aria, la ruota dentata girevole avrebbe potuto subire un po’ di danni. Quindi, una volta che il veicolo si fosse fermato, si doveva aprire la valvola per rilasciare il vapore e ridurre la pressione dentro il motore.


A parte la centralina alimentata dal Cubo, la struttura alquanto rudimentale ed il grezzo meccanismo per manovrarla, Anna era al settimo cielo. Come una ragazzina che aveva appena ricevuto il regalo più bello che ci fosse, guidava per il cortile senza neanche la benché minima intenzione di prendersi una pausa.


Oltre a lei, anche le altre streghe erano emozionate, e si scambiavano commenti allegri. Era la prima volta che ridevano così di gusto da dopo la battaglia di Taqila.


Roland sperava che anche Tilly potesse condividere questa gioia.


Usignolo le aveva detto che la sorella spendeva gran parte del proprio tempo ad addestrare i cavalieri dell’aeronautica, quindi ultimamente era venuta al Castello molto di rado. Forse, per Tilly, la cosa migliore era sconfiggere i demoni.


Quando Anna scese finalmente dal veicolo e chiese chi volesse provarla, tutte le streghe si lanciarono in avanti per approfittarne.


Sylvie, che fu la prima ad arrivare lì al mattino ed a vedere l’automobile, ebbe l’occasione di provarla.


“Cosa te ne pare?” Chiese Roland ad Anna.


“È più divertente di quanto pensassi,” replicò lei con un sorriso. “Grazie, Roland. Mi fa davvero piacere che tu mi abbia insegnato a guidare.”


Roland si perse per un attimo alla vista del sorriso abbagliante di Anna. Distolse velocemente lo sguardo, un po’ imbarazzato, come se fosse tornato all’improvviso indietro a quando l’aveva incontrata per la prima volta, e poi disse, “Be’, mi fa piacere che ti piaccia.”


Anna gli fece l’occhiolino e disse, “Ad ogni modo, Celine ha trovato un modo per stabilizzare il Cubo Magico Cerimoniale; significa che lo potremmo usare nella Battaglia della Volontà Divina?”


“Tecnicamente, potremmo,” rispose Roland tossendo e ritornando in sé. “Abbiamo solo bisogno di rifornirci di acqua per fare in modo che il motore a vapore da questi azionato funzioni. Solo il tempo ci dirà quando ciò ci aiuterà con la logistica.”


“Possiamo usare il motore a vapore per creare una macchina da guerra a vapore con un Cannone Longsong fissato in cima?” Si intromise Phyllis. “Se riuscissi a creare una cosa simile, non dovremmo più temere i Demoni Ragno.”


Era vero che un propulsore adeguato avrebbe potuto portare alla creazione di un’unità corazzata; con un macchina del genere, potente, avrebbero ben presto avuto un grande vantaggio nella guerra. Persino la più grezza delle versioni sarebbe riuscita a respingere i Demoni Folli ed a bloccare lance ed aghi d’ossa lanciati dalle Creature Mostruose Ragno. La si poteva usare sia in attacco che in difesa.


Ad ogni modo, per realizzare una simile arma servivano altre ricerche. Non dovevano solo migliorare la tecnologia a loro disposizione, ma pensino formare i lavoratori; Anna non poteva creare i biplani e le armi corazzate allo stesso tempo, ed era anche irrealistico creare direttamente un carro armato. In poche parole, considerando le limitare tecnologie e risorse, la maggior parte del lavoro doveva essere portata a termine da operai di fabbrica.


Il primo progetto che venne in mente a Roland, però, non fu un carro o un veicolo per combattere la fanteria; ma al contrario un mezzo di trasporto per uso civile.


Questi avrebbe incrementato notevolmente l’efficienza in campo agricolo facendo risparmiare al contempo sulla manodopera. Poiché la logica e le tecnologie applicate a questo mezzo di trasporto erano alquanto simili a quelli per i veicoli corazzati, Roland poteva anche, allo stesso tempo, addestrare i soldati. Nel frattempo, i lavoratori nell’impianto avrebbero potuto anche cominciare fin da subito a realizzare dei veicoli corazzati, se necessario.


Questo mezzo di trasporto era una trattore.






<em>Mithdran </em>




















                                


                                



