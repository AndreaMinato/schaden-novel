---
title: Capitolo 1220: L’Inizio Della Storia
pubDate: 2025-08-07T11:30:06.937Z
tags:
    - rtw
---


Roland ebbe la settimana più frenetica dalla sua ascesa al trono.


C’erano stati alcuni deboli indizi che questa volta la Luna di Sangue sarebbe comparsa molto prima del solito, e si era preparato da mesi per quel giorno; però, a differenza di quanto avesse predetto la Chiesa, e cioè che sarebbe apparsa nel giro di 10 anni o di quando previsto dalle streghe di Taqila, due o tre anni, la Luna di Sangue era spuntata nella Regione Occidentale proprio dopo l’attuazione della politica di immigrazione, in maniera così improvvisa che la sua comparsa aveva colto tutti alla sprovvista.


E non era ancora finita.


Una settimana fa, diverse città avevano inviato dei rapporti urgenti a Roland per informarlo dell’insolito fenomeno astronomico: sembrava che nessuno l’avesse vista avvicinarsi alla città; sembrava che la Luna di Sangue si fosse sempre trovata lì, invisibile agli occhi della gente fino a poco tempo prima.


Roland si accorse di esserne ossessionato: qualunque cosa stesse facendo, aveva sempre la tendenza a voltarsi verso la finestra ed a fissare la Luna di Sangue all’esterno. Questa era ricoperta da una foschia rossa ma non era oscurata completamente; alle volte, aveva la sensazione che questa lo stesse fissando.


Secondo l’Unione, la sua comparsa significava l’inizio della Battaglia dello Spirito Divino, per la quale Roland si era preparato negli ultimi anni. Però, quando si presentò effettivamente il momento di combattere, sentì tutto diventare in qualche modo surreale. Non arrivavano notizie dalle Pianure Fertili, e non aveva neanche ricevuto alcuna notizia dagli esplorati a nord; Neverwinter sembrava essere l’unica città in tale situazione. L’Ufficio Amministrativo inviava un rapporto ogni mezz’ora, ma nessuno di essi riguardava i demoni.


“Vostra Maestà?” La voce di Usignolo lo riportò alla realtà. “State di nuovo fissando il cielo.”


Roland sbatté le palpebre e tornò presto in sé. “Ah… mi spiace. Non riesco ad evitarlo.”


Usignolo gli porse un pezzo di pesce essiccato e gli disse, “Non scusatevi, non c’è nulla di male nel fissarla. Siete molto stanco, ultimamente; mi fa piacere che vi prendiate una pausa di tanto in tanto; volete la mia compagnia? Visto che la Luna di Sangue ha qualcosa a che fare con la Volontà Divina, studiamola insieme.”


Divertito, Roland prese il pesce e scosse la testa. Usignolo trovava sempre un modo per giustificare il suo comportamento eccentrico. Rispose, “Ho molte cose da fare. Controllami, non devo perdere tempo. Capito?”


La donna contrasse le labbra e ritornò al suo divanetto.


Roland fece un respiro profondo e si dedicò nuovamente alla pila di documenti sulla sua scrivania.


La Luna di Sangue sembrava aver causato più problemi dei demoni: secondo le statistiche dell’Ufficio Amministrativo e di quello di sicurezza, nell’ultima settimana, a Neverwinter, c’erano stati quattro incendi e 16 crimini commessi. Anna aveva anche riferito di 21 decessi nelle fabbriche a causa di malfunzionamenti nei macchinari. Più di 500 persone si erano fatte male, ed il 90% di queste aveva avuto luogo nelle 24 successive alla Comparsa della Luna di Sangue. Questo era il periodo più caotico di sempre, nella storia di Neverwinter.


All’inizio, Roland aveva creduto che questa avrebbe spaventato le masse; però, dopo aver analizzato le caratteristiche di questi incidenti, scoprì che non era così semplice. Chiese quindi alla Squadra Investigativa Congiunta di indagare più a fondo nella faccenda, e ciò che scoprirono fu abbastanza sorprendente: quegli incidenti erano in realtà provocati dalle fluttuazioni di magia provocate dalla Luna.


I rapporti inviati da Agatha riportavano i fatti in ordine.


La Luna di Sangue era apparsa intorno alle 5:35 di pomeriggio; tutti gli strumenti alimentati dalla magia, in Neverwinter, ne furono affetti, più o meno. Ad esempio, il finale del film magico “La Polvere della Storia” era cambiato all’improvviso ed il pubblico aveva confuso realtà da fantasia. I circuiti elettrici nella zona industriale si erano sovraccaricati ed alcuni strumenti alimentati dal Mark I avevano smesso di funzionare. L’incidente più grave era successo all’Impianto Meccanico I: un vecchio bollitore era esploso all’improvviso ed il vapore rovente aveva travolto gli operai. Indagini successive avevano stabilito che, trattandosi di una tecnologia antiquata, il bollitore rappresentava da molto tempo un pericolo per la sicurezza, nonostante Candela, ad un certo punto, avesse cambiato alcune delle parti più importanti, incluse le valvole.


Le testimonianze di alcune persone presenti avevano confermato che l’ordine era stato ristabilito nel corso di 10 minuti; i vari incidenti crearono però caos e fecero sì che molte persone pensassero che i demoni stessero invadendo Neverwinter. nonostante tutti gli operai delle fabbriche fossero stati addestrati a gestire situazioni di emergenza, l’evacuazione non andò molto bene: il numero di morti avrebbe probabilmente continuato a salire se Neverwinter non avesse creato un sistema di pubblica sicurezza all’avanguardia. Al contempo, anche il contributo di Nana a ridurre i decessi fu fantastico.


Roland credeva che l’Unione sapesse che cose del genere sarebbero accadute con la comparsa della Luna di Sangue, ma in realtà nessuna delle streghe di Taqila ne aveva idea. Sembrava proprio che, per le due volte precedenti, la sua comparsa non avesse avuto un impatto così forte sulla vita quotidiana della gente, visto che la magia in passato non era largamente impiegata dalle masse.


Considerando che le persone soffrivano ancora per le conseguenze di questi incidenti, e che nessuno sapeva quando ci sarebbe stata di nuovo un’altra fluttuazione della magia, gli operai negli impianti condussero un’indagine approfondita e si liberarono di tutti i macchinari datati. L’Ufficio Amministrativo preparò persino un nuovo piano di emergenza, che riguardava anche come mantenere la calma in situazioni del genere. Il termine “incidente causato dalla magia” venne usato per la prima volta in documenti ufficiali.


Riguardo al film magico, venne proiettato nuovamente nel teatro dopo una breve sospensione durata 3 giorni. La gente era diventata matta per questo film ed il cinema era stracolmo di gente che aveva sentito cosa fosse successo durante la prima: in pratica vennero tutti per il film stesso, con la speranza di “cambiarne la storia”. Nonostante la trama fosse quella originale, la gente era comunque ancora in preda alla frenesia.


Questa fu probabilmente una delle poche buone notizie nell’ultima settimana.


Ad ogni modo, tutti questi incidenti spinsero Roland a non usare subito le macchine alimentate dal Cubo Magico; prima, voleva essere sicuro se le fluttuazioni della magia avvenissero solo con la comparsa della Luna di Sangue o se questa ne provocasse una serie durante tutta la durata della Battaglia della Volontà Divina.


Se ciò fosse accaduto solo con la sua comparsa, non ci sarebbero stati problemi: Roland voleva sconfiggere i demoni e sia Alba I che il Cubo Magico erano fondamentali per la sua vittoria, ed avevano anche un ruolo molto importante nell’industrializzazione di Graycastle. Una volta che il pubblico avesse ricevuto dei vantaggi da queste due macchine, in poco tempo non ne avrebbe più potuto fare a meno. Però, se le fluttuazioni fossero continuate fino alla fine della guerra, Roland avrebbe dovuto prenderne in considerazione i potenziali rischi.


Proprio in quel momento, squillò il telefono. Era l’Ufficio Amministrativo.


Di solito, l’unico ad usare quella linea era il direttore, Barov.


Roland sospirò pesantemente ed alzò la cornetta. “Che cosa c’è adesso?”


“No, Vostra Maestà…” Disse esitante Barov. “Astrologo della Stella della Dispersione si è appena fiondato nel mio ufficio e mi ha detto di aver fatto una scoperta importante riguardo alla Luna di Sangue. Spera… No, è meglio che veniate all’osservatorio a vederlo di persona.”






<em>Mithdran </em>




































                                


                                



