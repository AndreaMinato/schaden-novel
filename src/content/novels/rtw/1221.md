---
title: Capitolo 1221- L’Inesistente Luna di Sangue
pubDate: 2025-08-07T11:37:51.075Z
tags:
    - rtw
---


<strong> </strong>Per quanto ne sapeva Roland, il Capo Astrologo era un uomo di onore e responsabilità: nonostante non avesse portato alcun contributo fondamentale alla ricerca astronomica, aveva fondato l’Accademia di Matematica e formato molti studenti. Dava anche una mano con le analisi statistiche. In un certo senso, aveva aumentato l’influenza dell’Associazione degli Astrologi e l’aveva sviluppata fino a farla rivaleggiare con la Società degli Alchimisti.


Stella della Dispersione venne a scusarsi molte volte per non essere riuscito a predire la prematura comparsa della Luna di Sangue; tuttavia, visto che Roland negli ultimi giorni era occupato per una serie di eventi, lo aveva mandato via. Nessuno aveva previsto che sarebbe comparsa così presto e lui non aveva mai voluto chiedere all’Associazione degli Astrologi di occuparsene. Utilizzava i loro servigi semplicemente perché questi studiosi conoscevano la matematica.


La parola “dovete” lo fece preoccupare: Stella della Dispersione non avrebbe mai adoperato una parola del genere se questa non fosse stata un’emergenza; per questo motivo, Roland si precipitò all’Accademia di Matematica nella zona sud della città immediatamente dopo aver riagganciato la cornetta.


Il cosiddetto osservatorio era solo l’attico dell’edificio: gli astrologi lo usavano temporaneamente nell’attesa di spostarsi all’ultimo piano dell’Edificio dei Miracoli. Visto che la costruzione di quest’ultimo aveva richiesto più tempo del previsto, Roland aveva creato per loro un enorme telescopio e trasformato l’attico in un osservatorio ruotante in modo che potessero continuare con il loro lavoro.


Stella della Dispersione e gli altri astrologi lo stavano aspettando da un po’; si inginocchiarono appena videro Roland entrare. “Vostra Maestà,” dissero in coro.


“Vi prego, alzatevi,” disse Roland mentre sventolava la sua mano con nonchalance. “Andiamo dritti al punto: cosa avete scoperto?”


“Vostra Maestà, vi prego di seguirmi,” disse solennemente Stella della Dispersione conducendolo nell’attico.


Roland notò subito che il pavimento era ricoperto da bozzetti e disegni; pensò si trattasse dei calcoli delle orbite di alcune stelle. Ad essere sinceri, Roland non se ne intendeva molto di astronomia. Dopo aver ottenuto una conoscenza di base nei campi della fisica e della matematica durante due anni di studi, questi astrologi lo avevano superato.


Stella della Dispersione lo seguì fin nell’attico, lasciando gli altri colleghi all’esterno. Nel momento in cui la porta si chiuse, Roland notò che il Capo Astrologo aveva sul volto un’espressione molto cupa, come se stesse per comunicare le sue ultime volontà.


“Roland…” Mormorò Usignolo tirandogli la manica.


L’uomo annuì. Sapeva che la donna lo avrebbe protetto se fosse stato in pericolo, ma era curioso del perché la scoperta avesse allarmato così tanto gli astrologi.


“Vostra Maestà, in questi giorni abbiamo osservato il movimento della Luna di Sangue ed anche i suoi mutamenti,” disse finalmente Stella della Dispersione dopo un attimo di silenzio. “Visto che non siamo riusciti a predirne l’apparizione, vorremmo rimediare alle nostre mancanze passate; volevamo calcolarne le dimensioni e la posizione, essendo questo il compito dell’Associazione degli Astrologi. Però, la scoperta ci ha orripilati.”


<em>Orripilati?</em> Roland corrugò le sopracciglia. Non era questa l’espressione che si era aspettato di udire. “Che cosa intendi? Vieni al sodo.”


“Sì, Vostra Maestà,” obbedì l’uomo a bassa voce. “La Stella dell’Estinzione è probabilmente falsa. La Luna di Sangue… non esiste.”


Roland era sbalordito. Si voltò e guardò involontariamente attraverso la finestra. La sfera cremisi era ancora lì nel cielo, sinistra come sempre.


“Stai dicendo che quella cosa là fuori… non è reale?”


“Non potevo crederci neanche io quando sono giunto a tale conclusione; al contrario, l’ho considerata alquanto spiritosa. Però, col tempo, abbiamo iniziato a prenderla sul serio,” disse Stella della Dispersione dopo un sospiro, e la sua voce divenne più ferma. “Sì, Vostra Maestà, non esiste. In base al materiale che abbiamo ricevuto ed ai vostri libri, siamo certi che quella stella gigante lassù non ha effetti sulle altre.”


“Quando abbiamo redatto la mappa stellare e calcolato le orbite delle altre stelle nella galassia in cui si trova la Luna di Sangue, abbiamo scoperto che nessuna ha cambiato il suo corso, e cioè significa che la Luna di Sangue non ha effetti su di loro e neanche su di noi.”


“In più, i loro movimenti non sono cambiati; in precedenza, la Luna di Sangue se ne stava immobile nel cielo e cioè vuol dire che si muove alla nostra stessa velocità; ma adesso lo è ancora, nonostante si sia fatta così vicina. Non ha senso.”


Roland capì subito cosa intendesse l’anziano studioso. “Se la togliamo dal cielo…”


“Ciò darebbe una risposta a tutte le nostre domande,” rispose Stella della Dispersione annuendo. “Solo quando non sarà più lì ogni cosa sulla terra sembrerà normale. In altre parole, ovunque essa si trovi, non fa alcuna differenza.”


Roland rimase in silenzio.


Capiva ora perché il Capo Astrologo avesse esitato: la leggenda della Luna di Sangue e del suo legame con la Battaglia della Volontà Divina era solo una voce tramandata dalle streghe dell’antica Taqila, senza alcuna fondatezza. In qualità di Rettore dell’Accademia di Matematica, anche Stella della Dispersione aveva sentito parlare di queste streghe. Se si fosse scoperto che queste stessero tutte mentendo, la scoperta avrebbe probabilmente compromesso la solida relazione tra le streghe ed il Re.


Ma Roland si fidava ciecamente di loro. Si era divertito ad aiutare Celine nelle sue ricerche e ad accompagnare le Streghe della Punizione Divina nel Mondo dei Sogni. Anche nel caso in cui avessero mentito, avrebbe comunque voluto averle al suo fianco.


E comunque, i demoni erano reali.


“Sei sicuro?”


“Vostra Maestà, non lo ero fino a quando non ho ricevuto una lettera da uno dei miei amici nella vecchia città reale, questa mattina,” disse Stella della Dispersione tirando fuori dalla sua tasta un foglio ed aprendolo. C’era un disegno della Luna di Sangue. “Visto che l’ha osservata da diverse angolazioni, il risultato dovrebbe essere un po’ diverso. Il mio amico era un nobile, ma ha un grande interesse nell’astronomia; quindi, gli ho chiesto di calcolarne la posizione da un altro luogo, ed il risultato è molto diverso dal nostro: non si tratta di un errore minimo. Ciò significa che la Luna di Sangue è fissa in ogni luogo, non solo rispetto a questo luogo, ma a tutto il continente!”


Il cuore di Roland si fermò per un secondo.


“Vostra Maestà, è impossibile che un oggetto fisico sia stazionario rispetto ad ogni cosa!” proclamò lentamente Stella della Dispersione.


Roland si ricordò all’improvviso la macchia rossa nel Mondo dei Sogni: era sempre la stessa, non importava da dove la vedesse.


Ma lì, aveva un nome diverso.


Erosione.






<em>Mithdran </em>




































                                


                                



