---
title: Capitolo 1222: La Promessa Della Volontà Divina
pubDate: 2025-08-07T11:30:06.937Z
tags:
    - rtw
---


“Vostra Maestà, Vostra Maestà… Vostra Maestà?” La voce di Stella della Dispersione spaventò Roland


“Er…” si grattò la fronte e disse, “Qualcuno ne è a conoscenza?”


“Solo gli astrologi il cui nome contiene Stella ne sono al corrente, ma non gli studenti dell’Accademia di Matematica,” rispose l’anziano studioso inchinandosi.


Roland capiva adesso perché tutti loro avessero un’espressione dura in volto, come se fossero stati condannati a morte. Sembrava fossero convinti che Roland li avrebbe uccisi per evitare che si diffondesse la terribile verità in merito alla Luna di Sangue, visto che il motivo dietro alla creazione dell’Associazione degli Astrologi era quello di esplorare la Stella dell’Estinzione, qualcosa di cui solamente i membri della famiglia reale erano a conoscenza.


Questi astrologi sapevano come funzionasse la politica, ed ovviamente sapevano bene quali fossero le conseguenze della loro scoperta. Roland fu sorpreso dalla loro prudenza e dalla lealtà mostrata; scosse la testa e disse, “Avete fatto un ottimo lavoro, ma non fatene parola con nessuno. Continuate così, occupatevi dell’Accademia di Matematica e lasciate perdere l’astrologia: in confronto a qualcosa che non esiste, aiutare Neverwinter è molto più importante.”


Con tali parole, Roland lasciò l’attico lasciandosi alle spalle lo studioso, allibito.


“Torniamo al Castello,” disse a bassa voce.


Camminò con un passo persino più svelto di quello con cui si era recato fin lì e si mise quasi a correre.


“Credi che gli astrologi stiano dicendo la verità?” Chiese Usignolo palesandosi.


“Non lo so… ho solo un presentimento,” rispose lui. “Non importa che la Luna di Sangue non esista; magari, si tratta di qualcos’altro…”


“Qualcosa… d’altro…?”


“Ad esempio, di un buco.”


Roland non aveva mai pensato più di tanto alla Luna di Sangue; era grande perché si trovava vicino alla Terra. Giove, ad esempio, quello osservato qui, occupava due terzi del cielo: la gente lo considerava una luna solo perché era rotondo e con un lieve bagliore.


Se questa fosse un’Erosione, avrebbe potuto essere un quadrato o un poligono.


Usignolo chiese, confusa, “Stai dicendo che il cielo si tra crepando?”


“Potrebbe persino essere più grave, ma come prima cosa lo devo scoprire.”


“Come?”


Roland le lanciò un’occhiata e le rispose, “Sognando.”


…


Nonostante non fosse ancora l’ora in cui di solito andasse a dormire, nessuno gli aveva detto di non accedere al Mondo dei Sogni durante il giorno. Questa volta, non lo disse a nessuna delle Streghe della Punizione Divina ma chiese solo ad Usignolo di stargli vicino.


“Ci incontreremo alla comparsa della Volontà Divina.”


Roland non aveva idea di che cosa fosse la Volontà Divina: ma adesso, si rese all’improvviso conto che il messaggero non si stava riferendo a quando si trovava nel Mondo dei Sogni, ma a quello reale.


Era sorprendente che il messaggero conoscesse la vera natura del Mondo dei Sogni e che fosse a conoscenza anche di quello reale; probabilmente, riusciva persino a percepire i mutamenti in entrambi. I sospetti di Roland sembravano aver ricevuto una conferma quando Stella della Dispersione aveva detto “la Luna di Sangue non esiste.” La “Battaglia della Volontà Divina” di cui parlavano i dirigenti di Città Prisma e quel libro anonimo avevano portato Roland alla stessa conclusione.


“Che cosa vuoi mangiare per colazione?” Gli chiese Zero, con uno spazzolino tra i denti mentre se ne stava di fronte al lavandino.


“Oggi devo saltarla, puoi mangiare da sola!” Le urlò Roland senza voltarsi. Si mise velocemente addosso il cappotto e corse fuori in ciabatte.


La strada sotto l’appartamento era piena di persone. I chioschi dov’erano venduti frittelle e panini erano presi d’assalto da studenti e giovani professionisti; l’area residenziale brulicava delle rauche voci dei venditori e del suono dell’olio bollente in cui far cuocere le frittelle.


L’unico posto che sembrava non essere toccato da tutto questo chiasso era il Café Rose.


Il bar era come un mondo a parte rispetto al resto; quando Roland tirò fuori la chiave ed aprì la porta, poté vedere il venditore dall’altra parte della strada lanciargli un’occhiata pietosa e beffarda, del tipo che la gente di solito dedica ad un idiota.


Roland fece un respiro profondo e si diresse alla Stanza 302. Il negozio era al piano terra, ma Roland era sicuro che il numero fosse proprio il 302: era un tantino strano, ma non gli importava.


Visto che era stato impegnato ad occuparsi degli incidenti a Neverwinter, si era quasi dimenticato per un po’ del Mondo dei Sogni. Quindi, quando spinse la porta per aprirla si sentì, sorprendentemente, un po’ nervoso.


Non gli importava se il messaggero fosse riuscito ad entrare dentro il negozio, chiuso a chiave; visto che era riuscito a fargli arrivare un messaggio in un calice di champagne, aveva sicuramente dei poteri straordinari. Forse, il messaggero sarebbe comparso da qualche parte, così, dal nulla.


Roland fece un respiro profondo e mise la mano sul pomello.


Il negozio era vuoto


Fatta eccezione per un tavolo e quattro sedie, non c’erano altri mobili; di certo, non c’era un posto in cui nascondersi.


Un filino deluso, Roland si incamminò lentamente verso il tavolo e si sedette.


Si era sbagliato?


Poi si rese conto che il messaggero non era alla fin fine un’apparizione, che poteva spostarsi da un luogo ad un altro in un attimo. Magari, avrebbe solo dovuto aspettare un po’.


Ma Roland diventava sempre più insicuro.


Il messaggio sarebbe davvero riuscito a trovare questo posto, aperto da appena un mese? E se lo stesse aspettando da un’altra parte?


E se la nota fosse stata uno scherzo e non avesse nulla a che fare con la Volontà Divina nel mondo reale?


Roland non aveva la benché minima fiducia nella sua teoria.


Sembrava che risolvere la questione non sarebbe stato così semplice.


Quando Roland fu sul punto di andarsene, la campanella suonò all’improvviso.


Clink e clang.


“Benvenuti a…” Le parole di Roland gli morirono in gola. Le Streghe della Punizione Divina non lo avevano accompagnato, questa volta, e Garcia non visitata così spesso il suo negozio. Nessun cliente sarebbe venuto considerando i prezzi assurdi in vetrina. Quando aprì la porta, vide all’esterno una figura familiare.


Roland l’aveva vista due volte.


L’aveva incontrata durante l’orientamento per i nuovi Marzialisti a Città Prisma.


E l’aveva anche incontrata a Chiesa della Riflessione nella Città Santa di Hermes.


Si ricordava questo viso.


“Non mi aspettavo che aprissi un bar qui e lo chiamassi ‘Café Rose’. Credevo non avessi trovato quella nota.” Disse Lan.






<em>Mithdran </em>


<em> </em>
























                                


                                



