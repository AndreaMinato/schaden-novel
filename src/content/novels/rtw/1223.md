---
title: Capitolo 1223: Lan
pubDate: 2025-08-07T11:30:06.937Z
tags:
    - rtw
---


Roland era un po’ sorpreso di vedere Lan, anche se aveva in qualche modo predetto che sarebbe venuta. “Chi sei tu esattamente?” Le chiese.


‘’Una persona che ha bisogno di aiuto,’’ rispose lei mentre si guardava intorno. ‘’Capisco che tu abbia un sacco di domande da pormi. Possiamo sederci e fare una chiacchierata. Accomodiamoci laggiù, vicino alla finestra.”


‘’Non dobbiamo andare nella Stanza 302?” Domandò lui mentre l’osservava prendere posto.


‘’Il motivo per cui ti ho chiesto di incontrarmi qui è evitare orecchie curiose. Dato che qui non c’è nessuno, siediti dove vuoi,’’ disse Lan con disinvoltura. ‘’Comunque, visto che questo è un coffeeshop, posso avere un caffè ghiacciato?’’


‘’Pensavo mi stessi rivelando un grande segreto, così sono stato molto cauto, assicurandomi che nessuno potesse origliare.”


“Un segreto diventa tale solamente quando il ficcanaso riconosce il suo valore. Controllo l’Erosione sotterranea ogni giorno e devo prendermi una pausa di tanto in tanto,’’ disse Lan con garbo. ‘’Un caffè ghiacciato, per favore.”


Roland la osservò per un secondo e poi brontolò: “Qui ho solo del caffè istantaneo.”


‘’Va bene.’’


Vedere Lan comportarsi come se fosse la padrona del negozio lo fece sentire un po’ frustrato. Aggiunse del latte al caffè e ci mise dentro due cubetti di ghiaccio. I suoi occhi rimasero incollati su di lei per tutto il processo.


‘’Stai tranquillo. Non svanirò,’’ disse, facendo spallucce.


‘’Non saprei,’’ rispose lui con lo sguardo risolutamente fisso su di lei. ‘’Una volta ho chiesto a Garcia di contattarti e venire due volte a Città Prisma, ma tu sei sparita. Perché non hai parlato con me? Perché mi hai semplicemente lasciato un messaggio?’’


Lan cadde in un breve silenzio, prima di rispondere in un sospiro: ‘’Perchè non eravamo ancora pronti all’epoca, ragazzo.’’


‘<em>’Non eravamo pronti?</em>’’ Lievemente stupito, Roland proseguì: “Vuoi dire che stavi aspettando che io scoprissi qualcosa sulla Luna di Sangue e sull’Erosione da solo?’’


‘’Sei abbastanza intelligente. Adesso mi aspetto di più da te.’’


‘’Aspettare cosa da me?’’ Grugnì. ‘’Non sembri qualcuno che ha bisogno di aiuto.’’


‘’Allora cosa dovrei fare per convincerti? Devo implorare e piangere per avere il tuo aiuto? O vuoi una ricompensa da me?’’ Disse lei, scuotendo il capo. ‘’No, non penso che ti fideresti anche se lo facessi. Questo ti spingerebbe solamente via.”


Roland voleva scherzarci su, dicendo: ‘<em>’Non si sa mai’’</em>, ma in qualche modo le parole lo abbandonarono. Lan era molto più vecchia di Garcia. Era il Capo Discepolo dei Difensori della Gilda dei Marzialisti, il capo del suo capo. Se si trattava davvero della persona nella Chiesa della Riflessione, avrebbe dovuto avere probabilmente tra i 700 e gli 800 anni, una figura storica, per così dire. A questo pensiero, assunse un’espressione più seria.


‘’Va bene…’’ disse Roland mentre si sedeva dall’altra parte del tavolo, esaminando le domande che aveva in testa. ‘’Eri un membro dell’Unione?’’


‘’Non ho niente a che vedere col tuo mondo,’’ replicò Lan. ‘’Sono nata qui e morirò qui, anche se non succederà molto presto.’’


‘’Ma ho visto il tuo ritratto nella Chiesa della Riflessione’’


‘’Non è niente,’’ lo interruppe lei. “Si tratta solamente di un documento storico che non dice davvero niente.’’


‘’Ma quali sono le probabilità che tu e la persona nel ritratto siate esattamente identiche!’’ Sostenne lui, aggrottando le sopracciglia.


‘’Se ci pensi meglio, ci sono molte coincidenze nella storia. Piuttosto che soffermarsi sul passato, sarebbe meglio concentrarsi sul presente.’’


Sapeva che Lan avrebbe potuto fingere. Senza Usignolo, non poteva dire se stesse dicendo la verità oppure no. Non c’era motivo di continuare a discutere con lei, così cambiò subito la sua domanda.


‘’Allora, cos’è esattamente il potere magico?’’


Le labbra di Lan si incresparono in un sorriso. Disse: ‘’Probabilmente lo hai già saputo. Niente in questo mondo potrà spiegarlo, perché non gli appartiene. Le vite basse non hanno la capacità di capire gli animali più evoluti. Quello che sappiamo adesso è che noi possiamo usarlo. Pertanto, potresti vederlo come ‘un potere che otteniamo per sbaglio’.”


Dalle parole di Lan, Roland ritenne che la magia fosse come l’Energia della Natura, o forse semplicemente un’altra sua forma. A causa del potere magico, il Mondo dei Sogni era diventato quello che era. Perciò le domandò: “Quindi il libro, ‘Ragion d’Essere’, che hai menzionato nel tuo discorso durante l’orientamento a Città Prisma, e la tua deduzione erano veri?’’


Adesso, le due domande più urgenti che aveva riguardavano la natura e l’origine dell’Erosione e la causa dell’infinita Battaglia della Volontà Divina.


‘’Affatto, ma potresti pensarla così,’’ rispose subito lei.


‘’Voglio sapere la verità.’’


‘’É al là della sfera della tua comprensione, ed è impossibile da spiegare nella tua lingua,’’ disse Lan dopo aver sorseggiato del caffè. ‘’In più, tutto ciò che faccio è sotto lo sguardo di Dio. Se do via delle informazioni che potrebbero potenzialmente metterlo in pericolo, entrambi i mondi verrebbero distrutti. Dunque, ricorda che la verità è ciò che capisci, per favore.’’


Roland contrasse le labbra divertito. Lan avrebbe potuto direttamente dire che avrebbe preferito mentire piuttosto che dire la verità.


‘’Può distruggere i due mondi?’’


‘’É per questo che lo chiamiamo Dio. È la parola che si avvicina di più alla sua descrizione nella tua lingua.’’


‘’Che cosa vuole?’’


‘’Che la Battaglia della Volontà Divina continui.’’


‘’Qual è la tua relazione con Dio?’’


Lan diventò silenziosa e poi replicò esitante: ‘’Io l’ho tradito.’’


‘’Tradito?’’


‘’Sì. La guerra continuerà, e io non voglio restare bloccata qui per sempre. Un nuovo ciclo significa un altro giro di sconfitta. Alla fine, Dio esaurirà il Suo potere. A quel punto, entrambi i mondi saranno devastati.’’


Roland fissò dritto nei suoi occhi prima di chiederle: ‘’Allora, perché sei venuta a cercarmi?’’


‘’Ho bisogno del tuo aiuto, ragazzo,’’ disse guardandolo. ‘’Voglio che fermi la Battaglia della Volontà Divina e ponga fine a questo ciclo.’’


‘’Vuoi che vinca la guerra?’’


‘’No, così ne inizierebbe uno nuovo,’’ disse Lan mentre faceva no con la testa. ‘’Voglio che tu fermi tutto, rimpiazzando Dio!”


Rimase sbalordito. Non avrebbe mai potuto prevedere una cosa del genere.


Fece un respiro profondo e disse: ‘’Scusa, temo di non poterti aiutare.’’


‘’Perché?’’ Domandò lei. La sua espressione finalmente cambiò.


‘’Non so se tu mi stia dicendo la verità. Ammetti che potresti darmi solo delle risposte evasive per evitare di sollevare i sospetti di Dio. Certe volte, una singola parola è capace di trarre in inganno una persona. E se mi stessi mentendo? Hai tradito Dio una volta, e puoi sicuramente tradire me,’’ rispose Roland allargando le sue braccia. ‘’Non sono bravo nel correre rischi. Perciò, cerca qualcun altro per sostituire Dio.’’


‘’Se tu potessi aiutarmi’’


‘’Non posso,’’ la interruppe lui. ‘’Hai detto che non c’era alcuna ricompensa. Mi hai detto che una ricompensa avrebbe peggiorato le cose.’’


Lan fissò il suo sguardo su Roland per circa 10 minuti prima di ammettere: ‘’No, ho cambiato idea.’’


‘’Sono determinato,’’ disse lui mentre sollevava e versava del caffè per sé stesso. ‘’Una promessa vana non significa niente, anche se sembra una cosa carina.’’


‘’Dovresti almeno lasciarmi finire.’’


‘’Te l’ho detto.’’


‘’Posso riportare in vita Cenere.’’


"Crash !"


Il bicchiere nelle mani di Roland gli scivolò dalle dita, cadendo a terra e rompendosi in mille pezzi.


<em>Haru</em>
                                


                                



