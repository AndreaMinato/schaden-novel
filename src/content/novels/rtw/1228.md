---
title: Capitolo 1228- L’Ostilità di Dio
pubDate: 2025-08-07T11:37:51.076Z
tags:
    - rtw
---


All'ingresso della Città Prisma.


L'intera piazza era illuminata e il ruggito delle macchine riempiva l'aria. Il salvataggio era durato quasi 16 ore e il Difensore, Roccia, stava aspettando nella tenda provvisoria le ultime notizie con uno sguardo d'acciaio sul volto.


Si diceva che nulla potesse turbarlo. Tuttavia, era un errore. La morte di Lan in realtà lo aveva sconvolto moltissimo e si incolpava di non aver combattuto contro i Caduti al Male. Tuttavia, sapeva che non era il momento adatto per lamentarsi della perdita. La priorità al momento era scoprire cosa stesse succedendo al livello inferiore dell'edificio.


Dopo che l'uscita n. 04 era stata attaccata, anche le uscite 01 e 05 erano state circondate dai Caduti al Male. Fortunatamente, la squadra di soccorso aveva imparato la lezione di Lan ed era riuscita ad uccidere i nemici a un costo minimo, ma il tasso delle vittime fu lo stesso molto alto. Come era già successo all'uscita 04, tutti i membri dello staff del livello inferiore furono trasformati in Caduti al Male. Il bilancio delle vittime aveva raggiunto 320, cioè quasi il numero totale dei membri del personale in servizio.


Chiaramente, non ci sarebbe voluto molto tempo prima che i Caduti al Male occupassero l'intero piano inferiore.


Roccia non sapeva perché quelle persone si fossero unite ai nuclei caduti a così poche ore dalla rottura. Città Prisma era dotata del più avanzato sistema di emergenza. Anche se il piano inferiore fosse stato completamente distrutto, avrebbero potuto comunque sostenersi per un po'. Avrebbero dovuto sapere che l'Associazione non avrebbe mai abbandonato i suoi membri. Finché le uscite non fossero state bloccate, sarebbero stati presto in grado di scappare.


Tuttavia, al momento Roccia non aveva molto tempo per pensarci. Era preoccupato solo per lo stato della parte centrale. C'erano più di 3000 nuclei caduti immagazzinati nel centro. Se quei nuclei fossero stati rilasciati tra il pubblico, le conseguenze sarebbero state disastrose. Ci sarebbero stati più dei 300 Caduti al Male che stavano affrontando in quel momento.


"Mr. Roccia." Proprio in quel momento, un uomo in giacca e cravatta entrò nel quartier generale provvisorio e gli sussurrò.


"Siamo davvero così sfortunati?" La faccia di Roccia si rannuvolò. La squadra di soccorso gli aveva appena detto che l'Erosione si era improvvisamente espansa. Attualmente c'erano due gruppi di marzialisti in visita dalla Penisola di Cargarde nella Città Prisma. Dal momento che l'Erosione aveva distrutto la parte centrale dell'edificio, il pavimento più vicino all'Erosione era sprofondato creando un buco, e così i due gruppi erano caduti.


Sulla base della situazione attuale, questi turisti non sarebbero stati in grado di sopravvivere.


"Cosa facciamo?" Chiese l'uomo in giacca e cravatta. "Alcuni celebri marzialisti di Cargarde sono tra questi. Se non riusciremo a gestire correttamente questa crisi, potremmo essere coinvolti in qualche problema diplomatico."


"Cercate di trovarli e salvatene più che potete. Come faccio a sapere cosa dovremmo fare? È qualcosa al di fuori del nostro controllo."


"Ma il Difensore dalla Penisola potrebbe non ascoltarvi..."


Roccia tacque per qualche secondo e poi disse: "Capisco. Prova a risolvere la questione. Chiederò al direttore di Città del Cielo di aiutarci."


Non appena l'uomo se ne andò, un ufficiale di collegamento si avvicinò a Roccia.


"Abbiamo sentito qualcosa dall'uscita 01! Hanno aperto un passaggio e ora stanno andando giù!"


"Collegali alla schermata principale", disse Roccia a bassa voce.


"Ricevuto!"


Dopo una breve ronzio, la schermata mostrò a Roccia cosa stava succedendo sul fronte. Dal punto ripreso, capì che il filmato fosse trasmesso dalla telecamera montata sulla testa del capo squadra. L'illuminazione laggiù sembrava essere abbastanza buona, anche se alcune luci tremolavano. Il motore elettrico di emergenza sembrava funzionare, quindi l'ascensore funzionava ancora. Ciò avrebbe potuto far risparmiare davvero molto tempo alla squadra di soccorso.


Tuttavia, nessuno si rallegrò guardando la scena. Tutti posarono gli occhi su una peculiare "macchia rossa". Aveva una forma irregolare, ma era perfettamente incastonata nel cemento come un pezzo di opera d'arte asimmetrica.


Roccia sapeva che non era sicuramente una coincidenza. Tutto ciò che era stato contaminato dall'Erosione sarebbe scomparso, compresa l'Energia della Natura.


Era questa macchia rossa che separava la Città Prisma in due parti.


"Dimenticate il quartier generale", disse Roccia. "Scendete al livello inferiore e assicuratevi che il polo centrale sia intatto."


La squadra di soccorso, dopo aver ricevuto l'ordine, scese immediatamente. Fortunatamente, non incontrarono nessun Caduto al Male lungo la via. Roccia non vedeva neanche molte tracce di combattimento. Nell'edificio c'era un silenzio tombale. Tutto era in perfetto ordine, come se l'edificio fosse semplicemente abbandonato.


Quando la squadra di soccorso raggiunse il polo centrale, tutti nel quartier generale temporaneo rimasero a bocca aperta.


Roccia serrò i denti.


Un altro Difensore di nome Fiamme Furiose era stato tagliato a metà, la parte superiore del corpo aderente al cancello d'acciaio di circa 10 centimetri di spessore, tutti i suoi vestiti ridotti in cenere. Al centro del cancello c'era un enorme buco di forma irregolare, che sembrava essere stato provocato da un calore elevato.


Apparentemente, Fiamme Furiose aveva tentato di impedire agli invasori di entrare nel polo centrale ma aveva fallito.


Questa non era sicuramente opera dei Caduti al Male.


La squadra di soccorso impiegò un po' ad aprire il cancello. Tutti i nuclei erano spariti.


C'era un terribile silenzio nel quartier generale. Tutti fissavano storditi lo schermo, colpiti dall'orrore.


Roccia strinse ancora più forte il pugno. Sapeva che il personale del piano inferiore non avrebbe preso i nuclei caduti senza motivo. Ordinò solennemente, "Prendete il filmato di sorveglianza. Voglio vedere che tipo di mostro è stato!"


La sua voce sonora strappò il pubblico dallo stato di trance. Dato che erano passati immediatamente al piano di emergenza, il sistema di sorveglianza funzionava ancora bene. Nonostante alcune telecamere rotte, la maggior parte dei filmati video era ancora lì. Il supporto tecnico inserì subito l'hardware di riserva e il video venne trasmesso sul grande schermo. Tutti i dirigenti del quartier generale furono sorpresi da ciò che videro.


Nel momento in cui l'Erosione si era espansa, diversi grumi di sangue erano fuoriusciti dalla cavità rossa e avevano colpito il pavimento. Questi grumi di sangue, dimenandosi, si erano trasformati gradualmente in mostri dalla forma umana. Uno di loro aveva la capacità di fondere ogni cosa. Era penetrato all'istante nel pavimento e aveva raggiunto il livello inferiore. Un altro mostro era ancora più terrificante. Aveva impalato immediatamente alcuni marzialisti trasformandoli in marionette, facendoli sembrare dei Caduti al Male inferiori controllati dall'Energia della Natura.


Nel giro di mezz'ora, il livello inferiore era stato violato. Le persone che erano rimaste in vita si erano unite tutte con i nuclei caduti in uno stato confusionale, diventando le marionette dei loro nemici. Successivamente, i mostri avevano “divorato" il resto dei nuclei caduti e creato un passaggio nel polo centrale prima di sparire dalla vista della telecamera.


Era la prima volta che Roccia assisteva a un potere così incredibile. Il fatto che l'Erosione generasse nuovi Caduti al Male lo terrorizzava.


Per qualche motivo gli venne in mente la missione congiunta dell'ultima volta, in cui i sopravvissuti gli avevano raccontato del mostro proveniente dall'Erosione artificiale.


Sembrava che l'Erosione, che credevano potesse inghiottire tutto, era cambiata.


Inoltre, percepiva la sfacciata animosità dell'Erosione dal modo in cui quei mostri avevano attaccato il polo centrale e la gente.


Ma Roccia credeva che fino a quando tutti i marzialisti avessero lavorato insieme, alla fine avrebbero trovato una soluzione per eliminare questi nemici, non importava quanto potenti fossero. Il compito più importante ora era sollevare il morale e non lasciare che la paura li bloccasse.


"Ascoltate, proprio come avete visto, questo non è stato un incidente. L'Erosione sta invadendo questa città!" Annunciò Roccia mentre si raddrizzava. "Sembra abbastanza strano ma è la verità. In altre parole, questa è una guerra! Mirano a conquistare questo mondo! Contatterò immediatamente tutte le altre Associazioni dei Marzialisti cosicché possiamo unirci e sterminare i nemici!"


Dopo queste parole, Roccia fece una pausa per un secondo e poi disse: "Come disse la mia studentessa Lan, la Battaglia della Volontà Divina è iniziata."






<em>Arya</em>
                                


                                



