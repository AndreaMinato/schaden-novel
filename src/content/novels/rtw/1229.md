---
title: Capitolo 1229- La Nebbia Rossa
pubDate: 2025-08-07T11:37:51.076Z
tags:
    - rtw
---


Verso le 4.00 del mattino, Garcia finalmente si addormentò.


Quella sera aveva parlato a Roland più di quanto avesse mai fatto prima da quando si erano conosciuti. Era stato più un monologo che una conversazione costruttiva. La maggior parte del suo sproloquio aveva riguardato il modo in cui aveva incontrato la sua maestra dopo aver tagliato i ponti con la sua famiglia.


L'unica cosa che Roland aveva potuto fare era stata riempire il bicchiere ed essere un buon ascoltatore.


Scoprì anche che la dedizione di Garcia alla protezione di questo mondo era principalmente un prodotto dell'istruzione di Lan. Sebbene quest’ultima fosse stata molto severa con lei, Garcia l’aveva sempre ammirata e aveva visto in lei un obiettivo e modello da raggiungere.


Da quello che aveva visto Roland, Lan doveva aver apprezzato il Mondo dei Sogni.


Ma non era sicuro che il suo metodo avrebbe funzionato.


C'erano solo due camere da letto nella stanza 0825, una delle quali era quella di Zero. Roland rifletté per un po' e decise di mettere Garcia nella camera da letto principale e di passare la notte nel soggiorno. Non pensava che fosse una buona idea rovistare nella tasca di Garcia per prendere la chiave del suo appartamento mentre dormiva, poiché voleva assolutamente evitare di creare alcun tipo di fraintendimento.


Roland era certo che sulla base della sua esperienza passata, questo era il modo migliore per gestire questo tipo di situazione.


Nel frattempo, si rese anche conto che ora doveva tornare nel mondo reale.


Guardò attraverso la finestra dopo aver sistemato Garcia, fissando la città immersa nella notte. Poteva intravedere sfarfallii di luci abbagliare in lontananza. Il luccichio era persino più luminoso delle stelle nel cielo. Sembrava una notte molto tranquilla, dolce, ma Roland sapeva che questo mondo, come l'altro, era pieno di pericoli. La "Luna di Sangue" che rappresentava l'Erosione aveva rivelato la sua natura orrenda. L'unica differenza era che quella nel mondo reale era sospesa nel cielo mentre quella qui si nascondeva sottoterra.


Roland chiuse le tende e andò via dal Mondo dei Sogni.


Tenne gli occhi chiusi per un po' per lo stordimento prima di aprirli. Tuttavia, al posto del soffitto, fissò due occhi scintillanti.


I due si fissarono per un po' finché Roland sentì qualcuno urlare sopra di lui. La persona che lo stava scrutando scomparve immediatamente, come se fosse stato solo frutto della sua immaginazione.


"Ehm, beh, stavo solo controllando se ti fossi svegliato o no, dato che dormivi da un bel po', ed ero un po' preoccupata", disse Usignolo mentre rivelava la sua presenza dalla scrivania. "Inoltre, perché hai aperto improvvisamente gli occhi. Mi hai spaventata!"


Roland era senza parole. Come avrebbe potuto avvisarla dicendole che stava per svegliarsi?


"Comunque, ora sei sveglio, quindi vado a letto," disse lei sbadigliando drammaticamente. "A proposito, Anna è venuta a trovarti oggi alle 10:00, ma se n'è andata quando ha visto che dormivi ancora. Mi ha chiesto di dirti di non forzarti."


"Aspetta, che ore sono adesso?"


"Poco più delle 12:00," rispose Usignolo mentre camminava verso la porta. "Allora buona notte."


Non appena Usignolo si ritirò, Roland sentì il sonno invaderlo. Aveva vagato per i due mondi negli ultimi due giorni, e ora aveva davvero bisogno di riposare.


Si stirò e stava per andare a letto quando improvvisamente intravide qualcosa di insolito.


Alzò lentamente la testa e quasi strillò per quello che vide!


Due facce pallide pendevano dalla finestra. Dato che erano praticamente schiacciate sul vetro, i volti erano leggermente distorti. Roland vide quattro grandi occhi che fissavano i suoi. Saltò di soprassalto!


Poi notò che le due facce gli sembravano abbastanza familiari.


Aspetta, perché sembravano così familiari?


Il cuore di Roland cominciò a battere come se avesse un tamburo nel petto. Li guardò per un po' e improvvisamente si rese conto che erano Fulmine e Maggie!


Perché erano andate lì a quell'ora?


Era mezzanotte.


Rendendosi conto di essere state scoperte, le due ragazze scesero dal tetto.


"Quando siete arrivate?" Chiese Roland dopo che Fulmine e Maggie entrarono. Fece una faccia seria e disse: "Perché non mi avete avvisato prima?"


Fu solo in quel momento che Roland notò che entrambe erano spettinate e piene di fango come se non facessero una doccia da sei mesi. Erano infatti tornate da un lungo viaggio.


"Vostra Maestà, siamo arrivate qui circa un'ora fa, gru", rispose Maggie, ma Fulmine la fermò.


"No, siamo appena arrivate e non abbiamo visto nulla." Con queste parole, lanciò un'occhiataccia a Maggie e aggiunse: "Non è così?"


Maggie annuì con fervore e disse: "Gru... sì, ho sbagliato."


Roland contrasse le labbra, divertito dalla loro scarsa recitazione. Perfino Nana non avrebbe creduto alle loro parole. In realtà non gli importava che l'avessero visto dormire, quindi chiese: "Avete viaggiato di notte? Perché non avete usato il Messaggero Animale? Avete-”


Improvvisamente ebbe un brutto presentimento.


"Sì, Maestà," disse Fulmine solennemente. "Circa mezzo mese fa, abbiamo trovato tracce di Demoni sulla Cresta del Continente!"


Roland ora era completamente sveglio. Continuò, "Allora? Avete visto degli avamposti lì?"


"Al momento no", negò Fulmine mentre scuoteva la testa, prendeva una mappa stropicciata dalla tasca e la apriva sulla scrivania. "Non potevamo andare molto lontano, quindi ci siamo incontrate con le Streghe di Taqila sulla Cresta Innevata. Ci hanno messo un po' per impostare il nucleo magico e siamo finalmente riuscite ad avere delle conferme." Fulmine indicò quindi la gola al centro della mappa e disse: "Ci sono miniere di Pietra Divina lì, e sono grandi quasi come quella nella Città Santa di Taqila!"


Era abbastanza chiaro cosa stavano facendo i Demoni.


Roland aggrottò la fronte. Edith aveva ragione. I Demoni avevano un piano B. Anche se Taqila fosse caduta, avrebbero potuto invadere i Quattro Regni da un'altra posizione. Sebbene la Catena Montuosa Invalicabile fosse pericolosa, sarebbe stato meglio invadere da lì piuttosto che aspettare altri 400 anni.


Fortunatamente, gli esseri umani avevano scoperto in anticipo le loro intenzioni. Secondo le informazioni di Agatha, i Demoni avrebbero avuto bisogno di un po' di tempo per far crescere l'Obelisco. Sarebbero stati in grado di produrre solo una piccola quantità di Nebbia Rossa prima che l'Obelisco fosse cresciuto.


"Abbiamo anche ricevuto un'altra notizia quando abbiamo lasciato la Cresta Innevata", riprese Fulmine esitante. "A quel tempo, Maggie e io avevamo già superato il Regno dell'Eterno Inverno, quindi non siamo riuscite a sentire chiaramente dal Sigillo dell'Ascolto."


"Cosa avete sentito?"


Maggie si mise le mani sulle orecchie come se stesse tenendo un ricevitore telefonico.


"La Strega di collegamento ci ha detto che hanno trovato la Nebbia Rossa a nord della catena montuosa, gru!"






<em>Arya</em>
                                


                                



