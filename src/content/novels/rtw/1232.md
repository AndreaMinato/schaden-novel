---
title: Capitolo 1232- Fratello
pubDate: 2025-08-07T11:37:51.076Z
tags:
    - rtw
---


Tilly tremò. Si voltò lentamente, e nei suoi occhi si potevano vedere la confusione; come per confermare ciò che aveva appena sentito, chiese, “Cosa… hai detto?”


“Ho detto che Cenere potrebbe essere ancora viva,” ripeté con calma Roland. Sapeva che ora non poteva tirarsi indietro.


“No… fratello,” balbettò Tilly abbozzando un sorriso. “So che mi vuoi confortare, ma non puoi…”


“Non è ciò che penso,” la bloccò Roland. “Ad essere sinceri, anche io ne ero incredulo, proprio come te, quando mi è stato detto, e lo so che non è giusto dirtelo prima di avere la conferma che ciò sia vero. Però, non voglio pentirmene in futuro.”


Tilly rimase in silenzio.


Guardò Roland incredula come se stesse riflettendo sulle sue parole. Si rese conto all’improvviso che quello che il fratello aveva appena detto era forse qualcosa di strano.


Tilly era una delle streghe più intelligenti e di vedute più larghe che ci fossero.


Dopo all’incirca sette minuti, chiese timidamente, “Chi te l’ha detto?”


“Lan.”


“Non ho mai sentito parlare di lei…” mormorò la ragazza, pensierosa. “È qualcosa che ha a che fare con il Mondo dei Sogni?”


Roland non fu sorpreso che Tilly ci fosse arrivata così velocemente. Le rispose con calma, “Un attimo, ti dirò tutto.”


…


Quando Roland ebbe finito, si riusciva a vedere il sole sorgere ad est. Il primo raggio di luce spuntò all’orizzonte dietro le montagne, illuminando i tetti degli edifici.


Tilly era ancora immersa nei suoi pensieri. Mormorò a Roland ed a sé stessa, “Ciò significa… che fino a quando avrai il controllo sul Regno delle Menti, riuscirai a riportare indietro Cenere?”


“In teoria, sì,” rispose lui, annuendo. “Secondo Lan, dopo che una strega diventa una Trascendente, lascia un segno nel Regno delle Menti; questo combacia con quanto dichiarato da Kabradhabi.”


Durante l’interrogatorio aveva detto a Zooey che le loro anime sarebbero ritornare all’Origine della Magia; una volta che la sua razza avrà dominato il mondo, farà ritorno. Nonostante fosse abbastanza diverso da ciò che Lan aveva detto a Roland, c’era una cosa in comune.


E cioè, che il Regno delle Menti accoglieva delle anime.


“In aggiunta, nei vecchi testi della civiltà sotterranea l’autore scrive anche che il cammino verso la Volontà Divina è il processo del miglioramento del potere magico; il vincitore arriverà alla fine a sfidare Dio. Se consideriamo il Regno delle Menti come l’apice della magia, allora le parole di Lan, in un certo senso, corrispondono alla descrizione.” Roland si fermò per un secondo prima di continuare, “Ad ogni modo, considerando che tutte queste informazioni potrebbero provenire da Dio, non possiamo fidarci completamente. Il modo migliore è verificarne di persona l’autenticità.”


“Fratello…”


“Non ti preoccupare: entrerò nel Regno delle Menti non appena potrò farlo e darò me stesso per salvare Cenere, se si trova davvero là. Quindi, voglio che tu stia attenta prima che l’abbia trovata, visto che non voglio far arrabbiare una Trascendente che ha superato i suoi limiti ed è oltre le limitazioni delle Pietre Divine della Vendetta…” Disse Roland in un tono quasi scherzoso, ma poi si rese conto che Tilly non sembrava a posto.


Stava tremando, la testa che pendeva e stava anche mormorando a bassa voce. Roland trattenne il respiro per ascoltarla.


“Ottimo… Ottimo…”


Il Re rimase improvvisamente senza parole.


Lacrime presero a rigare le guance di Tilly, fino a caderle sui palmi delle mani.


Guardando la Principessa che tremava, Roland sospirò dentro di sé mentre lentamente allungava la mano per accarezzarle i capelli.


Un istante più tardi, Tilly gli si buttò tra le braccia e lo strinse forte. Il tremolio si trasformò a poco a poco in singhiozzi e Roland si sentì come se fosse tornato indietro nel tempo, a quella notte. Sapeva però che qualcosa era cambiato.


A differenza dell’altra volta in cui Tilly aveva pianto per ore, adesso smise in 10 minuti. Quando alzò lo sguardo, obbligò Roland a voltarsi.


“Non… non guardarmi.”


Sentì poi Tilly tirare su col naso e pulirsi il viso dietro di lui.


Passò un po’ di tempo prima che lasciasse voltare Roland.


“Mi spiace… Ti ho fatto preoccupare,” disse Tilly a bassa voce.


“Mi fa piacere che tu te ne sia resa conto,” rispose lui incrociando le braccia. “Dovresti anche ripensare a quanto mi hai chiesto l’ultima volta…”


“Ti riferisci all’aereo da usare per uccidere i demoni?” Chiese Tilly sbattendo le palpebre. “No, la mia richiesta vale ancora, fratello.”


“Oi…”


“Hai bisogno del mio aiuto per raggiungere l’Abisso impenetrabile; adesso, è molto probabile che i demoni abbiano già creato un intero Obelisco: in questo caso, sarà persino più difficile riuscire a contenere le Bestie Diaboliche. Se non riusciamo ad avere il controllo dei cieli, il Primo Esercito potrebbe non riuscire a schiacciare il nemico così facilmente,” disse Tilly alzando un dito per fermare Roland. “Hai ragione. Quando ho fatto quella richiesta non mi importava sopravvivere o no; volevo solo uccidere il maggior numero di demoni possibile. Ma adesso, ho cambiato idea.”


“E sai come le cose potrebbero cambiare con qualcuno che ti aiuti; nessun Cavaliere dell’Aeronautica sa come combattere contro i demoni. Sono l’unica persona che può insegnarglielo ed addestrarli,” Continuò la ragazza battendosi la mano sul petto. “Ti prometto che farò attenzione ed aspetterò che tu sia entrato nel Regno delle Menti.”


Roland trovò difficile rifiutare la sua richiesta. Ne suoi occhi ricomparve la luce, il suo contegno era composto come sempre ed era raggiante.


“Va bene… ma devi mantenere la tua promessa.”


“Certo.” Rispose Tilly dopo una breve pausa, “E… grazie per avermelo detto.”


“Non sono sicuro che ciò possa funzionare…”


“Sono più che contenta: almeno, ora abbiamo un obiettivo comune,” disse lei stringendosi ancora una volta contro Roland. “Sono felice che tu sia mio fratello…”


…


Dopo che Tilly se ne fu andata, Usignolo rientrò nell’ufficio e chiese, “Che cosa hai detto alla Principessa Tilly? L’ho appena vista uscire e sembrava una persona diversa…”


“Il legame tra il Mondo dei Sogni e la realtà. Se davvero lo vuoi sapere, te lo posso dire, ma non adesso,” rispose Roland armeggiando con i disegni. “Ho appena ricevuto un messaggio da Miele che dice che la flotta arriverà nel porto del fiume interno entro due giorni. Dovrebbe avere con sé i migranti del Regno del Cuore di Lupo. Ma prima, dovrei finire i disegni del nuovo progetto.”


Usignolo scrollò le spalle e disse, “Non preoccuparti per me. Non te l’ho detto? Non insisterò se non me lo vuoi dire.” Si avvicinò alla scrivania e studiò i disegni per un po’ prima di dire, “Sembra… il veicolo che Anna guidava nel cortile, l’altro giorno.”


“È lo stesso, solo molto più largo,” disse Roland sorridendo. “Barov non ha parlato della logistica, durante la riunione? È questa la soluzione.”


Oltre ai costosi treni, c’era un’altra alternativa più economica: un furgone con le ruote. Ce n’erano di diversi tipi e nonostante non fossero efficienti quanto i treni, erano più versatili e persino più facili da manovrare di un trattore. Potevano correre facilmente su una strada piana e compatta.


C’erano diversi fiumi in Graycastle e nel Regno dell’Alba, ma nessuno di essi ne incrociava un altro. Quindi, i furgoni avrebbero semplificato i collegamenti tra i due Paesi.






<em>Mithdran </em>
























                                


                                



