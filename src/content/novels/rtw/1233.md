---
title: Capitolo 1233- In Trappola
pubDate: 2025-08-07T11:37:51.077Z
tags:
    - rtw
---


“Capisco,” disse Usignolo dopo averci pensato per un momento. “Rispetto a creare una ferrovia da zero, è più semplice realizzare una strada che unisca i vari fiumi. La costruzione di una ferrovia richiede Anna e degli operai specializzati, ma chiunque è in grado di realizzare una normale strada. Lo possono fare persino i rifugiati. In questo modo, risparmieremo un sacco di tempo!”


“Esattamente, questo è un altro punto di forza,” disse Roland, approvando. “Se pianifichiamo il tutto con cura, ridurremo il lavoro del Dipartimento della logistica in uno o due mesi. È davvero importante per noi considerare un periodo di tempo così stretto: a volte, sembra che anche tu capisca la natura del problema.”


“Haha, ma certo… Un attimo!” Fece Usignolo, il suo sorriso che sparì immediatamente. “Che cosa intendi dire con “a volte”? So ragionare e ti posso aiutare con il tuo lavoro e resistere alle tue prove.”


Nonostante sembrasse abbastanza offesa, il suo tono si abbassò.


Roland sghignazzò involontariamente.


Usignolo doveva accertarsi di non addormentarsi prima di decidere di studiare.


Roland posò di nuovo gli occhi sulla mappa, sopra la scrivania. Se voleva collegare tra di loro i fiumi di Graycastle e quelli del Regno dell’Alba, il modo più rapido era realizzare una strada nella Regione Orientale vicino al Fiume Acqua Rossa che scorreva fino a Città della Notte Perenne. La strada doveva poi andare verso nord, raggiungere il Crinale del Vento ed infine il Fiume Lucente nel Paese limitrofo.


Quest’ultimo nasceva nell’Altopiano di Hermes e si divideva in tre all’altezza della capitale: i due tratti più grandi attraversavano il Regno dell’Alba da sud a nord ed arrivavano fino all’oceano. Per facilitare ulteriormente il trasporto marittimo, la Famiglia Moya aveva scavato un canale che correva da est ad ovest nel corso degli ultimi 100 anni, il quale non solo diede una grande spinta alle attività commerciali lungo il fiume ma era anche utile per la costruzione della strada che Roland aveva in mente.


Stando così le cose, Roland aveva bisogno di realizzare solo due strade, una dal Fiume Lucente fino al Fiume Settentrionale e l’altra in direzione della Montagna della Gabbia: in questo modo, ci sarebbe stato un punto di contatto tra i due Paesi. Rispetto ad una costosa ferrovia, le due strade non sarebbero state lunghe più di 200 chilometri, messe insieme, e tutto ciò che doveva fare era creare tre porti per le merci.


Visto che i furgoni carichi erano pesanti ed avrebbero potuto facilmente rovinare le strade, soprattutto durante i giorni di pioggia, Roland decise di usare malta e cemento per rafforzare la superficie della strada al posto della ghiaia, in modo da evitare una continua manutenzione. La strada, quindi, sarebbe stata dello stesso tipo di quelle a Neverwinter.


Il cemento era adesso largamente usato nel Regno, ma ci voleva un sacco di tempo a spedirlo al Regno dell’Alba; quindi, Roland decise di realizzarlo localmente.


Dopo aver finito i suoi progetti, scrisse una lettera al Re del Paese limitrofo, Horford Quinn, il padre di Andrea.


Avrebbe inviato alcuni esperti a Città del Bagliore per insegnare alle tre principali famiglie come realizzare il cemento ed i battelli a vapore. A quel punto sarebbe riusciti a creare un impianto ed a realizzare la strada per Neverwinter.


Roland credeva che i nobili avrebbero compreso le potenzialità del cemento.


Con queste due innovazioni, il Regno dell’Alba sarebbe riuscito a risolvere da solo i problemi del trasporto. Ad ogni modo, Roland aveva intenzione di fornire anche interi motori a vapore visto che nessuna delle città, al di fuori di Neverwinter, era industrializzata. Sarebbe stato inutile inviare dei materiali grezzi.


Roland credeva che il Regno dell’Alba si sarebbe messo in moto fin da subito. Se la Nebbia Rossa era già comparsa sulla vetta della Catena Montuoso Invalicabile, Horford ne sarebbe venuto presto a conoscenza. Ed a quel tempo, avrebbe saputo cosa fare.






Due giorni più tardi, Roland vide il primo gruppo di migranti dal tetto dell’Edificio dei Miracoli.


Il fumo delle navi saliva fino al cielo ed un denso strato ne copriva la costa; la gente è salita sul cavalletto fino alla banchina sotto la direzione delle forze di polizia: la costa del Fiume Acqua Rossa era una distesa di teste di vari colori.


“50.000 persone! È quanto un’intera città, Vostra Maestà,” commentò tutto contento Barov, nonostante fosse anche un po’ preoccupato. “Non mi sarei mai aspettato di vedere così tanti migranti venire a Graycastle dai Regno dell’Eterno Inverno e del Cuore di Lupo. Se le cose andranno bene, presto raggiungeremo il nostro obiettivo di avere 200.000 persone in più ogni anno. Ma ora, mi dovrei preoccupare delle vostre finanze.”


“Come anche della sicurezza pubblica e della gestione cittadina,” si unì il Cavaliere Capo, Carter, con un po’ di apprensione. “Quegli immigrati potrebbero non riconoscere le vostra autorità; in nome delle sicurezza, propongo di radunarli in una zona specifica in modo da controllarli meglio.”


“In quel modo non diventeranno mai veri abitanti di Graycastle,” disse Roland scuotendo la testa. “Se la polizia ha bisogno di aiuto, parla con Barov. Punisci chi si comporta male e ricompensa chi si impegna. Manda chi crea problemi di continuo in miniera e mettili a fare lavori pesanti: ho bisogno di lavoratori, non di schiavi in catene.”


Non c’erano dubbi che la città reale sarebbe diventata molto più caotica con un simile grande gruppo di migranti; questo era un effetto collaterale obbligato della politica sull’immigrazione. Roland non avrebbe realizzato in fretta e furia un piano del genere se avesse avuto tempo. Adesso che la guerra era dietro l’angolo, doveva realizzare il suo progetto nonostante gli ipotetici problemi che sarebbero sorti.


I vantaggi dell’avere una popolazione maggiore superavano gli aspetti negativi.


Ad esempio, poteva prendere 10.000 persone tra quelle 50.000 e mandarle nelle fabbriche per incrementare la produzione delle armi da fuoco; a quel punto, i soldati al fronte avrebbero avuto più armi e munizioni, così come nuovi equipaggiamenti.


Adesso aveva sia la forza lavoro che la tecnologia e poteva ufficialmente dare il via al progetto del motore a vapore alimentato dal Cubo magico.


…


“Dove sono?”


Valkries si svegliò di nuovo e si ritrovo in una stanza bianca come la neve: Il soffitto e i muri la accecavano. C’era uno strano strumento che ticchettava accanto a lei; aveva sopra la testa una borsa trasparente, ed il liquido in essa contenuto scendeva lentamente per un tubo fino al suo braccio.


C’erano tante cose ignote che le turbinavano nella mente che per un attimo non riuscì ad articolare una risposta sensata. Non aveva mai visto prima qualcosa del genere: era tutto così diverso da ciò di cui era abituata.


Ad esempio, il completo bianco che indossava aveva dei lacci abbastanza stretti, cosa del tutto differente dai vestiti che indossava di solito.


Valkries chiuse gli occhi e si concentrò. Non importava quanto fosse strano ciò che aveva intorno, l’unica cosa su cui lei potesse fare affidamento era il suo potere.


Le si fermò il cuore per un attimo.


Si rese conto che quello non era il suo corpo.


Nonostante questi sembrasse esattamente lo stesso, la pietra magica era sparita: sarebbe morta se questa non ci fosse più stata.


Però, sorprendentemente, si sentiva bene.


Riusciva ancora a sentire il potere magico che le si muoveva in corpo in un modo a lei sconosciuto.


Ed anche la voce del Regno delle Menti era svanita.


Per quanto Valkries cercasse di concentrarsi, non c’era alcuna risposta. Si convinse persino a sentire il Signore del Cielo, ma non udì alcuna parola provenire da quest’ultimo.


Significava che era in trappola.






<em>Mithdran</em>


<em> </em>












































                                


                                



