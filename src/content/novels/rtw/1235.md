---
title: Capitolo 1235: La Scuola Nuvola
pubDate: 2025-08-07T11:30:06.939Z
tags:
    - rtw
---


Valkries scosse la testa e si sforzò di calmarsi. Era certa che la Scuola Nuvola non esistesse più. Dopo che la sua specie aveva occupato la zona a nordest della Terra dell’Alba, ogni cento anni Valkries era solita recarsi nel luogo in cui un tempo era situata la scuola ed ogni volta trascorreva un paio di giorni tra le rovine.


Un tempo aveva studiato in quel luogo.


Su quella montagna, Valkries aveva imparato a connettersi al Regno delle Menti e aveva ottenuto conoscenze sugli esseri umani. La sua insegnante era una promossa e si chiamava Heathtalese, soprannominata “Mille Forme”.


Heathtalese non era eccezionalmente forte, anzi, era più debole persino di un robusto Demone Inferiore. A causa di questo, veniva disprezzata dalla sua specie. Tuttavia, Valkries sapeva che la cerimonia di promozione non aveva niente a che vedere con le abilità di combattimento. Heathtalese si era fusa con le pietre magiche ben tre volte con successo, da qualunque punto di vista, era stata una vera e propria promossa.


Come suggeriva il suo appellativo, Mille Forme aveva ottenuto l’abilità di trasformarsi dopo essersi fusa con la seconda pietra magica. Raramente aveva mostrato il suo vero aspetto; gran parte del tempo assumeva la forma di un essere umano. E dato che sapeva anche parlare il linguaggio umano, molti avevano inizialmente pensato che fosse umana.


Il volto che aveva usato il più delle volte era lo stesso volto della “Lan” in televisione.


Valkries fissò quel volto familiare e i suoi pensieri la riportarono a mille anni fa. Gli abiti e i dettagli del viso erano leggermente diversi, ma era certa che non avrebbe mai dimenticato quella faccia.


Se i fondatori della Scuola Nuvola erano stati gli alieni tra gli umani, “Mille Forme” sarebbe stata l’aliena tra i demoni. Quando sceglieva le pietre magiche, Heathtalese non dava peso a quanto una pietra l’avrebbe resa forte. Aveva un’insaziabile curiosità verso tutto quello che non conosceva ed era stata anche la prima ad entrare in contatto con la Scuola Nuvola.


A quel tempo, le voci sulla Battaglia della Volontà Divina si stavano diffondendo tra la loro specie e avevano iniziato a considerare l’umanità della Terra dell’Alba come potenziali nemici.


Valkries era molto grata alla sua prima insegnante dato che le aveva insegnato tantissime cose. Non disprezzava Heathtalese per la sua scarsa abilità in combattimento. Sapeva benissimo che “Mille Forme” aveva sempre avuto una comprensione più profonda di chiunque altro sul Regno delle Menti e sull’Origine della Magia. Aveva scritto una dozzina di libri che avevano guidato le generazioni future e che le avevano aiutato nelle cerimonie di promozione. Poteva essere considerata quella che gli esseri umani chiamavano “mentore”.


Molto probabilmente, “Mille Forme” era stata la prima ad effettuare il tentativo di fondersi con quattro pietre magiche.


Se ci fosse riuscita, sarebbe diventata la prima “Demone Anziano” della specie. A quei tempi c’erano pochissimi Demoni Inferiori, figurarsi un Demone Anziano.


Sfortunatamente, “Mille Forme” aveva fallito. Era stata divorata dal suo potere magico e di lei non era rimasta alcuna traccia.


Valkries si ricordava bene di quel giorno, era stata proprio accanto a Mille Forme e l’aveva vista disintegrarsi pezzo per pezzo con i suoi stessi occhi. Per questo sentiva che la “Lan” aveva qualcosa di non familiare. Nei mille anni passati, non aveva mai visto due persone che si somigliassero così tanto.


Un tempo le aveva chiesto come mai si era sempre voluta presentare in quella forma, dato che sapeva che il volto che aveva creato non apparteneva a nessuna figura storica importante.


Tuttavia, la risposta di Heathtalese le era stata incomprensibile.


Aveva detto che era il volto di un apostolo.


Riguardo al chi fosse l’apostolo, anche Mille Forme stessa non lo sapeva. Quando si immergeva nel Regno delle Menti, riusciva qualche volta a percepire una coscienza completamente diversa che pareva le stesse sussurrando qualcosa. Non si erano mai visti ma quando ci ripensava, le tornava in mente quel volto.


Mille Forme aveva anche detto che se fosse riuscita a stabilizzarsi nel caotico Regno delle Menti, sarebbe riuscita a connettersi con quella voce sussurrante. Sfortunatamente, non era stata abbastanza potente per farlo.


In quel periodo, Valkries non poteva capire che cosa significasse: era stata appena promossa e non sapeva niente sul Regno delle Menti. In altre parole, Mille Forme era stata la pioniera nell’esplorazione di quel regno sconosciuto; aveva anticipato la sua specie di centinaia di anni. Infatti, il Re era riuscito a creare un proprio territorio all’interno del Regno delle Menti soltanto nella notte prima della Seconda Battaglia della Volontà Divina.


Valkries aveva chiesto anche al Re se avesse incontrato quel apostolo, ma il Re aveva negato.


Perciò, potevano esserci solo due possibilità.


La prima era che questo mondo appartenesse all’apostolo “Lan”. Tuttavia, secondo il notiziario in televisione, Lan era morta. Ma questo non aveva senso poiché, a meno che non fosse uscito dal Regno delle Menti, il creatore non poteva morire.


L’altra possibilità era che Mille Forme fosse tornata nel Regno delle Menti prima di essere divorata dal suo stesso potere magico e avesse poi creato il suo stesso territorio. Questa teoria poteva spiegare la ragione per cui la presenza di Lan non aveva suscitato sospetti, ma non giustificava lo strano ambiente.


Inizialmente, Valkries aveva l’intenzione di andarsene da quel luogo il prima possibile, ma adesso aveva cambiato idea.


Era preoccupata per l’ultima frase che Mille Forme aveva detto prima di fallire nella sua quarta promozione. Ovvero che se anche avessero vinto la Battaglia della Volontà Divina, non avrebbero potuto condurre la loro specie nel Dominio Divino. Aveva sempre voluto sapere perché la sua mentore avesse detto quelle cose.


E forse, questa era un’occasione per scoprirlo.


***






Roland sbadigliò mentre guidava il suo camioncino con una mano sul volante lungo la seconda cerchia di strade.


Nonostante premesse forte sull’acceleratore e il motore ruggisse, le altre macchine continuavano a sorpassarlo, lasciandolo sempre più indietro.


“Cosa c’è che non va? Non hai dormito bene?” Chiese Garcia, seduta al posto del passeggero. Per qualche ragione, a Roland sembrava che Garcia fosse diventata molto più educata verso di lui dopo che aveva passato la notte al suo appartamento.


“Oggi è il giorno libero della caffetteria, avevo intenzione di dormire fino a pomeriggio. Grazie alla Gilda, mi sono dovuto alzare presto lo stesso.” Si lamentò Roland. Era molto stanco dopo la riunione sulle politiche di immigrazione e dato che il tempo nel Mondo dei Sogni scorreva tre volte più veloce di quello nel mondo reale, aveva pianificato di farsi un bel riposo nei sogni. Non solo gli avrebbe risparmiato un sacco di tempo, ma avrebbe anche dato alle streghe di Taqila un’occasione per distrarsi.


Ormai non avevano più bisogno che lui le seguisse, sapevano trovare il divertimento da sole.


Inoltre, a parte l’intrattenimento, le antiche streghe avevano anche il compito di trovare le creature magiche che erano comparse nell’Erosione. Roland non si era dimenticato delle parole di Lan, ovvero che Dio aveva messo gli occhi su questo mondo. Il modo più efficace per eliminare la minaccia e raggiungere la Terra Divina era quello di uccidere i Caduti al Male e usare i loro poteri per espandere il Mondo dei Sogni.


Ma la realtà si rivelava sempre essere crudele. A mezzogiorno, Garcia gli aveva riferito che sarebbe dovuto andare in ospedale a far visita ai membri sopravvissuti della Gilda. Ci sarebbero stati anche tutti i marzialisti celebri e i funzionari più alti.


Roland avrebbe voluto trovare una scusa per rifiutare, poiché pensava che la Gilda avesse richiesto solo la partecipazione di Garcia. Non si era minimamente immaginato che la richiesta fosse invece rivolta a lui, un possessore della licenza di caccia, e non a Garcia.


“Penso che la visita in ospedale sia solo una cortesia. Città Prisma ha subito un colpo pesante e siamo tutti inquieti. La presenza degli alti funzionari serve solo a rafforzare la fiducia.” Garcia inarcò le sopracciglia. “Credo che quello che hanno intenzione di fare sia tenere una conferenza generale stasera.”


Roland era silenzioso. L’Erosione si era improvvisamente ampliata e di certo delle rassicurazioni non sarebbero bastate per calmare le persone. Sarebbe stato meglio mostrare la loro forza. Ma se in quel momento non erano capaci di effettuare un pesante contrattacco, discutere sarebbe stato completamente inutile. Perciò, quasi certamente, l’assemblea generale doveva avere a che fare con la comparsa delle nuove creature magiche.


E per Roland, questa situazione era perfetta per condurre le sue indagini.






<em>Aris</em>
                                


                                



