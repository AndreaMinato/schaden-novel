---
title: Capitolo 1236: Similitudini Incredibili
pubDate: 2025-08-07T11:30:06.939Z
tags:
    - rtw
---


Circa venti minuti più tardi, Roland raggiunse la destinazione.


Si guardò intorno, ma non vide nessuna struttura che somigliasse ad un ospedale. Vide invece alcuni splendidi edifici moderni che potevano benissimo essere dei musei d’arte.


“È proprio qui.” Disse Garcia con un cenno del capo.


“Sei sicura?” Roland era un po’ sospettoso, guidò verso l’entrata e lì notò un’insegna che diceva: “Casa di cura Prato Verde”.


“Certo. Sono tutti sorpresi come te la prima volta che vengono qui.”


Superato il cancello, alcune guardie corpulente vestite in nero e con occhiali da sole si avvicinarono e circondarono l’auto. Uno di loro bussò sul finestrino e disse: “Scusate, questa è proprietà privata. Non potete parcheggiare qui.”


Roland contrasse le labbra. Per quale motivo veniva sempre trattato così male? Non era qui per parcheggiare il veicolo, ma per fare visita ai pazienti. Che problemi c’erano nel guidare un camioncino?


Stava per mostrare la sua licenza di caccia quando Garcia abbassò il finestrino e passò loro una carta. “È un veicolo acquistato da poco, perciò la targa non è ancora stata registrata. Per favore, registratela.”


Le guardie rimasero per un momento sbalordite; poi presero la carta lanciando degli sguardi sospetti verso il camioncino. Andarono nella sala di monitoraggio. Quando ritornarono, il loro tono di voce era completamente cambiato. “Le nostre scuse, Signorina Garcia. In precedenza avevate registrato un’altra targa, perciò noi...”


“Non è una cosa normale cambiare auto?” Lo interruppe Garcia con tono tranquillo.


“Sì... certamente.” La guardia concordò immediatamente, poi guardò verso Roland. “Posso sapere questo gentiluomo...”


“Il mio autista.”


Ci fu un silenzio imbarazzante. Soltanto dopo alcuni minuti il capo delle guardie rispose: “Capisco. Registrerò la vostra nuova targa.”


Un momento dopo, i portoni si aprirono. Roland lasciò la frizione e guidò il camioncino nella Casa di cura.


Tramite gli specchietti retrovisori, poteva vedere gli sguardi increduli delle guardie.


Una marzialista che aveva chiesto al proprio autista di guidare un camioncino malandato... probabilmente Garcia era la marzialista più malridotta che avessero mai visto.


“Pensavo che non mentissi mai.”


“Questo perché non mi conosci.” Rispose con una scrollata di spalle. “Non sono così inflessibile. Mentire ogni tanto non fa male, inoltre, anche tu sei un membro della Gilda, solo che non hai ancora ottenuto la tua carta d’identità.”


“La licenza di caccia non funziona?”


“I possessori della licenza devono mantenere la loro identità segreta; ovviamente ci sono delle rare eccezioni. Sono il completo opposto dei celebri marzialisti.” Disse Garcia con tono serio. “La licenza di caccia mostra che tu fai parte della Gilda, sì, ma da essa derivano anche grandi rischi. Nella storia della Gilda, molti marzialisti possessori della licenza che sono usciti allo scoperto sono stati uccisi da orde di Caduti al Male.”


Questo significava che se avesse rivelato la sua identità di marzialista possessore di licenza, molto Caduti al Male lo avrebbero preso di mira.


Tuttavia, per la sicurezza di Zero e degli altri residenti dell’edificio, Roland valutò che sarebbe stato meglio non farlo.


Dopo il suo incontro con Lan, non poteva più considerare le persone del Mondo dei Sogni come dei semplici personaggi immaginari.


Quando misero piede nelle casa di cura, Roland scoprì che quel luogo sembrava ad un altro mondo. L’area al suo interno era incredibilmente vasta, c’erano giardini, cascate e ponticelli, e persino dei cartelli che indicavano le direzioni di saune, piscine e addirittura un campo da golf. Più che una casa di cura, sembrava una stazione di lusso.


Roland era esterrefatto.


Nonostante adesso fosse il Re di Graycastle, non aveva mai pensato di costruire un ospedale come quello.


L’edificio per i ricoveri era situato esattamente al centro della casa di cura. Dalle scintillanti vetrate che lo componevano, chiunque l’avrebbe potuto scambiare per un albergo di lusso.


Non appena Roland e Garcia entrarono nella sala, un uomo corpulento come una montagna si alzò per accoglierli. Dall’aspetto doveva essere sulla quarantina, aveva la pelle bronzea e i muscoli che aveva sul corpo facevano gonfiare il mantello di marzialista che aveva addosso. Roland percepì la pressione esercitata dalla sua Energia della Natura già quando erano ancora ad una decina di metri di distanza.


“Lui è il maestro della mia maestra.” Disse Garcia a bassa voce. Poi fece un cenno con la testa verso l’uomo che si stava avvicinando. “Signor Difensore...”


“Mi dispiace per quanto riguarda Lan.” Roccia si accovacciò leggermente e, tenendo Garcia per le spalle, disse con tono serio: “Non sono riuscito a proteggerla.”


Al menzionare il suo nome, l’espressione di Garcia si fece subito più triste. Scosse la testa: “Non è colpa vostra... quando era ancora in vita, diceva spesso che per qualunque marzialista sarebbe arrivato un giorno in cui avrebbe sacrificato la propria vita per combattere l’Erosione. Quelli che hanno paura non meritano di far parte della Gilda.”


“Sei una brava studentessa.” Roccia sospirò. “Non preoccuparti, gli invasori la pagheranno cara per tutto questo.”


“Anch’io voglio dare il mio contributo nel combattere l’Erosione.”


Roccia annuì prima di rialzarsi e guardare verso Roland. “Tu dovresti essere il noto cacciatore di Caduti al Male, il Signor Roland. Piacere di conoscerti. Io sono uno dei quattro Difensori di Città Prisma, Roccia.”


“Piacere mio.” Roland rispose cortesemente e gli strinse la mano.


“Devo ringraziarti per aver alleviato la tensione tra marzialisti tradizionali e marzialisti moderni.” Disse Roccia in modo schietto. “Spero che continuerai a proteggere questo mondo.”


“È un onore.” Disse Roland deciso.


Non poteva tollerare che qualcuno si permettesse di distruggere il suo Mondo dei Sogni.


La promessa di Roland tirò su il morale di Garcia. Era davvero fiera del fatto che Roland avesse finalmente deciso di prendersi delle responsabilità.


La visita ebbe inizio alle 15:00. Il gruppo era composto da una ventina di persone, tutte sotto la guida di Roccia. Era chiaro che Città Prisma non avesse inviato tutti i funzionari più alti, ma solo alcuni individui che potessero rappresentarli, come la celebre marzialista Fei Yuhan.


A dire il vero, Roland aveva un po’ paura di quella ragazza geniale. Si ricordava  che durante la missione congiunta della volta scorsa, aveva chiesto a Ling di tramortire i superstiti. Però Fei Yuhan li aveva sentiti e da lì aveva iniziato a sospettare della sua vera identità. Roland aveva anche deciso di negare tutto, ma con sua grande sorpresa, Fei Yuhan non gli aveva fatto nessuna domanda. Era certo però che lei ricordasse ancora quell’incidente.


Perciò adesso si stava tenendo alla larga da lei e se possibile voleva evitare ad ogni costo di scambiare parole. Fortunatamente, Fei Yuhan era molto popolare ed era sempre circondata da un sacco di persone, per cui non aveva occasioni per rivolgergli la parola.


Strinsero la mano ai pazienti e dissero alcune parole di incoraggiamento. Garcia non era con lui e Roland era semplicemente un novellino entrato da poco nella Gilda. Pochi funzionari lo conoscevano, e forse era proprio questa la vera ragione per cui era stato convocato.


“La paziente della prossima stanza si chiama Valkries.” Il dottore che era con loro lanciò uno sguardo alla lista di nomi. “La sua ferita è grave e dovremmo lasciarla riposare, ma dato che siete già qui, potete salutarla. Per favore, mantenete il silenzio quando entrate.”


“Certamente. Per noi, la salute dei membri della Gilda è la cosa più importante.” Disse Roccia approvando con un cenno della testa, poi spinse la porta.


C’era solo un paziente. La stanza era molto più grande dell’appartamento di Roland e potevano entrarci facilmente anche venti persone. Roland fu l’ultimo ad entrare e come sempre, aspettò di stringerle la mano.


Tuttavia, quando la vide ne rimase scioccato.


Era un volto familiare. La paziente aveva delle sopracciglia fini e allungate, un paio di occhi freddi, un naso alto e delle labbra di una forma perfetta. Era un volto bellissimo e delicato, nonostante la pelle blu. Infatti, il colore blu pallido della pelle accentuava ancora di più la sua bellezza.


Roland rimase per un po’ inchiodato al terreno. Poi cominciò a frugare tra le sue memorie.


Si ricordò del frammento di memoria nell’edificio dell’appartamento.


Raccontava di una cerimonia di promozione tenutasi in una città di demoni e l’oste era proprio questa Valkries!


Per un attimo aveva pensato che il Demone Anziano avesse superato la barriera del Mondo dei Sogni e si fosse infiltrato in questo luogo attraverso il frammento di memoria.


Si calmò e iniziò a studiarla attentamente. Scoprì che le due persone non erano affatto la stessa.


La differenza più grande, stava nel fatto che la fronte della paziente fosse completamente liscia, non c’era alcuna traccia del terzo occhio.






<em>Aris</em>
                                


                                



