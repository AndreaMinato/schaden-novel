---
title: Capitolo 1241: Occhio Divino
pubDate: 2025-08-07T11:30:06.939Z
tags:
    - rtw
---


“Che succede?”


Roland cercò di parlare o di muovere il suo corpo, ma era completamente paralizzato; davanti ai suoi occhi aleggiavano diverse immagini: diversi puntini neri si muovevano avanti ed indietro vicino al buco come se fossero formiche. Lentamente, si alzò una piattaforma; tuttavia, rispetto all’apertura, questa era incredibilmente piccola, come una manciata di terra.


Sorprendentemente, Roland aveva visto costruzioni dello stesso materiale in passato.


Li aveva visti sul murale del Tempio della Maledizione.


Roland si concentrò di più ed il “noise screen” si fece più intenso; i puntini neri si trasformarono in creature striscianti, che erano esattamente le stesse che comparivano sul murale: il Clan Radioattivo.


Si ricordò all’improvviso che questa scena era la stessa rappresentata sul murale.


Una dozzina di persone salirono sulla piattaforma stringendo Reliquie degli Dei; poi la circondarono, i loro corpi che ci contraevano e si allargavano in sequenza, come se stessero tenendo una sorta di cerimonia.


Sotto la piattaforma c’erano migliaia di Uomini Fiammifero che venivano spinti dentro l’abisso senza fine sotto gli occhi del Clan Radioattivo.


Venne inserito l’ultimo pezzo della Reliquia ed il cristallo trasparente era finalmente completo. Emanava un bagliore abbagliante che scivolò dentro il pozzo. Poi vi precipitò all’interno e sparì alla vista.


Roland si rese conto all’improvviso che probabilmente questa era ciò che Lan chiamava la “Terra Senza Fondo”.


Ma questo era solo l’inizio.


I suoi occhi si spalancarono davanti a ciò che accadde dopo.


Dall’abisso fuoriuscì una luce arancione che salì in alto: questo era proprio ciò che le streghe antiche avevano descritto come lo strano fenomeno che accadeva entrando nel Mondo dei Sogni, ma il raggio di luce era molto più forte. Una “Luna di Sangue” se ne stava nel cielo intorno a dove si era verificata l’Erosione. Per un breve istante, il Cielo e la Terra erano collegati e Roland capì che gli ingressi delle cosiddette Terra Senza Fondo e dell’Erosione erano semplicemente le estremità del fascio di luce.


Il Clan Radioattivo sciamò verso l’abisso come delle falene che si riversavano verso un fuoco.


Ma non si buttarono all’interno: al contrario, si lasciarono andare e, come se ci fosse qualcosa a sostenerli, si alzarono in cielo. In un attimo, intorno al raggio di luce ci furono innumerevoli puntini neri.


Era questo il miglioramento di una civiltà?


Delle nuvole coprirono quei puntini e la luce. Vedendoli entrare in una nuova dimensione, Roland considerò il tutto così straordinario.


Ad ogni modo, un sospiro profondo interruppe i suoi pensieri. Una voce riecheggiò nella sua mente, in maniera così chiara che Roland era certo che non si trattasse di un’illusione.


Il tempo sembrò scorrere più velocemente ed i pixel su quello “schermo” divennero più nitidi.


La scena cambiò completamente.


Roland vide un paio di città e villaggi disseminati intorno all’abisso. Sembrava che non tutti i membri del Clan Radioattivo avessero intenzione di entrare nel nuovo mondo: alcuni preferivano rimanere lì. Forse, avevano paura del cielo e del futuro ignoto che si trovava davanti a loro. Roland non lo sapeva. Vedeva solo diversi punti neri che sparivano dentro il passaggio che univa il Cielo e la Terra, come quei leggendari ed impavidi avventurieri che partivano per le loro avventure. Sembravano però molto tristi visto che la maggior parte dei loro compagni se n’era già andata.


Ora, la luce si oscurò.


Ed alla fine, tremolò e poi svanì.


Davanti agli occhi di Roland comparve di nuovo solo il “noise screen”, a significare che la storia era finita; pensò che alla fine sarebbe tornata la pace. La leggenda della strada verso il Cielo sarebbe diventata parte della storia del Clan Radioattivo, una testimonianza scritta per futuri utilizzi. Forse, qualcun altro sarebbe andato alla ricerca dell’abisso e cercato il modo per raggiungere Dio, ma sarebbe successo dopo molti anni.


Quando Roland credette che questa fosse la fine, all’orizzonte comparve all’improvviso un “muro enorme”. All’inizio, pensò si trattasse di un’illusione visto che il “noise screen” bloccava la sua visuale. Tuttavia, quando il “muro” si avvicinò a poco a poco all’abisso, vide finalmente di cosa si trattasse.


Un’onda enorme, più alta della Catena Montuosa Impenetrabile, si avvicinò ed inghiottì in un attimo le piccole città sottostanti. L’onda era così alta che arrivava quasi a toccare le nuvole in cielo. I raggi del sole inondarono l’onda, formando un nuovo orizzonte.


Roland poteva immagina quanto il Clan Radioattivo fosse disperato alla vista di una simile orrida scena.


Ma il peggio non era ancora finito.


Dopo lo tsunami, i vulcani in lontananza eruttarono all’improvviso: la cenere volava in ogni direzione ed oscurava la luce del sole; fulmini fendettero l’aria. Dopo diverse profonde trasformazioni, il mondo era diventato qualcosa di completamente diverso.


Lo schermo prese a sibilare di nuovo.


L’immagine si deformò ed i pixel quasi ricoprirono l’intero “schermo”.


Prima che l’immagine sparisse, Roland vide i ghiacciai sciogliersi e da sotto di esso comparire una distesa verde e fiorita.


“Vostra Maestà.”


“Vostra Maestà, state bene?”


Qualcuno lo scuoteva e lo guardava preoccupato.


I suoi occhi si spalancarono, ed i pixel sparirono. Si rese conto di trovarsi di nuovo nella zona portuale.


“Fatto?” Mormorò Roland guardandosi la mano.


Phyllis credette che la domanda fosse rivolta a lei, e quindi rispose, “Sì, li abbiamo uccisi tutti, non ne è sopravvissuto neanche uno. Anche i loro Nuclei Magici sono spariti dopo un paio di minuti. Ve ne siete stati immobile qui come se vi foste addormentati. Vostra Maestà, state davvero bene?”


Roland non ne era sicuro. Tutto ciò che aveva visto un attimo fa non sembrava un’illusione, visto che si ricordava tutto; erano più dei ricordi che arrivavano da non si sa dove. In più, si sentiva profondamente stanco, come se avesse vissuto per migliaia di anni, il tutto in qualche minuto.


Capì ciò che aveva visto, in un certo senso.


Ripensò alle parole di Lan.


“La verità è sempre ciò che capisci.”


Era questa l’ultima Battaglia della Volontà Divina?


Roland fece un respiro profondo e disse, “Sto bene. Ho solo visto delle robe strane.”


“Robe strane?” Ripeté Phyllis sbattendo le palpebre. “Non è il tempo di dire cose del genere, Vostra Maestà. Il raggio di luce ha appena illuminato metà del porto e quindi deve aver attirato molta attenzione. Dobbiamo andarcene, altrimenti l’Associazione ci noterà.”


“Va bene. Torniamocene per la strada da cui siamo venuti,” acconsentì lui con un cenno.


Roland non era sicuro se questi fossero i ricordi dell’Apostolo o qualcos’altro, ma credeva che un giorno avrebbe trovato una risposta a queste domande.


E credeva che quel giorno sarebbe presto arrivato.






<em>Mithdran </em>




































                                


                                



