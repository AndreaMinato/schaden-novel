---
title: Capitolo 1242: La Partenza Dal Porto Dell’Estremo Settentrione
pubDate: 2025-08-07T11:30:06.939Z
tags:
    - rtw
---


Al Porto dell’Estremo Settentrione, Regno dell’Eterno Inverno.


“Non spingete, rimanete in fila!”


“Abbandonate i bagagli! Il Re di Graycastle vi darà cibo e vestiti a sufficienza. Se volete vivere, gettate i vostri bagagli in mare!”


“Muovetevi! Prima le donne e i bambini!”


Il porto era zeppo di rifugiati che sciamavano verso le navi; se il Primo Esercito e le guardie del Lord non avessero mantenuto l’ordine, la gente si sarebbe probabilmente calpestata a vicenda pur di salire a bordo.


“Capitano, non credo che riusciremo ad imbarcarne così tanti,” disse preoccupato il capitano delle guardie mentre fissava le navi stracolme di rifugiati che stavano lentamente lasciando il porto.


“Sono davvero coraggiosi a venire a Porto dell’Estremo Settentrione in questo periodo dell’anno,” commentò Zio Sang guardando di fronte a sé; nel giro di tre o quattro giorni, la Nebbia Rossa si era diffusa partendo dalla cima della Catena Montuosa Invalicabile. Il cielo era coperto da uno strato cremisi che metteva a disagio la gente.


“Capitano, tenetemi un posto,” mormorò qualcuno.


Zio Sang rispose con un sorriso, “Se è Nail a chiedermelo, certo che gli tengo un posto. Anche se dovessi lasciargli il mio.”


Più di due settimane prima, avevano ricevuto l’ordine di lasciare l’Altopiano di Hermes alla volta della città nella zona più a nord del Regno dell’Eterno Inverno per portare a termine la politica di immigrazione. Rispetto al difendere la Città Santa, Nail preferiva di gran lunga questo compito. Si sentiva più tranquillo dopo aver ricevuto questa missione e durante il viaggio aveva anche iniziato a parlare di più; non appena raggiunsero il Porto dell’Estremo Settentrione, diede inizio alla campagna.


Non erano i primi uomini di Graycastle ad arrivare nel Regno dell’Eterno Inverno: diversi altri loro colleghi li avevano preceduti ed avevano evacuato le città prima di loro. Le operazioni non erano andate molto bene all’inizio, quando comparve la Luna di Sangue; circolarono delle voci tra la gente secondo le quali questa significasse la fine del mondo. Quindi, quando il popolo la vide nel cielo, si spaventò e chiese subito ai soldati lì stanziati di portarli via dalla città.


Sfortunatamente, la situazione degenerò.


Quattro o cinque giorni più tardi, ricevettero la notizia della Nebbia Rossa.


Quello stesso giorno, il Primo Esercito si scontrò con i demoni.


Non conoscevano l’esito della battaglia, ma l’avanguardia prese a ritirarsi a sud ed anche la squadra di Nail ricevette istruzioni di muoversi verso il porto successivo.


Nel frattempo, ci fu un enorme aumento nel numero di rifugiati: centinaia di migliaia di persone si riversavano nel Porto dell’Estremo Settentrione ogni giorno per chiedere ai soldati di portarli via di lì. Nail non poteva ignorare le loro suppliche e quindi ordinò ai suoi uomini di costruire una linea difensiva ed allo stesso tempo chiese tramite piccione viaggiatore alla retroguardia di inviargli altre navi: a causa di tutto questo, la loro ritirata venne posticipata per diversi giorni.


Zio Sang sapeva che una volta che la Nebbia Rossa si fosse espansa, un minor numero di navi si sarebbe recato a nord: le Camere di Commercio che lavoravano con Sua Maestà non avrebbero rischiato la vita per portare a termine la missione. Probabilmente, molto controvoglia, avrebbero acconsentito a salpare, ma non sarebbero mai arrivate qua. Queste erano forse le ultime navi a prender parte alle operazioni di salvataggio.


Nail aveva previsto che questo sarebbe accaduto, ed allora aveva chiesto al suo equipaggio di preparare in anticipo dell’esplosivo: non solo lo avrebbero potuto usare in caso di un attacco dei demoni, ma avrebbero potuto anche distruggere l’equipaggiamento che non sarebbero riusciti a portare via, per evitare che i demoni mettessero le mani su queste tecnologie.


“Capitano, c’è del fumo davanti a noi!” Urlò qualcuno.


“Di nuovo?” Disse Zio Sang. “Tutti ai vostri posti!”


Con poche persone, senza alcuna strega ad assisterli, dovevano affidarsi ai mezzi tradizionali di comunicazione per inviare dei messaggi.


Questa non era la prima volta che i demoni si recavano al Porto dell’Estremo Settentrione: fuori dalla città c’erano un paio di cadaveri; secondo il manuale distribuito dal team di gestione, quelli erano prevalentemente Demoni Folli. Nonostante i nemici non fossero in gruppo e non sembrassero così forti, ciò indicava comunque che i demoni avevano messo piede nel Regno dell’Eterno Inverno e che si stavano lentamente avvicinando man mano che la Nebbia Rossa avanzava.


In quanto uomini stanziati ad Hermes fin dai tempi della battaglia a Crinale Ventofreddo, l’unità di Nail non aveva preso parte alla battaglia di Taqila. E nonostante Zio Sang gli avesse raccontato un sacco di cose a proposito, questa era, sostanzialmente, la prima volta che incontrava dei demoni. Dopo diversi scontri, Nail realizzò che fino a quando questi fossero rimasti a più di 200 metri dalla linea difensiva, sarebbero riusciti ad occuparsene facilmente con i Guerrieri della Punizione Divina della Chiesa.


Zio Sang non era troppo preoccupato per il faro: anzi, a preoccuparlo di più era la decisione di Nail; senza alcun dubbio, era impossibile portare via tutti i rifugiati con solo due navi. Cosa avrebbe fatto il capitano con la gente rimasta indietro? Li avrebbe lasciati al loro destino o portati a sud?


Proprio in quel momento, vide un Demone Folle oltre la barriera di filo spinato eretta sulla strada.


Zio Sang aggrottò le sopracciglia.


Come la maggior parte delle città portuali, Porto dell’Estremo Settentrione non aveva delle mura: quindi, la linea difensiva era stata creata sulla banchina. Oltre ai rifugiati, tutti i residenti se n’erano andati, e naturalmente la città attirava i demoni. Però, per lo sconcerto di Zio Sang, persino gli esploratori erano spariti: in teoria, si sarebbero dovuti ritirare dopo aver visto la luce e ritornare alla linea difensiva più veloce dei loro nemici.


A poco a poco, apparve un maggior numero di Demoni Folli e questi si lanciarono verso la banchina.


“Fuoco!”


Le due mitragliatrici aprirono il fuoco all’unisono e sui demoni cadde una pioggia di proiettili. Il nemico era però veloce, e si rifugiò subito all’interno degli edifici vicini. Dopo che la polvere ed il fumo si furono diradati, sul filo spinato c’erano solo due cadaveri.


Nell’aria risuonarono ben presto degli spari.


Sembrava che il team dei cecchini avesse aperto il fuoco sui demoni che si erano appostati sul tetto.


Era questa la loro tattica militare: considerando che non avevano una buona visuale nella zona urbana, nel corso delle ultime settimane aveva preparato diversi ostacoli. I soldati avevano bloccato la maggior parte delle strade e dei viali con rifiuti e macerie degli edifici; questi non avrebbero fermato del tutto i demoni, ma almeno li avrebbero rallentati. Se non avessero voluto sprecare tempo a rimuovere gli ostacoli ed a ripulire le strade, avrebbero dovuto vedersela con le mitragliatrici.


A quel punto, ci sarebbe stato uno scontro cruento e feroce. Visto che non c’erano così tanti demoni, Zio Sang non pensava che si sarebbero lanciati contro le loro postazioni: si sarebbero ritirati, visto che erano in inferiorità numerica. Però, continuavano a nascondersi ed a spuntare fuori, come se volessero che il Primo Esercito esaurisse le munizioni.


I demoni comparsi oggi sembravano più tenaci di quelli di qualche giorno fa, come se avessero un bel po’ di esperienza militare.


Zio Sang sogghignò. Se l’Esercito della Punizione Divina non fosse stato così ostinato, se la sarebbero vista brutta. Ad ogni modo, il Primo Esercito era ben equipaggiato: avevano 100 soldati, quattro mitragliatrici Mark I e munizioni per almeno un giorno. Zio Sang era sicuro che i demoni sarebbero caduti se la situazione fosse andata avanti così.


Questa però cambiò improvvisamente.


Dopo una forte esplosione, dalla zona residenziale a nord della banchina si alzò uno strato di polvere. Dai muri di pietra uscì fuori un enorme mostro corazzato e si tirò in piedi uscendo dalle macerie.


“Demone Ragno?” Chiese sorpreso un soldato.


“Caricate le granati anti-demone!”


Zio Sang ebbe un tuffo al cuore. Il manuale non parlava di un demone simile ad un ragno; però, questo era un po’ diverso da quelli che conosceva.


Le sue zampe erano coperte da pietre nere ancor più spesse che ricoprivano quasi metà del suo corpo.






<em>Mithdran </em>




























                                


                                



