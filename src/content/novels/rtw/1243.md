---
title: Capitolo 1243- Salvataggio
pubDate: 2025-08-07T11:37:51.078Z
tags:
    - rtw
---


Due soldati si avvicinarono subito al nuovo avversario e gli lanciarono la granata anti-demone.


Due strisce di fumo corsero verso il gigantesco Demone Ragno, da dietro il bunker: non potevano mancare un obiettivo così grande! A Zio Sang balzò il cuore in gola nel vedere la traiettoria dei due proiettili. Per qualche ragione, aveva lo strano presentimento che quella spessa armatura che aveva il demone non sarebbe stata semplice da penetrare. Ed aveva ragione.


Una granata colpi l’obiettivo e rimbalzò a terra.


L’altra colpì una delle zampe anteriori del demone ed esplose, però, questi non si fermò per nulla. Al contrario, si inclinò un pochino in avanti e seguì il fumo delle granate.


“Sparate al corpo, stupidi!” Urlò qualcuno.


“Lasciate provare me!” Si offrì un altro soldato che trasportava una cassa di proiettili e strisciò fuori dalla trincea.


Zio Sang non lo fermò, ma non aveva così tanta speranza come gli altri. Capiva ora perché questo nuovo Demone Ragno gli sembrasse in qualche modo strano: in confronto al deforme Demone Ragno sul manuale, questo qua sembrava migliore; l’armatura che indossava non era formata da pietre di forma irregolare, ma queste erano dei poligoni regolari: se le avessero unite, avrebbero formato una figura geometrica perfetta.


In più, le sue zampe oscillavano di lato quando camminava, cosa che rendeva più difficile per i soldati colpire il torso o l’addome. Non c’era da stupirsi se i primi due colpi avevano mancato il bersaglio.


Come Zio Sang si era aspettato, neanche i successivi attacchi riuscirono a fermare il Demone Ragno: il demone si raggomitolava quasi automaticamente nel momento in cui i soldati facevano fuoco.


Nel frattempo, comparvero di nuovo dei Demoni Folli nella frattura aperta da questo mostro.


“Cazzo. Non possono impegnarsi di più?” Si lamentò un mitragliere maneggiando la canna.


“Basta!” Urlò Zio Sang bruscamente. “Ritiratevi nella seconda linea difensiva ed abbandonate quest’area. Preparatevi ad accendere gli esplosivi.”


“Ma…”


“Silenzio,” gridò. “Se i demoni ci attaccano sul fianco, rimarremo bloccati qui!”


I corni risuonarono nella città. La squadra di Nail si ritirò verso il porto come previsto durante l’addestramento; i rifugiati si fecero prendere dal panico man mano che i mostri si avvicinavano.


Il soldato responsabile degli esplosivi unì il detonatore al motore ed azionò quest’ultimo. “Capitano, siamo pronti!”


“Molto bene. Fategli assaggiare la dinamite,” disse Zio Sang fissando i mostri che si riversavano da ogni direzione e fece cenno. “Solo un momento… Ora!”


Quando il soldato premette la leva, si levò un possente ruggito. In un istante, la terra sotto i loro piedi cominciò a tremare. L’aria si riempì di fumo e polvere.


Sotto al Demone Ragno erano stati nascosti un paio di esplosivi: questo volò in aria e la sua armatura di pietra si rivelò un enorme problema; le sue articolazioni si spezzarono all’impatto. Quando cadde a terra, non riusciva più a muoversi. Zoppicante e gravemente ferito, crollò.


Qualcuno fischiò.


Prima che si potessero riposare, ad est della banchina si sentì un altro scoppio.


E comparve un altro Demone Ragno.


Zio Sang era felice di aver preso la decisione giusta.


Aveva il leggero presentimento che l’attacco dei demoni, questa volta, potesse essere molto diverso da quelli passati. Sembrava che volessero assediarli ed eliminarli, ed il fatto che gli esploratori non fossero ritornati in tempo significava che i demoni avevano tagliato loro la ritirata. Se un attimo fa avesse esitato un po’, le squadre di mitraglieri non sarebbero riuscite a ritirarsi. Nonostante il Primo Esercito avesse abbandonato le proprie posizioni sulla strada, potevano comunque ancora fare affidamento a quattro mitragliatrici pesanti Mark I per scacciare i Demoni Folli.


Ciò non voleva però dire che fossero scampati al pericolo: non sapevano quanti Demoni Ragno ci sarebbero stati; con due, o anche solo uno in più, avrebbero faticato a resistere. La cosa peggiore era che molti rifugiati stavano aspettando di imbarcarsi sulla banchina. Se lo scontro avesse diffuso il panico tra di loro, la situazione sarebbe fuggita di mano: non solo non sarebbero riusciti a salvare queste persone, ma non avrebbero neanche potuto imbarcarsi sulle navi.


Dopo che il fumo si fu dissipato, i demoni avanzarono nella zona dove si era appena verificata l’esplosione.


Diversi colpi da arma da fuoco fendettero l’aria.


“Boom!”


Mentre Zio Sang si preoccupava di quale dovesse essere la sua prossima mossa, sentì all’improvviso un ruggito familiare alle sue spalle: sapeva da dove provenisse. Era il suono di un Cannone Longsong da152 mm che il Primo Esercito conosceva così bene!


Ma qui non ci sarebbe dovuta essere nessuna artiglieria.


Zio Sang si voltò, confuso in volto, e vide una nave corazzata che attraccava lentamente: il cannone sul ponte stava mirando direttamente alla linea difensiva.


“Quella è la ‘Roland’!” Esclamò un soldato, riconoscendo la nave.


“Ma non se n’erano già andati?”


“Che importa? Abbiamo supporto ora!”


“Lunga vita al Re! Ammazzate quei mostri schifosi!”


I proiettili volarono sopra le teste dei soldati e si abbatterono in successione sul campo di battaglia. All’incirca a 10 metri dalla trincea, fumo e polvere riempirono l’aria. Alcuni proiettili colpirono i sacchi di sabbia davanti ad essa e la sabbia stessa piovve sui soldati: in passato, avrebbero coperto il Battaglione di Artiglieria di insulti, ma adesso tutti ne apprezzavo l’intervento. Il suono del Cannone Longsong divenne la melodia più bella che avessero mai sentito.


Che Nail non li avesse abbandonati ma avesse aspettato questo momento fin dall’inizio?


Zio Sang notò che alcuni rifugiati, sotto la guida dei soldati, salivano sulla ‘Roland’. La maggior parte di loro si era imbarcata.


Non sapeva che cosa avesse detto Nail alla squadra di gestione, ma evidentemente questa era una buona occasione per loro per ritirarsi.


“Ascoltatemi tutti. Dobbiamo raggiungere la banchina,” urlò. “Uno per volta, e non restate indietro! Appena ce ne saremo andati tutti, daremo fuoco al resto degli esplosivi!”


L’ordine venne diramato in fretta e si sparse per tutta la trincea.


Diedero inizio alla loro ultima ritirata.


Nonostante fossero un po’ riluttanti, dovevano lasciarsi dietro le mitragliatrici pesanti Mark I ed il resto delle munizioni. Era l’ordine del Re: l’incolumità personale veniva prima delle armi, visto che i soldati avrebbero comunque potuto crearne di nuove. Le truppe, quindi, entrarono nella zona della banchina mentre in demoni, nel frattempo, si riversarono nella seconda linea difensiva, sotto il fuoco delle mitragliatrici.


Ma proprio appena i mostri cantarono vittoria, un suono assordante li colpì in pieno.


Centinaia di chili di esplosivo li fecero volare in aria.


In seguito a questa fantastica esplosione, la ‘Roland’ fischiò e lasciò il Porto dell’Estremo Settentrione a tutta velocità.






<em>Mithdran </em>
































                                


                                



