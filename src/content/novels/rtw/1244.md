---
title: Capitolo 1244: Cambiamenti nel tempo
pubDate: 2025-08-07T11:30:06.940Z
tags:
    - rtw
---


Zooey se ne stava sul ponte a guardare la folla in basso, sulla banchina. La ‘Roland’ non era grande abbastanza da caricare 1.000 persone: dopo che tutti i rifugiati erano saliti a bordo, non c’era più spazio per sedersi. Per la maggior parte di questi, era il primo viaggio via mare e quindi alcuni provarono nausea e giramenti di testa. Il fatto che poi fossero tutti stretti aggravava la situazione: persino coloro che raramente si sentivano male ne risentirono, circondati com’erano da passeggeri ammalati.


Zooey apprezzava il fatto che non riuscisse a sentire nulla.


“I mortali sono così deboli…” Le arrivò dalle spalle la voce di Carol. “Non riesco a credere che anche noi fossimo così.”


“Già, è incredibile,” commentò Zooey con un cenno di approvazione.


Sapeva a cosa si riferisse la strega.


Dopo che il capitano aveva ricevuto l’ordine di aiutare l’esercito, aveva subito chiesto aiuto alle Streghe della Punizione Divina: visto che il compito principale della ‘Roland’ era quello di individuare la miniera di Pietre Divine, era Zooey quella a prendere le decisioni. Il Nucleo Magico della civiltà sotterranea si trovava, al momento, sulla nave ed il suo profilo enorme occupava l’intero ponte, e per questo c’era poco spazio per altri passeggeri. Zooey avrebbe dovuto rifiutare la richiesta per evitare potenziali rischi alla sicurezza.


Avrebbe rifiutato di farlo se ciò fosse accaduto durante l’Era dell’Unione, visto che a quel tempo il Nucleo Magico, essendo raro, era molto più importante dei mortali. Avrebbe scelto lui rispetto ad un’intera città senza la benché minima esitazione, figuriamoci rispetto all’accogliere dei rifugiati. Adesso, però, le cose erano un tantino differenti.


Dopo averne discusso un attimo con le altre streghe, Zooey aveva preso una decisione che aveva sorpreso persino lei.


Portò il Nucleo Magico in un’altra città portuale e chiese ai soldati del Primo Esercito lì di guardia di controllarlo per lei, e poi aveva spinto la ‘Roland’ fino al Porto dell’Estremo Settentrione. Aveva persino detto alle guardie che se non fosse tornata in tempi brevi, avrebbero dovuto accertarsi di spedire il Nucleo a Neverwinter.


“Ma non è male,” disse Carol sorridendo, alzando le spalle. “Ad essere onesti, credevo che avresti rifiutato l’ordine, ed anche io ero indecisa.”


“Spero non deludano Sua Maestà,” ribatté Zooey, scura in volto.


Che cosa le aveva fatto cambiare idea? Frugò nei suoi pensieri e si ricordò che il Primo Esercito aveva combattuto ferocemente contro i demoni alle rovine della Città Santa, si ricordò delle infermiere che l’aveva curata all’ospedale, della gente comune nel Mondo dei Sogni che non era diversa dalle streghe, ed anche a Roland Wimbledon…


“Lo spero anch’io. Abbiamo corso un rischio a venire in questa zona, avvolta dalla Nebbia Rossa,” disse Carol dando un colpetto sulla spalla a Zooey, e dirigendosi poi verso il ponte. “Ad ogni modo, abbiamo portato a termine la nostra missione. Me ne voglio tornare a Neverwinter immediatamente e mangiarmi un hotpot piccante. Oh, ho l’acquolina in bocca…”


Lo stesso valeva per Zooey.


Sentiva il suo stomaco protestare. Per fortuna, Carol chiuse il cancello proprio in quel momento e quindi non sentì più il suono.


Zooey si schiarì la mente e fissò la Nebbia Rossa sinistra in lontananza.


La Battaglia della Volontà Divina che aveva dato tanti problemi all’Unione era giunta ancora una volta, molto prima di quanto avessero creduto. Anche i demoni avevano fatto molto, ma nonostante ciò, in un certo modo, Zooey si sentiva tranquilla.


Questa volta non combattevano da sole.


…


Hect Zod era sospeso in aria sopra la città che aveva appena occupato


Non c’erano né fumo né macerie in giro. Molti edifici erano integri, come se lo scontro non fosse neanche avvenuto. Gli esseri umani raramente resistevano, ed erano persino più deboli di 400 anni prima. Se non si fosse fidato troppo di Ursrook, avrebbe pensato che questo fosse il territorio dei nemici del Regno Cielo-mare piuttosto che quello degli uomini. Nel giro di una settimana, il loro esercito era avanzato per diverse centinaia di miglia ed aveva anche eretto degli avamposti in città non ancora toccate dalla Nebbia Rossa. Hect Zod doveva ammettere che il tutto si era svolto così in fretta grazie agli uomini: secondo i suoi subordinati, avevano decapitato solo qualche centinaio di persone prima che il Lord ed i nobili, terrorizzati, cedettero ed acconsentissero a dar loro dei rifornimenti.


Proprio come la prima Battaglia della Volontà Divina.


Sembrava che la notizia che avevano dato alle fiamme il Castello Riflesso della Neve si fosse già sparsa e questa aveva colpito profondamente gli altri Lord.


Man mano che più città venivano conquistate, Hect Zod riceveva un sacco di informazioni dalla gente del posto. Non capiva perché l’umanità, che si era unita durante l’Era dell’Unione, fosse adesso di nuovo divisa. Non capiva neanche perché il territorio degli uomini, piccolo com’era, fosse a sua volta diviso in quattro regni che non comunicavano mai tra loro. L’Unione che un tempo aveva dominato il continente non esisteva più.


Che cosa avevano fatto gli uomini negli ultimi 400 anni?


Non pensava che i quattro Regni fossero deboli, visto che il suo miglior comandante era stato ucciso proprio dagli umani.


Non conoscevano l’importanza del lavoro di squadra?


Eppure, ad ogni modo, Hect Zod era contento.


Aveva portato avanti con successo il piano del Fronte Occidentale, nonostante ci fossero stati alcuni intoppi. Ed aveva anche attivato la Torre della Nascita come il suo Re si aspettava che facesse.


In un certo senso, era più affidabile del vanitoso “Sanguinoso Conquistatore” e di quell’irresponsabile di Maschera. E comunque, aveva mantenuto la promessa fatta.


Attraversando una serie di Porte della Distorsione, Hect Zod ritornò alla frattura.


Questa era l’ultima fortezza nella Terra dell’Alba, ed aveva deciso di nominare questa città “Cielo” in suo onore. Era sicuro che sarebbe stata ricordata dall’intero clan.


E proprio in quel momento, la sua guardia gli consegnò il rapporto sulla situazione aggiornata.


Hect Zod lo lesse velocemente e notò che un gran numero di rifugiati aveva iniziato a fuggire verso il Regno dell’Eterno Inverno; non vi avrebbe dato troppa attenzione se questi fossero stati dei rifugiati normali, visto che comunque sarebbero morti.


Però, per lui, tutto ciò sembrava un piano molto ben organizzato: si stavano dirigendo tutti verso il Regno del Cuore di Lupo, a sud, via mare o via terra. Le forze che avevano cercato di fermarli avevano incontrato una forte resistenza, simile a quanto Ursrook aveva dichiarato nella sua lettera.


Nonostante diverse unità guidate dai Potenziati avessero ottenuto la vittoria, non avevano ancora fermato del tutto i rifugiati. Servivano altre truppe per bloccarli, e questo era anche uno degli svantaggi dell’aver eretto la Torre della Nascita nella zona montuosa. Senza alcuna Porta della Distorsione, i Demoni Giovani e quelli Inferiori non sarebbero riusciti a viaggiare da soli nel territorio degli uomini.


Hect Zod corrugò le sopracciglia e chiese, “Dov’è Incubo?”


“Sua Eccellenza sta ancora riposando nel lago della Nebbia Rossa.”


<em>“Dannazione, è là da più di 10 giorni. Spero non si sia persa nel Regno delle Menti,” </em>pensò lui tra sé.


Hect Zod evocò la Porta della Distorsione e la superò per giungere ai piedi della frattura.


Valkries se ne stava ancora nella sua posizione originaria. Sedeva a gambe incrociate nel lago, lo sguardo alquanto rilassato. Non c’era il benché minimo segno che indicasse che il Regno delle Menti la stesse divorando, fatta eccezione per il fatto che se ne era stata lì da un tempo davvero molto lungo.


Ciò voleva dire che stava ancora vagando per il Mare della Mente.


Se di fronte a lui ci fosse stato il Sanguinoso Conquistatore, Hect Zod gli avrebbe dato uno schiaffo in faccia per svegliarlo: non gli importava se ciò avrebbe potuto causargli qualche danno alla memoria, ma non avrebbe fatto la stessa cosa, alla leggera, ad Incubo.


Perché ci metteva così tanto ad esplorare il Regno delle Mente!


Hect Zod si sentì un tantino a disagio per la storia di quei rifugiati in fuga. Vagamente, era certo che ci fosse qualcosa di strano, ma era difficile spiegarlo al Re; aveva già inviato al Fronte Occidentale due Lord Anziani, e quindi era improbabile che ne avrebbe spedito un altro solo per occuparsi di quegli inferiori. Gli altri Lord Anziani gli avrebbero sicuramente riso dietro se ne avesse richiesto un altro. Ad ogni modo, se era vero che aveva fatto di tutto per portare avanti questa operazione, ai Lord Anziani non importava proprio nulla: agivano semplicemente per conto loro e non erano di grande aiuto in battaglia; quindi, visto che non se ne trovava uno affidabile sul Fronte Occidentale che potesse guidare le truppe in maniera decente, l’esercito non era in grado di portare avanti la spedizione.


Se Incubo gli fosse stato accanto nel tallonare quei rifugiati, non si sarebbe trovato in una situazione così imbarazzante e complessa.


Hect Zod la fisso, lì addormentata, e poi finalmente si lasciò alle spalle il lago della Nebbia Rossa.


Sembrava proprio che avrebbe dovuto proteggere da solo il Fronte Occidentale.






<em>Mithdran</em>












































                                


                                



