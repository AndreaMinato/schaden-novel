---
title: Capitolo 1246: La Nave Verso Sud
pubDate: 2025-08-07T11:30:06.940Z
tags:
    - rtw
---


Dopo che la carrozza se ne andò, Manfeld si accorse che, proprio come aveva detto White, non c’era nessuno ad aspettarlo. Era circondato da estranei.


Tuttavia non si sentiva frustrato. Non aveva agito in quel modo per essere apprezzato, ma semplicemente perché pensava che fosse la cosa giusta.


Seguendo le informazioni che gli aveva dato il cocchiere, trovò subito il banco di registrazione per Graycastle. In quella zona c’era appesa una grande insegna che attraeva l’attenzione di numerosi passanti; sarebbe stato difficile non notarlo.


Nonostante ci fossero un sacco di persone, le registrazioni procedevano in modo ordinato. La folla era suddivisa da aste di metallo che parevano allungare in modo indefinito la lunghezza della coda per arrivare al banco di registrazione. I rifugiati venivano convogliati in un “percorso” temporaneo che li faceva avanzare lentamente.


Quando arrivò il suo turno, Manfeld venne ricevuto da un uomo vestito da soldato di Graycastle. Tutti gli impiegati indossavano la stessa uniforme, perciò era facile distinguerli.


“Nome?”


“Manfeld Castein.”


“Identità? Avete precedenti penali? Quali sono le vostre specialità?”


Il processo era proprio come aveva descritto il cocchiere. Manfeld rispose onestamente a tutte le domande, senza però entrare in dettaglio su tutte le questioni riguardanti la famiglia. Mentre stava per descrivere in modo approfondito le sue specialità, il soldato lo interruppe subito dopo aver sentito che sapeva leggere e scrivere. “Va bene così. Andate al pontile numero sei. Questo è la vostra targa di imbarco, abbiate cura di non perderla. Il prossimo.”


Manfeld venne subito spinto fuori dalla coda e solo quando si ritrovò nell’area portuale si rese conto che la registrazione era conclusa.


<em>“Già finita?”</em>


Quindi il cocchiere aveva ragione? Una persona avrebbe fatto bella vita a Graycastle fintanto che sapesse leggere e scrivere. Pareva però che a Graycastle tutti fossero istruiti. Mentre era ancora in attesa, aveva notato che gli impiegati al banco cambiavano in continuazione. A volte chiedevano ai soldati di sostituirli temporaneamente e non era andato storto niente.


Si sentì parecchio confuso.


Anche la targa d’imbarco era piuttosto strana. Era una targa di ferro con una cordicella attaccata ad un lato, poteva anche indossarla come una collana. C’era una serie di numeri e simboli incisi su di essa. Produrre una targa piccola come quella non sarebbe costato molto, ma se ogni rifugiato ne dovesse avere una, sarebbe stata tutta un’altra storia.


Un tempo, la Famiglia Castein aveva posseduto un’officina, per cui sapeva cosa ciò significasse. I fabbri poteva usare i materiali di scarto per forgiare una targa, ma se fossero state cento o mille, avrebbero avuto bisogno di tonnellate di materia prima. Per un fabbro sarebbe bastata mezza giornata per incidere quei simboli, ma se dovesse ripetere lo stesso processo per numerose volte, ci avrebbe messo indubbiamente molto più tempo.


Tuttavia, al porto c’erano più di mille persone.


Se questo era ciò che accadeva ogni giorno a Baia della Sedimentazione, allora dovevano aver bisogno di centinaia di migliaia di targhette di ferro! La quantità di risorse e di tempo necessari per poter distribuire una targhetta come quella ad ogni singolo rifugiato era inimmaginabile. Probabilmente, non sarebbero bastati neanche tutti i fabbri del Regno del Cuore di Lupo.


Questo gli fece percepire l’immensa ricchezza di Graycastle.


Un tempo, era il Regno dell’Alba ad essere il più ricco sul continente.


Emozionato, Manfeld si imbarcò su una nave a tre alberi.


Fu condotto in una cabina condivisa da dieci persone. Era molto meglio di quello che si era aspettato, aveva pensato che lo avrebbero fatto dormire in un ripostiglio. Non era certo se questo fosse dovuto al fatto che sapesse leggere e scrivere. Ma ciononostante, il puzzo che c’era nella cabina era insopportabile. La sua famiglia aveva perduto la gloria passata, ma perlomeno, non gli era mai mancata una camera da letto confortevole.


Uscì immediatamente dalla cabina con l’intenzione di salire sul ponte per respirare un po’ d’aria fresca. Ma proprio in quel momento, udì una debole voce chiedere aiuto.


La voce sembrava provenire dalla fine del corridoio.


Sulla nave non c’erano molte persone e i marinai erano tutti occupati a lavorare sul ponte. La cabina era semivuota e oltre a lui, nessuno aveva sentito quella voce.


Senza alcun indugio, si diresse verso la fonte della voce.


Alla fine del corridoio c’era un ripostiglio. Oltre ai marinai, nessuno sarebbe mai venuto in un posto simile. Senza produrre alcun suono, appoggiò l’orecchio alla porta. Proprio come si aspettava, udì dei suoni sospetti, come se qualcuno si stesse dimenando.


Manfeld fece alcuni passi indietro e si buttò sulla porta. La porta si spalancò.


Ciò che vide lo sorprese.


Non si aspettava certo di rivedere un volto familiare. Il nobile di mezza età che aveva incontrato sulla carrozza e lo aveva deriso era in piedi nel ripostiglio mentre due dei suoi servi tenevano a terra due ragazze e stavano cercando di legarle. Le ragazze erano imbavagliate e riuscivano solo a fare dei versi. Era chiaro che erano state portate lì con la forza.


“Ehi, non è forse l’idiota che si autodefinisce giusto?” Disse il nobile. “Se ricordo bene, anche tu sei un nobile, giusto? Io sono Mick Kinley, e tu?”


“Manfeld Castein.” Era la terza volta in un giorno che diceva il suo nome. Notò che non appena avevano pronunciato la sua identità, la speranza negli occhi delle ragazze si era spenta e avevano smesso di dimenarsi con forza.


“Castein? Non ho mai sentito questo nome.” Disse l’uomo di mezza età con una scrollata di spalle. “Sei fortunato, dato che sei venuto fin qui, sarò gentile e condividerò le ragazze con te. Ma dovrai aspettare.”


“Liberale.” Disse Manfeld con tono serio.


“Eh?” Mick Kinley strizzò gli occhi e disse: “Sei fuori di testa? Lo sai chi sono loro? Sono schiave! E solo Dio sa quante persone le hanno usate. Sono rimasto sorpreso di trovare queste due sulla nave, il loro padrone non le avrebbe mai lasciate andare. Perciò la ragione è molto semplice: sono fuggite dal loro padrone. Vuoi ancora salvarle?”


Persino tra gli schiavi, quelli che fuggivano erano i peggiori e venivano considerati come animali. I nobili potevano fare di loro qualsiasi cosa, nessuno avrebbe mai detto niente.


Tuttavia, Manfeld aveva i suoi principi.


<em>“Se una cosa la fanno tutti, non significa che sia giusta.”</em>


“Questa nave è diretta a Graycastle, giusto?”


“... dove vuoi arrivare?” Disse Mick Kinley cupo in volto.


“Dovresti aver sentito quello che hanno detto gli uomini di Graycastle. I Wimbledon hanno abolito la schiavitù, perciò, nell’istante in cui sono salite su questa nave, loro non sono più schiave.” Manfeld insistette: “E non dimenticarti che ci sarà un secondo controllo dopo che saremo sbarcati. Ti chiederanno se hai precedenti penali. Se io dovessi raccontare loro quello che hai fatto con queste due ragazze sulla nave, credi forse che gli uomini di Graycastle ti lasceranno andare?”


“Che faresti se io volessi insistere?” Disse Mick Kinley digrignando i denti.


“Allora dovrai prima sconfiggermi.” Manfeld si tirò su le maniche. “Io sono un cavaliere...”


Non ebbe neanche il tempo di finire di parlare che gli uomini di Mick Kinley gli saltarono addosso.


***






Fu uno scontro veloce.


Apparentemente, anche i servi di Mick Kinley avevano ricevuto un addestramento. Ben presto, Manfeld venne sopraffatto e crollò a terra con la faccia piena di lividi. Mick Kinley non si dimenticò di dargli un paio di calci in più.


“Questo è tutto quello che sai fare? Pensavo che eri abile quanto lo sei a parole.” Il nobile di mezza età sputò crudelmente. “Merda, mi hai fatto perdere tutto l’interesse. Visto che queste due sgualdrine ti piacciono tanto, le lascio a te. Ma non dimenticarti che gli schiavi saranno sempre degli schiavi, indipendentemente da dove vadano! Che sfortuna aver incontrato questo cretino, andiamo!”


La porta venne chiusa con un tonfo. Nel ripostiglio malandato, rimasero solo tre persone immobili.






<em>Aris</em>
                                


                                



