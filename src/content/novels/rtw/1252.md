---
title: Capitolo 1252: L’Ufficio Di Progettazione Di Graycastle
pubDate: 2025-08-07T11:30:06.941Z
tags:
    - rtw
---


La fabbrica a cui Garde si riferiva si trovava in un cantiere nel sobborgo meridionale.


Garde offrì un passaggio a Roland, in modo che non dovesse prendere il suo mini van scassato. Al contrario, il suo fu un viaggio lussuoso.


Doveva ammettere che il sedile dell’auto di Garde era persino più comodo del divano che aveva a casa. Gli piaceva anche lo champagne ghiacciato nel freezer nella parte posteriore. Era proprio coinvolgente.


Però, Roland preferiva una coca al champagne.


Garde lasciò l’autostrada e prese una strada dissestata: a quel punto, Roland riuscì a sentire il rumore dei macchinari e vide camion ed escavatori da ogni parte.


Sopra al cantiere c’era una grande insegna con scritto, “Società di Costruzione del Trifoglio”; un pochino più in là si vedeva un enorme ammasso di materiale.


In risposta allo sguardo curioso di Roland, Garde spiegò, “La società intende costruire un concessionario d’auto per veicoli a combustibile alternativo; al momento, è il dipartimento costruzioni ad occuparsi del progetto, ma più in là sarà affidato a quello manifatturiero. Ci è voluto un po’ per approvare questo progetto, il via libera è arrivato solo un paio di mesi fa.”


Non c’era da sorprendersi che Garcia non parlasse più, ultimamente, della demolizione del complesso di appartamenti. L’Associazione del Trifoglio si era per il momento concentrata su altro.


“Che mi dici della fabbrica?”


“Verrà demolita,” rispose Garde. “In passato era un impianto per macchinari agricoli: nonostante ci siano stati diversi cambiamenti, alla fine non è riuscita a stare a passo con i tempi. Considerando la tua particolare richiesta, te la terrò da parte; nonostante non sia io il sovrintendente del progetto, ho già parlato con la persona responsabile della demolizione: ha detto che non ci sono problemi a lasciarla lì, per il momento.


“Ed il personale?” Chiese Roland. Lo preoccupavano di più gli operai che il sito stesso.


“La maggior parte se n’è andata,” rispose l’altro alzando le spalle. “Ci lavorano ancora un vecchio tecnico prossimo alla pensione ed una dozzina di persone. Fanno parte della mia famiglia. Una volta che il concessionario aprirà ufficialmente, è probabile che andranno a lavorare lì.”


Roland non riuscì a fare a meno di pensare che questo piano sembrasse abbastanza inaffidabile, ma era comunque meglio di niente. Non poteva certo aprire un Ufficio di Design pieno di illustratori ed esperti tutto in una volta. Alla fin fine, era un buon inizio.


Quando finalmente raggiunsero la loro destinazione, però, Roland si fece prendere ancor di più dallo sconforto. Quello che aveva davanti agli occhi era un impianto malridotto non più grande di 500 metri quadri. Le lastre di acciaio sui muri erano tutte arrugginite, il pavimento era ricoperto da uno spesso strato di polvere. Roland era ancor più scoraggiato dalla polvere e dalla sabbia che ricoprivano gli attrezzi; sembrava che la fabbrica fosse inutilizzata da lungo tempo.


Seguì Garde sulle scale fino all’ufficio del manager, dal quale provenivano le voci di due persone.


“Sigh, non so quando l’Associazione butterà giù questo edificio; mi sento quasi il culo coperto di muffa dopo essermene stato seduto qui per così tanti giorni.”


“Non è poi così male starsene qui a non fare nulla; e comunque nella nuova ditta non ti darebbero un aumento. Forse dovrai persino fare gli straordinari ogni giorno. Preferirei rimanermene qui.”


“Ma che sciocchezze state dicendo,” si introdusse la voce di un anziano. “i giovani come voi dovrebbero essere attivi.”


“Non vuol dire niente; se potessi smettere di lavorare adesso, lo farei immediatamente.”


“E comunque, Mastro Xie, a breve ve ne andrete in pensione, no? Ho sentito il capo parlarvene un sacco di volte. Penso che non vi direbbe nulla se smetteste di venire qui.”


“Mi piace questo poco, ci ho lavorato per quasi 30 anni! Mi piacerebbe starci il più possibile prima che lo buttino giù.”


“Volete che vi faccia qualche foto ricordo?”


“Moccioso! Non è la stessa cosa!”


“Un attimo, ho appena sentito qualcuno.”


E poi ci fu un fruscio proveniente da dietro la porta.


Quando il segretario di Garde l’aprì, ogni persona dentro la stanza era di nuovo al lavoro; alcuni di loro stavano mettendo a posto dei documenti sulla scrivania mentre altri scrivevano a computer, come se fossero stati impegnati fin dall’inizio.


“S-signor Garde, qual buon vento vi porta?” Erano tutti sorpresi alla sua vista: sembrava che il capo di cui stavano parlando non fosse Garde. In qualche maniera, ricordava a Roland una sorta di funzionario governativo che piombava senza annuncio in un piccolo villaggio.


“Sono venuto per far fare un giretto al mio amico,” rispose lui e poi posò lo sguardo sul lavoratore più anziano. “Siete voi Mastro Xie, vero? Ho sentito che avete lavorato qui per un bel po’ di tempo.”


Roland fissò questo vecchio meccanico: aveva all’incirca 60 anni, a giudicare dall’aspetto, pochi capelli rimasti fatta eccezione per qualche sottile ciocca ancora attaccata. Sul naso portava un grosso paio di occhiali da lettura. Sembrava piccolo e raggrinzito, con termos scolorito in mano. Ad eccezione dei suoi occhietti luccicanti, non sembrava per nulla diverso dai vecchi pensionati nel complesso residenziale.


Forse, l’unica cosa di cui Mastro Xie fosse orgoglioso era la durata del suo impiego.


“Esattamente, Signore,” disse Xie con un tono untuoso mentre massaggiava il suo rendimento in maniera un po’ irrequieta. “Ho lavorato in questa fabbrica per 29 anni, 29 anni esatti.”


Roland si scoraggiò ancor di più: Mastro Xie non gli sembrava per nulla affidabile o professionale. Un vero Mastro, secondo lui, doveva essere arrogante ed orgoglioso; adesso stava pensando di assumere gente online.


“Avete fatto un ottimo lavoro,” disse Garde sorridendo. “Il mio giovane amico è in realtà interessato a rilevare la fabbrica. Fategli fare un giro e dategli un’idea di ciò che fate qui.”


“V-va bene,” balbettò Xie guardando ad occhi spalancati Roland. “Ma la fabbrica non verrà…”


“Se gli piace, la possiamo lasciare in piedi.”


Roland avvertì subito l’intenso sguardo di Mastro Xie.


“Come vi devo chiamare, Signore?”


“Solo Roland.”


“Perfetto, Signor Roland. Vi prego di seguirmi!”


Mastro Xie lo fece scendere nello stabilimento tutto contento. Stava per parlare della lunga storia della fabbrica quando lui lo interruppe all’improvviso. “Rispetto a quello, sono molto più interessato a ciò che avete fatto in passato.”


“Ho praticamente fatto di tutto,” rispose l’anziano con un sorriso. “All’inizio ero un montatore e poi sono stato promosso a supervisore dell’officina; in seguito, sono diventato assistente direttore della fabbrica. Dovevo fare i turni di tre o quattro persone nei momenti più frenetici. Durante il giorno controllavo la linea di assemblaggio e di notte insegnavo ai giovani operai come riparare i macchinari. Col tempo, la mia vista è peggiorata e quindi ho smesso di lavorare in prima linea.”


Roland si fermò è chiese, “Avete qualche esperienza nella progettazione?”


“Certo, naturalmente. Anche se non ho frequentato l’università, ho imparato molto per conto mio. La fabbrica aveva una scuola serale, però matite e righelli, alla fine, non vanno bene con i computer. Dopo che l’Associazione ha creato un dipartimento di progettazione, nessuno oggi si preoccupa più di quei disegni.”


“Se volessi un trattore cingolato molto diverso da ciò che si trova sul mercato, sareste in grado di crearne uno?”


“Un trattore? Haha, me ne intendo davvero molto. Non mi sto vantando, Signor Roland, ne posso realizzare uno ad occhi chiusi se mi date un paio di assistenti.”


Roland chiese, sorpreso, “E allora perché l’Associazione del Trifoglio non vi ha assegnato al dipartimento di progettazione?”


“Utilizzano computer, ad oggi, ed ho sentito che tutto nell’impianto è automatizzato. Braccia robotiche e robot svolgono la maggior parte del lavoro. Tutti i vecchi membri dello staff si sono spostati alle vendite o nell’amministrazione. Non posso fare nulla lì anche nel caso in cui mi assumessero.”


C’era una traccia di malinconia nella voce di Mastro Xie.


Però, adesso Roland aveva cambiato completamente opinione di questo vecchio lavoratore.


Che importava se sembrava una persona ordinaria? Uno come Mastro Xie sapeva esattamente come mantenere un basso profilo.


Che importava se sembrava una persona semplice? Un capo modesto era più semplice da gestire.


Non c’erano problemi se non sapeva usare un computer; Roland poteva assumere un paio di designer a basso costo.


“Molto bene, molto bene,” fece Roland annuendo con forza. Le sue labbra formarono un sorriso soddisfatto.


“Huh?” Mastro Xie era confuso e non capiva perché Roland avesse detto ciò.


“La fabbrica rimarrà aperta,” disse lui, nettamente. “La trasformerò in un nuovo ufficio di progettazione e voi ne sarete il capo.”


“Un ufficio di progettazione?”


“Esattamente,” disse Roland allungando la mano. “Benvenuto all’Ufficio di Progettazione di Graycastle.”






<em>Mithdran </em>
                                


                                



