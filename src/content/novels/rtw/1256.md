---
title: Capitolo 1256 : Accoglienza e il Nuovo Progetto
pubDate: 2025-08-07T11:30:06.941Z
tags:
    - rtw
---


‘’Come sta andando il cambio di valuta?”


Tre giorni dopo il rilascio delle nuove valute, Roland tenne una riunione dei direttori nella sala riunioni del Castello per discutere la reazione del popolo alla riforma monetaria.


Aveva imparato dalla storia che era estremamente difficile cambiare sostanzialmente il concetto di denaro e rompere la tradizione che era stata osservata negli ultimi mille anni. Un minuscolo errore poteva portare una valanga di disastri. Il fallimento della riforma monetaria avrebbe eventualmente messo a rischio la fiducia che la gente nutriva nei confronti dell’Ufficio Amministrativo e del Re stesso, una fiducia che Roland aveva conquistato pian piano.


‘’Le persone che hanno cambiato le valute sono meno di quanto ci aspettassimo, Vostra Maestà” disse Barov con aria abbastanza rilassata. “L’importo della transazione negli ultimi tre giorni è di 1000 ori reali. Considerando che ci saranno molti cambiamenti all’inizio della riforma, potremmo usare gli ori reali nella Tesoreria per ora, prima che tutto si sia stabilizzato.”


Per evitare una corsa agli sportelli, la quantità di banconote stampate questa volta sarebbero state pari alle spese del libro paga questo mese. Perciò, anche se fossero state sostituite dagli ori reali, avrebbero comunque avuto due mesi per stamparne di nuove. Tuttavia, se fosse successo, avrebbe significato che la riforma aveva fallito.


‘’Penso che la vostra preoccupazione sia superflua, Vostra Maestà,” disse Barov sorridente mentre si accarezzava la barba. “La maggior parte dei soggetti non avrebbe scelto di utilizzare nuove valute in cambio delle vecchie, a meno che non fosse stato assolutamente necessario. Non vogliono pagare la tassa di transizione.’’


‘’Ma ciò non significa che il popolo non accetti le nuove valute,” replicò cautamente Sirius Daly, Ministro dell’Agricoltura. “Ho notato che la vendita dei prodotti alimentari è aumentata molto di recente all’Emporio, inclusa quella delle spezie e del cibo secco.”


Roland fu un po’ sorpreso dall’aumento inaspettato.


Poi sorrise e si rese conto che i sudditi non volevano pagare la tassa di transazione, dunque avevano acquistato un gran numero di beni primari per sicurezza. Di fatto, nella storia, il cibo veniva usato come equivalente universale. Gli alimenti secchi e le spezie avevano una lunga durata, ecco perché la gente li avrebbe comprati in gran quantità per prepararsi alle eventuali emergenze future.


Roland pensò in qualche modo ad una pubblicità che diceva: “<em>Carta da cucina per alimenti. Niente da perdere. Che cosa stai aspettando?” </em>


Ma si sentì sollevato.


Le persone probabilmente non avrebbero accettato il cambiamento in pochi giorni. L’aumento delle vendite dei prodotti non influenzava affatto l’Ufficio Amministrativo. C’erano abbastanza farina, uova e formaggio per tutta la Regione Occidentale. Quando l’Ufficio Amministrativo avrebbe ricevuto la fetta dei ricavati delle vendite a cui avevano diritto dalla Camera di Commercio Comune, lui sarebbe venuto a conoscenza del risultato della riforma monetaria.


Perciò disse a Sirius : ‘’Va bene. Lasciali comprare quanto vogliono, ma devi tenerli d’occhio e assicurarti che non ci siano carenze di cibo. Finché i cittadini non supereranno il loro limite personale, potranno comprare qualsiasi cosa vogliano.”


L’Emporio forniva principalmente beni di prima necessità. Era un punto vendita controllato e supervisionato direttamente dal Governo. I residenti dovevano mostrare la loro carta d’identità per fare gli acquisti. Era altamente improbabile che la città potesse finire i viveri, considerato che nessun mercante interferiva col mercato.


“Sì, Vostra Maestà !’’


‘’Ad ogni modo, qual è stata la reazione dei mercanti?”


Barov rispose velocemente : ‘’Vostra Maestà, i mercanti di Neverwinter sono divisi più o meno in due gruppi. Quelli itineranti non ne sono sicuri. Molti negozi sono chiusi. Pensate che dovremmo…’’ si interruppe e fece un gesto che suggeriva di cacciarli fuori dal paese.


Roland scosse il capo. A quanto pareva, molti imprenditori opponevano resistenza alle nuove valute chiudendo i propri punti vendita. ‘’Lasciali fare finché non infrangeranno la legge. Il loro contratto di locazione non è ancora scaduto comunque. Spetta a loro decidere se vorranno continuare con i loro affari. E per quanto riguarda l’altro gruppo?”


‘’Non c’erano molti riscontri dalla grande Camera di Commercio nei Fiordi. In molti stanno ancora svolgendo le loro attività. Hanno chiesto se potevano o no usare le nuove valute per acquistare macchine a vapore e battelli a vapore. Ho dato loro una risposta affermativa come da Voi indicato.”


Una raffica di bisbigli travolse la sala riunioni.


Apparentemente, tutti erano sopresi da quella reazione. Erano mortificati nel vedere che i mercanti esteri supportavano maggiormente la politica del Re rispetto ai negozianti nazionali.


Tuttavia, a Roland non importava affatto.


Sembrava che il popolo dei Fiordi fosse più incline ad accettare le novità. Per esempio, Margaret era stata la prima persona a mostrare interesse per le macchine a vapore e a fornire assistenza finanziaria per l’industrializzazione di Città di Confine.


‘’Tuttavia, c’è un’eccezione,’’ disse Barov con un colpo di tosse. ‘’Un negozio di abbigliamento di nome Pietra Arcobaleno è rimasto aperto. Il proprietario ha persino esposto uno striscione per festeggiare la riforma monetaria e proposto delle offerte. Ho sentito dire che i residenti hanno fatto la fila per comprare i suoi abiti.”


Roland chiuse gli occhi e ridacchiò. Sapeva che era stato Victor Lothar a  chiedere di collaborare con Foglia.


Si trattava di un’azione coraggiosa o in realtà aveva capito l’importanza della riforma monetaria?


‘’Molto bene,’’ disse guardando verso il Ministro della Pubblcità, Miele. “Prepara una relazione a riguardo. Al momento, la fiducia è più importante dell’oro.’’


‘’Capito,’’ rispose Miele annuendo.


‘’Proprio così, la fiducia è più importante dell’oro, Vostra Maestà,’’ Edith, che era rimasta in silenzio, parlò all’improvviso. “Vi prego di diffidare delle chiacchiere imminenti. Penso che non ci vorrà molto prima che giungano alle nostre orecchie.’’


‘’Cosa intendete dire?’’ Domandò Barov, accigliato. ‘’C’è qualcuno che ha intenzione di sabotare la riforma monetaria?’’


‘’É normale. Ogni medaglia ha due facce. Mercanti a cui non piacciono le banconote o che semplicemente vogliono destabilizzare il Governo diffonderanno delle voci. Pensate davvero che i nobili si sottometterebbero alla decisione di Sua Maestà in soli due anni?’’


‘’Ehm…’’ Barov era a corto di parole.


Sicuramente non lo avrebbero fatto. Infatti, offrivano semplicemente il loro tempo per sovvertire il suo Sovrano.


A loro non importava se i demoni avessero invaso o no la città.


‘’Non preoccuparti. Ci penseranno Miele ed Estate.’’


“Inoltre, la zona mineraria nella Regione Occidentale ha sempre bisogno di uomini,’’ disse una voce fredda nella sala riunioni. Anche se nessuno conosceva chi aveva parlato, tutti potevano dire che chiunque fosse era serio.


Roland esaminò la stanza e disse: ‘’Va bene, questo è solo l’inizio. Credo che le nuove valute si distribuiranno in tutta la nazione in pochi mesi e rimpiazzeranno gli ori reali. È molto importante per la Battaglia della Volontà Divina. Tutti devono continuare a lavorarci!”


‘’Ai vostri ordini !’’ Tutti in coro.


‘’Vostra Maestà,’’ disse Barov esitante. ‘’Possiamo stampare così tante banconote in pochi mesi?’’


‘’L’ammontare attualmente disponibile è appena sufficiente a pagare i salari, ma possiamo sicuramente stamparne di altre. Non devi preoccupartene,’’ replicò Roland.


Anche se una banconota era solo un pezzo di carta, conteneva le tecnologie più avanzate di Neverwinter. Considerato che c’era un enorme numero di ori e argenti reali che erano stati accumulati negli ultimi mille anni, Roland non aveva intenzione di chiedere a Soraya di accollarsi il carico di lavoro da sola. La poltiglia usata per creare le banconote veniva mischiata con una certa quantità di bava di vermi della gomma per aumentare la resistenza dei prodotti finiti.


Il numero sulla superficie della banconota era in realtà prestampato su delle pellicole e serviva come marchio antifalsificazione. Solo Neverwinter era in grado di produrre della carta alluminio estremamente sottile.


Una nuova macchina stampa veniva usata per stampare le banconote, e l’inchiostro utilizzato per stampare veniva collettivamente prodotto da Ombra Oscura e Spada Spezzata. Il colore era molto pigmentato e a lunga durata, molto meglio rispetto ai pigmenti estratti dalle piante e dai minerali. Roland credeva che potessero durare per molto tempo prima della stampa successiva.


Nel complesso, una gran parte del processo di fabbricazione veniva effettuato dalle persone comuni, mentre le streghe fornivano unicamente le materie prime. La produzione era altamente efficiente, il che rendeva possibile quella di massa.


Aver compiuto la riforma monetaria lo faceva sentire sollevato. Adesso, aveva sia uomini che denaro, dunque il problema successivo era come utilizzare queste risorse e incrementare la produttività.


‘’Ho un nuovo progetto che richiede approssimativamente dalle 20 000 alle 30 000 persone, che è circa la popolazione di una grande città,’’ disse a Barov. ‘’Tu e altri direttori dovrete lavorare insieme e abbozzare un piano.’’


‘’Sì, Vostra Maestà.’’


‘’Prima di tutto, il Ministro dell’Industria Chimica’’ Roland si interruppe e guardò verso Kyle Sichi.


Apparentemente, era ora di produrre più munizioni.


<em>Haru</em>
                                


                                



