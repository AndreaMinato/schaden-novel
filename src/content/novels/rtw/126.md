---
title: Capitolo 126- La trasformazione del grano
pubDate: 2025-08-07T11:37:50.892Z
tags:
    - rtw
---






Per i villaggi e le cittadine, non era importante l’utilizzo del sistema di rotazione. Tuttavia, per le grandi città, dove il terreno circostante era limitato, questo sistema rovinava molte terre. Per esempio, Città d’Argento, la Montagna del Drago Caduto e Città del Re erano luoghi di quel tipo, così ogni mese dovevano importare una grande quantità di grano da altre città.


Il primo passo nell’utilizzo del fertilizzante era raccogliere il letame. Questa era anche la ragione per il quale Roland aveva deciso di realizzare i bagni pubblici al più presto. Con i bagni, avrebbe potuto ridurre la diffusione delle malattie e persino abbellire l’ambiente; era un’azione così semplice, ma necessitava di così tanti miglioramenti.


Il suo obbiettivo era finire di costruire i bagni, prima dell’arrivo dei nuovi cittadini. Quanto all’insegnare loro come concimare e coltivare i terreni coltivabili, Roland aveva deciso di selezionare un piccolo gruppo di agricoltori esperti, durante i prossimi giorni, e per prima cosa insegnare loro il sistema. Dopo tutto, il terreno era ancora in fase di bonifica e avrebbe avuto bisogno di ancora una settimana prima di poter essere utilizzabile.


Dopo aver finito tutto il lavoro a portata di mano, decise di andare a trovare Foglia nel giardino sul retro e dare un’occhiata ai suoi esperimenti.


Da quando Foglia aveva sviluppato tutte le categorie di sementi, nel giardino potevano essere visti tanti diversi tipi di colture. Ella aveva anche seguito il suggerimento di Roland e diviso le zone di coltivazione in numerosi piccoli blocchi numerati. Con questo, avrebbe potuto comparare lo sviluppo di due gruppi di prova.


Quando Roland mise piede nel giardino, rimase stupito dall’immagine che gli si presentò davanti agli occhi: dorate e splendenti spighe di grano ondeggiavano al vento.


“Vostra Altezza”. Quando Foglia, che era accovacciata vicino ad uno dei suoi campi, si rese conto della presenza del Principe, si alzò in piedi e si inginocchiò per salutare.


“Questi sono i risultati dei tuoi progressi?” agitò la mano per impedire che Foglia desse inizio ai saluti rituali, poi andò a prendere una spiga di grano, tastando la cariosside con le dita.


Precedentemente non aveva idea di quale aspetto dovesse avere il grano, ma contrariamente ai campi di grano nei ricordi del vecchio Principe, quelle spighe non erano solamente più piccole rispetto a quelle nelle sue mani, ma possedevano anche meno chicchi.


Foglia annuì: “Ho lasciato che il grano crescesse con la mia magia, successivamente ho raccolto i semi maturi e poi li ho piantati nuovamente. Quello che avete nelle vostre mani è il risultato che ne ho tirato fuori. Tuttavia… ho ripetuto questo processo parecchie volte ma, dopo due o tre cicli di coltivazione, è diventato difficile far crescere il grano come prima e non riesco a capire dove sia il problema”.


“Sfortunatamente, non posso esserti d’aiuto” pensò Roland. Secondo le sue pietose conoscenze della biologia, risalente alle scuole medie, probabilmente la causa era in qualche anomalia negli incroci. Nell’area settentrionale c’erano solamente sementi di riso, che erano altre canne oltre al grano. Così, al fine di aumentarne la produzione, dovevano sempre acquistare nuovi semi. Ma persino con solo due generazioni di coltivazioni, esso aveva comunque un valore pratico; dopo tutto, una spiga di grano può produrre più di 130 semi e se lui avesse lasciato che, per prima cosa, Foglia trasformasse la generazione di semi ed inseguito lasciato che questi ultimi venissero utilizzati dagli agricoltori, avrebbe potuto ugualmente utilizzare i semi per due anni.


“Perché questo è vuoto?” chiese Roland, quando notò un campo di sole spighe appassite.


“Questa è l’area che ho coltivato per prima, ma poi l’ho ricoltivata per parecchi cicli” Foglia era chiaramente incerta: “Posso solamente lasciar crescere le piante mentre lancio la mia magia ma, quando smetto, subito dopo appassiscono”.


Sembrava che oltre alla magia, per far crescere le piante, Foglia si servisse anche di un apporto di nutrienti del terreno e che senza questi ultimi, le piante non potessero sopravvivere. Roland arrivò all’ultimo letto di fiori, in cui il grano coltivato aveva una forma bizzarra, su di uno stelo, spesso come un braccio, c’erano numerose spighe di grano blu e al centro dello stelo vi erano anche numerosi rami dotati di foglie verdi. Così, il volume delle spighe per pianta era molto elevato, ma nell’intero campo, c’erano solamente due piante.


Quella era l’area in cui Foglia doveva creare nuove piante, sotto richiesta di Roland, come un “albero di grano”.


Egli aveva immaginato di trasformare una pianta di grano in un qualcosa simile ad un banano e di poter raccogliere dei frutti dai suoi rami. In questo modo ci sarebbe stata la possibilità di avere un raccolto regolare senza aver bisogno di seminare e, se fossero cresciuti anche maggiormente, avrebbero potuto produrre più foglie verdi, migliorando la fotosintesi e riducendo le esigenze del terreno. Ma, attualmente, i solidi e spessi steli di grano, insieme ai loro rami, occupavano un sacco di spazio. Inoltre le spighe crescevano solamente in cima agli steli e i rami non erano come lui li aveva originariamente immaginati. “Forse, dovrei chiedere a Foglia di trasformarli in maniera più simile ai vigneti?” pensò Roland. Dopo tutto, Foglia non aveva mai visto dei veri banani, ma l’uva non era un prodotto raro nel Regno di Graycastle e, finché avesse avuto un’immagine, sarebbe stato semplice per lei imitarle.


“I semi di questi alberi di grano non possono essere utilizzati per seminare” spiegò Foglia: “Ci ho già provato, ma i semi non hanno germogliato una volta piantati. Tuttavia, possono comunque essere raccolti numerose volte, potete vedere il grano nel secondo lotto”.


“Non riuscire a germogliare significa che ogni pianta è un particolare albero di grano e che Foglia dovrebbe creare personalmente ogni albero. Dunque, nella situazione attuale, non ha nessun valore”.


“Hai fatto un ottimo lavoro. La pianta con la grande spiga di grano si chiamerà albero d’oro. Costruirò un campo di prova per te, a sud del Fiume Acqua Rossa. Sarà circondato da recinzioni ed assi, in modo tale che sia nascosto da sguardi indiscreti. Lì, spero che molto presto riusciremo a produrre un lotto di quelli dorati. Quanto al giardino, puoi continuare ad utilizzarlo per migliorare e creare nuove varietà di grano. Mi sono venute in mente anche un sacco di nuove idee, non solo per le piantagioni di grano, ma anche per le vigne” disse Roland.


“Sfortunatamente, Foglia possedeva una conoscenza generale delle caratteristiche di una coltivazione, dunque poteva solamente modificarla per ottenere più frutti, un sapore più dolce, rami più fitti e così via… Se avesse potuto comprenderla a livello più approfondito, non solo sarebbe stata capace di manipolare i geni, ma sarebbe stata in grado anche di effettuare delle piccole rifiniture? Cosicché le piante avrebbero potuto assorbire una luce diversa da quella dello spettro visibile – come quella ultravioletta, raggi x e persino radiazioni ionizzanti per la fotosintesi, ottenendo una produzione diretta di amido, glucosio, saccarosio ed altre sostanze di stoccaggio energetico, in modo tale da poter raccogliere direttamente ciò di cui abbiamo bisogno”.


Durante la sera, il quarto Principe accese un falò vicino al Fiume Acqua Rossa e lasciò che Carter e le sue guardie raggruppassero tutti i servi della gleba. Un enorme calderone, con una capacità superiore ai 128 litri, venne portato e piazzato sul quadro di un nuovo semplice forno in argilla, per cuocere del riso bianco sul fuoco.


Con il falò alle sue spalle, la servitù della gleba poteva vedere solamente un’immagine limitata del loro nuovo Signore e, nel momento in cui si resero conto della sua presenza, abbassarono timorosamente il capo. Solamente alcuni di loro erano abbastanza coraggiosi di sbirciare segretamente, di tanto in tanto, il Principe.


Roland, che stava di fronte al falò, iniziò ad annunciare le sue nuove regole alla folla, composta da più di mille persone.


“Sono Roland Wimbledon, il quarto Principe del Regno di Graycastle, Signore di Città di Confine e Sovrano dei Territori Occidentali”.


“Oggi siete stati tutti convocati qui. Il giorno in cui siete venuti nel mio territorio è stato il vostro giorno fortunato! Se lavorerete sodo, potrete abbandonare la vostra situazione attuale ed il luogo in cui risiedete ora!”.


“E’ tutto vero, vi darò la possibilità di liberarvi della vostra condizione di schiavi, diventando uomini liberi!”.


Ascoltando quelle parole, la servitù della gleba andò in visibilio. Gli schiavi chiaramente conoscevano il significato dello status di uomo libero, non sarebbero più stati crudelmente sfruttati dai loro padroni senza alcun riposo, non sarebbero più stati forzati a continuare a coltivare senza sosta, non avrebbero più dovuto consegnare tutto il raccolto dei loro campi nelle mani dei padroni ed i loro figli e le loro figlie non si sarebbero trasformati nella prossima generazione di servi della gleba.


Roland aspettò un momento per lasciarli calmare, poi continuò: “Da domani in poi ad ognuno di voi, verrà assegnato un determinato campo e, allo stesso tempo, qualcuno vi guiderà nel processo per ottenere un raccolto migliore. Nel primo anno il 30% del vostro raccolto apparterrà a voi, mentre l’altro 70% apparterrà a Città di Confine. Chi otterrà il miglior raccolto diventerà un uomo libero!”


“Dopo essere diventati uomini liberi, la vostra famiglia verrà esonerata dalla schiavitù ed in seguito potrete decidere se continuare a coltivare o trovare un’altra occupazione in città. Sarà una vostra decisione. Se sceglierete di continuare a coltivare, il 20% del vostro raccolto apparterrà a Città di Confine come affitto, mentre l’altro 80% apparterrà a voi. Più avanti potrete comprare il terreno dal Signore, per poi non dover più trasferire alcun cibo al castello!”.


Dopo che le sue parole si dissolsero, l’unico rumore che poteva essere udito era quello dei respiri, sino a quando qualcuno gridò: “Vostra Altezza Reale, quello che avete detto è davvero la verità?”


“Certamente” rispose Roland, sottolineando ogni parola. “Come Signore, non trufferei mai il mio popolo”.


“Sua Altezza è misericordioso” alcune persone non poterono fare a meno di dirlo ad alta voce, dopodiché il rumore divenne velocemente assordante: “Lunga vita a Sua Altezza Reale, il Principe!”.


Improvvisamente il primo schiavo posto di fronte a lui si inginocchiò, seguito immediatamente da un secondo e poi da un terzo…


Finché l’intera massa di persone non si inginocchiò al suo cospetto, continuando a chiamare il suo nome, sempre più forte. Fin quando le migliaia di voci non andarono all’unisono: “Sua Altezza Reale, il Principe!”, “Lunga vita al Principe!”.


Sentendo che la folla aveva chiaramente compreso il suo intento, non aveva alcun motivo di tirarla per le lunghe. Il Principe pensò a sé stesso.


Applaudì, per poi chiedere alla guardia del corpo, posta dietro di lui: “Porta da mangiare!”






Haru










 Erialis Ciao a tutti ragazzi come sapete oggi avrete un capitolo in più grazie alla donazione di Davide. Spero vi piacerà. 
                                


                                



