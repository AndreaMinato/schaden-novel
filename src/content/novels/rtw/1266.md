---
title: Capitolo 1266: Il Passato
pubDate: 2025-08-07T11:30:06.943Z
tags:
    - rtw
---


Wendy accarezzò Thylane sui capelli e disse, “Che tu ci creda o no, Luna Misteriosa è persino più timida di te.”


“Ah! B-basta!” La supplicò l’interpellata. “È successo tanto tempo fa!”


“Davvero? Non ne sapevo nulla,” disse Lorgar rizzando le orecchie.


“A quel tempo, veniva sempre da me dopo che tutti si erano addormentati; in realtà ci sono un sacco di storie interessanti che a raccontarvele tutte mi ci vorrebbe più di un giorno.”


“Basta!” Urlò Luna Misteriosa. “Che cosa vuoi, Sorellona Wendy?”


“Non preoccuparti, non dirò nulla… Ma Pergamena ieri si è lamentata con me che ultimamente ha troppo da fare nell’Ufficio Amministrativo, e che è da un po’ di tempo che nessuno mette ordine all’archivio…”


“Ci vado subito. Ci vediamo di nuovo questa notte! Ora, con il vostro permesso!” Luna Misteriosa fece l’occhiolino alle due nuove streghe prima di andarsene.


“Che noia,” disse la ragazza lupo contraendo le labbra ed attraversò il cortile con le altre. “Vado ad aiutarla solo perché sono una brava persona.”


Coniglio Grigio diede un colpetto col gomito ad Anello dopo che tutte le streghe se ne furono andate e mormorò, “Credo che Lorgar non voglia essere considerata una persona ‘pigra’, ed è per questo che si è offerta di aiutare.”


“Er… davvero?”


Però, a questo punto, Momo scoppiò a ridere.


Thylane era un tantino sorpresa; il suo sorriso svanì all’istante, ma era la prima volta che sorrideva da quando Momo era sfuggita al suo padrone.


“Vi piacerà questo posto, anche se alle volte è un pochino chiassoso; ma vi abituerete,” spiegò gentilmente Wendy. “Venire, vi faccio vedere la vostra camera.”


…


Dopo il giretto, Thylane era davvero confusa.


Non si sarebbe mai aspettata una stanza così confortevole; anche se non era assolutamente spaziosa, aveva tutto. Persino il materasso era morbido e pulito. Thylane aveva visto la camera da letto di un nobile, in passato; a dire il vero, pur essendo incatenata, aveva vissuto nella stanza del suo padrone per anni. Però, il letto e le lenzuola qui erano di gran lunga migliori di quelle che lui possedeva.


Quando Wendy la spronò a provare il letto, Thylane non riuscì ad evitare di tirare un sospiro di sollievo. Si lasciò quasi andare alla fatica che aveva di continuo cercato di sopraffarla durante tutto il viaggio e, per un attimo, non voleva tirarsi su.


Anche Momo si sentiva allo stesso modo.


Wendy spiegò che il materasso era sorretto da un centinaio di molle, ed era questo il motivo per il quale fosse così soffice. Non importava quale posizione assumessi per dormire, il letto era il grado di sostenere il tuo corpo in maniera perfetta.


Thylane non sapeva che cosa fosse una molla, ma in quale modo capì che era composta da acciaio, un materiale di solito usato per creare delle armature. Non sapeva se considerare ciò un’innovazione creativa od uno spreco di risorse.


Il materasso era solo una delle fantastiche robe che c’erano qui.


Ad esempio, l’acqua veniva magicamente fuori dal rubinetto.


Lo specchio nel bagno rifletteva persino ogni suo capello.


Il pavimento era anti-scivolo.


La lampada era alimentata dalla magia.


Persino i più semplici mobili di legno sembravano in qualche modo differenti; Thylane non sapeva quale fosse il motivo, ma erano eccellenti. Rispetto alla grande residenza di un nobile, questa camera sembrava simile ad una “casa”.


Wendy disse, “L’Edificio delle Streghe ha visto diverse ristrutturazioni. Negli ultimi tre anni, moltissime streghe hanno aiutato con i lavoretti. Alcune delle tecnologie impiegate qui ci sono anche nel Distretto del Castello e nella nuova area residenziale. Ovviamente, se vuoi essere la prima persona a provare qualcosa di nuovo, l’Edificio delle Streghe è la scelta migliore.”


“Possiamo davvero… vivere qui?” Chiese Momo esitante.


“Sì, ma prima dovrete unirvi all’Unione delle Streghe.”


“È facoltativo?” Chiese Thylane sorpresa.


Per un momento Wendy parve triste “Dato che molte di noi hanno patito tantissimo nell’Associazione delle Streghe Alleate... Be’, non parliamone; sta a voi decidere. Vi ricordate le domande che l’ufficiale vi ha fatto al controllo?”


Thylane annuì. Allora, solo lei e Momo erano state condotte in quella stanza e per questo si era sentita nervosa per un bel po’.


“Queste domande vengono fatte solo alle streghe; la gente che possiede dei poteri magici può causare più danni alle persone comuni se hanno cattive intenzioni. Una volta che si assicurano che voi non rappresentiate un pericolo per Neverwinter, potete vivere dove vi pare in città. Oltre all’Unione delle Streghe, c’è anche un’organizzazione simile chiamata Incantesimo Dormiente creata dalle streghe che se ne sono andate. Il capo è la sorella di Re Roland Wimbledon.” Wendy si fermò per un secondo, prima di continuare, “Certo, potete anche decidere di non unirvi a nessuna organizzazione e vivere per conto vostro. Ovviamente vi aiuterò a sistemarvi, nel limite delle mie capacità.”


“Ma le nostre abilità…”


“Non è questo il punto. Ciò che conta è come vogliate vivere la vostra vita,” disse Wendy con un sorriso mentre scuoteva la testa. “Se non è un problema, mi potete parlare della vostra storia?”


Thylane sentì del calore dentro di sé.


Sentiva che poteva fidarsi di questa donna dai capelli rossi.


Ed anche se questo fosse stato solo un sogno, non voleva andarsene.


Forse, alla fine tutto sarebbe finito, ma per il momento voleva starsene qui per un po’ di più.


Thylane si morse il labbro e lentamente le raccontò il suo passato.


Prima che diventasse una strega, era uguale ad ogni altra persona nel villaggio. Dopo che si era risvegliata, venne cacciata, odiata ed inseguita come molte altre streghe. Proprio quando stava per arrendersi, sentì parlare dell’Associazione della Zanna Insanguinata e credette fosse un posto in cui poteva sistemarsi. Visto che voleva davvero essere protetta, Thylane riuscì a sopravvivere alla caccia della Chiesa e arrivò all’Isola dell’Arciduca dove contattò l’agente dell’Associazione.


Non si sarebbe mai aspettata che ciò che l’aspettava fosse un qualcosa di ancora più terribile.


Non solo venne rifiutata dall’Associazione della Zanna Insanguinata, ma venne persino venduta ad un nobile del Regno del Cuore di Lupo. Negli anni seguenti venne venduta diverse altre volte prima di incontrare il suo padrone, che sfruttò le sue abilità per divertimento. La ‘pillola magica’ poteva ritardare non solo il dolore, ma anche altri sentimenti come l’ansia ed il piacere. Però, non poteva eliminarli o curare: una volta che gli effetti fossero finiti, il dolore sarebbe ritornato e diventato persino più forte. Se una persona fosse stata ferita gravemente all’inizio, la seconda ondata di dolore sarebbe potuta essere fatale.


Per questo il suo precedente padrone l’aveva utilizzata solo per divertimento. Prendeva la sua pillola per provare dei piaceri sessuali ancora più intensi; ed inoltre, le ordinò di servire altri nobili in modo di rafforzare i legami che aveva con loro. Fu in questo modo che Thylane incontrò Momo ed altre streghe tradite dall’Associazione della Zanna Insanguinata.


Fu solo a quel punto che capì che la cosiddetta “casa per le streghe” non era altro che una menzogna creata insieme dall’Associazione e dai nobili: era più facile lasciare che fossero le streghe a contattarli rispetto a dar loro la caccia. In seguito, per grande orrore di Thylane, sempre meno streghe si aggiunsero a questa situazione in seguito all’invasione del Regno del Cuore del Lupo da parte della Chiesa. Alla fine, le uniche rimaste furono lei e Momo. Sentì poi da un nobile che la Chiesa aveva ordinato loro di consegnare tutte le streghe o di giustiziarle in privato, e tremò a sentire in che modi sarebbero state uccise.


Quindi, Thylane decise di andarsene insieme a Momo quando la città sprofondò nel caos a causa della Chiesa di Hermes.


Il loro piano di fuga prevedeva che i nobili abusassero della “pillola magica”.






<em>Mithdran </em>
























                                


                                



