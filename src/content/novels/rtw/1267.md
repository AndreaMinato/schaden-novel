---
title: Capitolo 1267 : L’Invito
pubDate: 2025-08-07T11:30:06.943Z
tags:
    - rtw
---


La così detta ‘’pillola magica’’ sarebbe stata efficace solo quando la magia fosse stata iniettata in una pillola vera e propria. Thylane non aveva mai detto a questi nobili che in realtà poteva indurre il suo potere all’interno di qualsiasi oggetto. La ragione per cui aveva scelto le pillole era che per lei era facile controllare il proprio potere, ma esso faceva anche dimenticare ai nobili la natura della sua abilità.


A quella festa, Thylane l’aveva applicata a tutti i cibi e bevande. Questa era l’unica situazione in cui i nobili avrebbero abbassato la guardia.


A quel punto si scoprì che la gente poteva anche morire di estremo piacere così come di dolore. Quando i nobili realizzarono quello che era successo, era troppo tardi. Caddero a terra stringendo dolorosamente i loro petti mentre i loro corpi avevano degli spasmi. Anche quelli non in overdose erano seriamente compromessi, la loro forza andata, con uno sguardo affascinato e sognante sui loro volti, come se si stessero godendo il momento più felice della loro vita.


Le ragazze che lavoravano come schiave nella stanza fuggirono via, e le guardie all’esterno non riuscirono a fermarle. Perciò, Thylane e Momo scapparono dalla villa.


Da qui iniziò il loro arduo viaggio come rifugiate.


Quando sentirono parlare della campagna migratoria verso Graycastle, le due streghe decisero di tentare la fortuna alla Baia della Sedimentazione.


‘’Capisco…’’ mormorò Wendy tirandole verso il suo seno. ‘’Dovete aver sofferto molto. Vi prometto che non vi succederà di nuovo.’’


‘’Non… non ci odi?’’ Le domandò Thylane mordendosi il labbro.


‘’Perché ? Solo per il vostro miserabile passato?’’ Rispose piano Wendy. ‘’La Chiesa ha trattato anche me così. Non ho motivo di biasimare le vittime. Al contrario, sono quei nobili che dovrebbero essere incolpati.’’


‘’Ma le nostre abilità… potrebbero portare disgrazie alle persone,’’ disse Thylane stringendo i pugni.


‘’Questo non sta a te deciderlo.’’


‘’Ma una volta presa la pillola, non dimenticherai mai la sensazione che ti ha dato. Ne vorrai di più. Alla fine, vorrai solo abbandonarti al piacere senza curarti di nient’altro… se restiamo, ho paura che…’’


‘’Hai paura che il Re non possa controllarlo e che vi veda come demoni?’’ Disse Wendy. ‘’Stai tranquilla. Il nostro Re… Come posso dire ? Non è come gli altri Re. È una persona eccentrica ma anche simpatica.’’


Thylane rimase stupita per un momento poi le fece eco: ‘’Una persona eccentrica… ma anche simpatica?’’ Questa era la prima volta che qualcuno usava delle parole simili per descrivere un reale.


‘’Significa che non saprai mai che cosa sta pensando. Non puoi vederlo come una persona normale. Perciò, non c’è motivo di preoccuparsi delle conseguenze adesso. La fiducia è la cosa più importante per costruire una relazione,’’ disse Wendy. La sua voce diventò improvvisamente sommessa. ‘’Ha anche salvato le streghe dall’Associazione delle Streghe Alleate in questo modo.’’


Dopo un momento di silenzio, Wendy guardò verso Momo domandando: ‘’Hai detto le ‘nostre’ abilità. Perciò anche Momo.’’


Stavolta, le due streghe esitarono per un bel po’ prima che Momo parlasse: ‘’Il mio vecchio padrone non voleva che usassi il mio potere, così ha tolto via il mio occhio magico prima che io mi risvegliassi.’’


Wendy aveva notato che Momo aveva coperto metà della sua fronte con una pezza sporca. Aveva pensato che si trattasse di una cicatrice in seguito ad una marchiatura, ma la verità era addirittura peggiore di quello che si aspettava.


Allora, Momo se la tolse e rivelò il suo incavo vuoto.


‘’Ma loro non sanno che ho ancora il mio potere. Rimuovendo il mio occhio, ho perso solo metà della mia vista. Solamente il Ciondolo Divino della Penitenza può bloccare completamente il mio potere.’’


Wendy tirò un sospiro. Solo le Straordinarie potevano integrare il loro potere magico in corpi fisici. Momo non era affatto una Straordinaria. La sua abilità si presentava attraverso la sua ‘’vista’’, così la perdita del suo occhio era solo uno sfortunato danno collaterale.


‘’Quei nobili non hanno preso per niente sul serio l’abilità di Momo all’inizio, finché non è successo qualcosa. Dopo di che il suo padrone le ha cavato l’occhio,’’ disse Thylane a bassa voce. ‘’La chiamavano la Figlia dell’Inferno e le infliggevano svariate punizioni. È sopravvissuta a mala pena.’’


Wendy accarezzò l’incavo sfregiato di Momo e disse: ‘’Che cosa vedi esattamente? Potresti dirmelo?’’


Lei abbassò la testa e rispose: ‘’… Un numero.’’


‘’Cosa?’’


‘’Un conto alla rovescia che dice quando morirai.’’


A Wendy servì un po’ di tempo per capire ciò che questo implicava. Sussultò.


‘’L’incidente che ha menzionato Thylane’’


Momo annuì e disse : ‘’La mia predizione si è avverata. Il nobile etichettato con il numero 1 morì l’anno dopo.’’


Wendy diventò silenziosa.


Adesso capiva perché quei nobili le avevano fatto tutte quelle orribili cose. Nessuno avrebbe voluto sapere in anticipo quando sarebbe morto, specialmente quando gli restava solo un anno di vita. Persino Momo stessa non avrebbe voluto sapere quella risposta.


‘’Ma… la predizione è davvero così accurata?’’ Le domandò dopo un momento di riflessione. ‘’Tutto può succedere.’’


Le due streghe vennero entrambe colte leggermente di sorpresa.


‘’Qual è il problema? Ho detto qualcosa di male?’’


‘’No…’’ Disse Thylane facendo un cenno con la mano. ‘’Sento solo che… sei molto diversa dagli altri. Non mi aspettavo che avresti chiesto prima delle nostre abilità.’’


‘’Mm , quindi, cosa ti aspettavi ?’’


Thylane replicò imbarazzata : ‘’Che spingessi via Momo e le chiedessi se aveva usato la sua abilità o meno. Poi che ci guidassi fuori dal Castello ordinandoci di stare il più lontano possibile.’’


Wendy scoppiò a ridere dicendo: ‘’Non puoi giudicare una persona basandoti sulla sua abilità. La chiave sta nella persona che la usa. Più sappiamo dell’abilità, meglio la useremo in futuro.’’


‘’Pensi… che la mia abilità potrà anche essere utile?’’ Domandò Momo, sgomenta.


‘’Non lo so, ma Sua Maestà una volta mi disse che ogni abilità è utile, ci vuole solo tempo per alcune di loro.’’


Momo rimase immobile per molto tempo prima di dire lentamente: ‘’Posso predire gli incidenti. Una volta ho visto degli animali che avevano ancora molti anni da vivere prima di essere macellati. Tuttavia…’’


‘’Cosa?’’ Proseguì Wendy.


‘’Alcuni numeri hanno colori diversi… non so che cosa rappresentino, ma ho la sensazione che mi stiano dicendo qualcosa.’’


‘’Se vi unirete all’Unione delle Streghe, ne saprai presto il motivo. Ogni nuova arrivata dovrà prima imparare e praticare la sua abilità. Poi dovrà fare svariati test. Solo quando ne saprà abbastanza potrà evolversi.’’


‘’Evolversi ?’’ Domandò Thylane, confusa.


‘’Lo vedrai più tardi. Il risveglio è solo l’inizio. Avrete tanto da imparare,’’ disse Wendy allungando le braccia. ‘’Come vi sembra? Avete preso una decisione?’’


Thylane e Momo si guardarono l’un l’altra.


‘’Se potete accettare qualcuno come noi…’’


‘’Allora ci piacerebbe unirci all’Unione delle Streghe.’’


Anche loro allungarono le braccia, lentamente, con esitazione e con speranza, poi strinsero le mani di Wendy.


<em>Haru</em>
                                


                                



