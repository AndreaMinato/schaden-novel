---
title: Capitolo 1268: Festa
pubDate: 2025-08-07T11:30:06.943Z
tags:
    - rtw
---


“Diamo il benvenuto ai nuovi membri! Un brindisi!”


Alla sera, un lungo tavolo era stato sistemato nel cortile di fronte all’Edificio delle Streghe ed una vivace festa di benvenuto stava avendo inizio. Wendy e Pergamena furono le prime ad alzare i bicchieri verso le due persone.


“Cincin!” Risposero in coro tutte le altre streghe.


Thylane e Momo rimasero immobili per un momento.


Quando si era unita all’Unione delle Streghe, Thylane non si sarebbe mai aspettata che come prima cosa, Wendy l’avrebbe costretta a farsi una doccia calda. Si era messa addosso vestiti nuovi, biancheria intima, calzini e scarpe. Ancor prima di poterla ringraziare e senza aver avuto la conferma che tutto quello che aveva vissuto oggi fosse reale, era stata portata di nuovo in cortile. Ma stavolta aveva un aspetto completamente differente.


“Dovete gridare ‘cincin’ e svuotare il bicchiere.” Le disse Lorgar mostrandole come fare. “Così come faccio io...”


<em>Glugluglu-</em>


“Ci-cin cin...” Thylane cercò goffamente di imitarla. Chiuse gli occhi e portò il bicchiere alla bocca.


<em>Glugluglu-</em>


Un’ondata di applausi scoppiò nel cortile. Dalla folla si potevano persino sentire dei fischi.


“Lorgar sta di nuovo costringendo la gente a bere.” Disse Lily contraendo un labbro. “Chi l’ha detto che il bicchiere deve essere svuotato in un colpo solo? Secondo me, vuole solo bere.”


“Ma questo è vino bianco alla fragola preparato da Evelyn. Sono colpita dal fatto che la nuova ragazza riesce a competere contro la Ragazza Lupo.” Disse Luna Misteriosa facendo un verso con la lingua. “Dobbiamo reclutarla nel Gruppo Investigativo.”


“Quindi il tuo gruppo è composto da pigroni e ubriaconi. Piuttosto adatto a te.”


“Anche tu sei un membro!” Rispose puntando l’indice.


“Niente affatto! Mi devi ancora dieci yuan!”


“Er... dimenticalo. Possiamo ricominciare da capo.”


“Stammi lontana!”


Thylane ruttò. Dopo aver finito una bottiglia intera, sentiva che la vista iniziava ad affuscarsi. In passato era stata costretta a bere con i nobili, ma nessuno di quei vini era forte quanto questo. Non era affatto amaro, al contrario, era fragrante e di molto migliore rispetto alla birra.


Ma la più grande differenza non stava nel vino, bensì nel suo stato d’animo attuale.


Vedendo la Ragazza Lupo riempirsi allegramente il bicchiere e le streghe sorridenti intorno a lei, per la prima volta nella sua vita, Thylane scoprì che bere non era necessariamente una cosa dolorosa. Voleva unirsi a loro e rilassarsi.


Proprio in quel momento, una donna molto alta le si avvicinò con un bicchiere in mano.


“Benvenuta a Neverwinter. Il mio nome è Annie, anch’io vengo dal Regno del Cuore di Lupo. Mi rivolsi anche all’Associazione della Zanna Insanguinata per chiedere protezione.”


Thylane rimase stupita: “Anche tu sei stata venduta dall’Associazione della Zanna Insanguinata?”


“Si, ma alla fine sono riuscita a scappare. Molte streghe hanno viaggiato dal Regno del Cuore di Lupo a Graycastle. Ad esempio, lei...” Con queste parole, spinse in avanti una strega all’apparenza piuttosto timida. “Lei è Iffy, faceva parte dell’Associazione della Zanna Insanguinata, ma in quel periodo non sapeva che Heidi Morgan stesse vendendo streghe. Per fortuna, adesso è tutto finito.”


Le ci volle un po’ per capire come era stata creata quell’Associazione. Aveva scoperto che c’erano molte altre streghe che, come lei e Momo, erano state costrette ad andare a Graycastle a causa del tradimento di Heidi Morgan. La disgustosa Associazione della Zanna Insanguinata era stata sciolta due anni fa.


Sentendo queste parole, Thylane si sentì profondamente sollevata.


Durante il loro viaggio, Thylane e Momo avevano fatto numerosi incubi in cui venivano catturati dall’Associazione della Zanna Insanguinata e rispediti ai nobili. Ma adesso, sentendo che questa organizzazione non esisteva più, non avevano più alcun motivo di preoccuparsi.


“Scusa.” Disse Iffy abbassando la testa. “Se allora fossi riuscita a fermare Heidi, niente di tutto questo sarebbe accaduto...”


“Non è colpa tua.” Disse Momo scuotendo la testa. “Anche se tu ci fossi riuscita, non saresti riuscita a fermare quei nobili.”


“Esatto. Non è importante se il capo era una strega o no. Se non fosse stata Heidi, qualcun altro avrebbe agito allo stesso modo.” Concordò Thylane. Sapeva perfettamente quanto le persone fossero avide. Quando ottenevano dei benefici da un affare, difficilmente avrebbero mollato la presa.


“Vedi? Te l’ho detto che non ti avrebbero incolpato.” Disse Annie sorridendo. “Adesso vi trovate a Neverwinter, se doveste incorrere in qualche problema, non esitate a farcelo sapere. Persino una persona distratta come Iffy è riuscita a sistemarsi qui, vi troverete bene.”


“Cin cin.” Disse Annie alzando il suo bicchiere.


“Cin cin.” Rispose subito Thylane.


“Adesso è il mio turno!” Esclamò Lorgar con le guance rosse.


“Ci sono anche io!” Si unì Fulmine. “Ormai ho l’età e posso bere!”


“Gru, gru, gru!”


“No, tu non puoi. I piccioni non possono bere.”


“Gruu?!”


“Ohi, mangia qualcosa insieme al vino.”


“Nana, sei ancora piccola, non seguire il loro esempio!”


Il cortile era pieno di risate.


“È passato tanto tempo dall’ultima volta che ci sono stati nuovi membri. E all’improvviso ne abbiamo due. Sono tutti così eccitati.” Commentò Pergamena seduta al lungo tavolo.


“Ho fatto la cosa giusta a portarle all’Edificio delle Streghe. Adesso capisco perché Sua Maestà ha fatto ciò.” Disse Wendy con un sorriso. “Anche se fossero entrate in contatto prima con l’Incantesimo Dormiente, avrei avuto un modo per conquistarle. Sua Maestà lo chiama “indorare la pillola”... o qualcosa del genere.”


“Somigli sempre di più ad una leader.” Scherzò Pergamena. “Ricordo che all’inizio lo trovavi difficile. Adesso puoi persino competere con la Principessa Tilly.”


“Era solo per dire. Mica come te che sin dai tempi dell’Associazione delle Streghe Alleate imparavi tutto molto velocemente.” Disse Wendy versandosi un bicchiere di Bevanda del Caos. “Ad essere onesti, non mi stuferò mai di questo genere di feste.”


“Sfortunatamente, non possiamo unirci a loro.” Disse Pergamena scrollando le spalle.


“Non mi dispiace affatto. Se fosse possibile, vorrei poter restare al loro fianco e proteggerle per sempre.” Disse a bassa voce.


Entrambe rimasero in silenzio a guardare la vivaci streghe e assaporare il cibo delizioso. Non avevano bisogno di parole per comprendersi a vicenda, era una sorta di intesa che era nata per aver lavorato insieme per anni.


All’improvviso, una voce familiare disse loro: “Dopo la festa, Sua Maestà vorrebbe incontrare la strega chiamata Momo.”


Usignolo uscì dalla Nebbia.


Wendy capì subito le intenzioni di Roland ed il suo sorriso rilassato svanì. “Ecco...”


“Portatela da lui.” Disse Pergamena. “Quando hai scritto della sua abilità, sapevi già che sarebbe successo. Tra di noi, Sua Maestà è sempre stato il più curioso.”


Dopo un momento di silenzio, Wendy rispose: “Va bene.”


“Se non vuoi conoscere la risposta, puoi andartene via prima. Sua Maestà lo capirà.” Pergamena si prese un momento di pausa, poi continuò: “Qualunque sarà la risposta, continueremo a supportarlo, giusto?”


“... giusto.” Confermò Wendy. Sembrava che lo stesse dicendo a se stessa. “Qualunque sarà la risposta.”






<em>Aris</em>
                                


                                



