---
title: Capitolo 1269- L’Occhio del Tempo
pubDate: 2025-08-07T11:37:51.080Z
tags:
    - rtw
---


Dopo che le luci del cortile si spensero, Roland incontrò la strega che Wendy aveva menzionato nel suo rapporto.


Sembrava piuttosto giovane ed era molto magra. Doveva avere al massimo sedici o diciassette anni. Aveva un aspetto malnutrito. Si era già fatta una doccia, ma i suoi capelli bruni erano arruffati e spettinati. Quello che catturò l’attenzione di Roland, era la benda nera che portava sugli occhi. Si era messa una benda nuova, che ugualmente non si addiceva affatto al suo volto.


“Vostra Maestà, lei è Momo.” Wendy fece le presentazioni.


Le sue parole riportarono la ragazza alla realtà che si affrettò ad inginocchiarsi e piegarsi ancora più bassa. “Vostra... Vostra Maestà...”


“Aiutala ad alzarsi.” Roland posò il disegno che aveva tra le mani e disse con tono tranquillo: “Non essere nervosa. Non è un incontro formale, volevo solo vedere la tua abilità.”


Momo si rialzò con un’espressione terrorizzata: “Vostra Maestà... temo che...”


“Lo so. Non tutti si sentirebbero soddisfatti nel sapere quando moriranno. Alcune persone potrebbero persino prendersela con gli altri dopo aver conosciuto la riposta.” Roland cercò di confortarla. “Io voglio solo sapere quando sarà. Non importa quale sarà la risposta, non te ne farò una colpa. Te lo prometto.”


Normalmente, avrebbe incontrato Momo soltanto dopo che Wendy avesse testato la sua abilità. Tuttavia, dato che la sua abilità era così speciale, non era riuscito a trattenersi. La sua curiosità era troppo forte. Dopo la Battaglia delle Anime contro Zero, nella sua mente era rimasto un sospetto che non era riuscito a confermare.


E finalmente gli si era presentata un’opportunità per farlo.


“Vostra Maestà...” Momo disse stringendo i denti. “Non avete... la minima paura?”


Roland sapeva che in passato, non avrebbe mai pensato al momento della sua morte, poiché era convinto che fosse una cosa senza senso. Sapere per quanto ancora avrebbe vissuto, creerebbe solamente inutili paure e preoccupazioni. Tuttavia, ora che era il Re di un paese, sentiva una grande responsabilità sulle spalle. Doveva pensare un passo avanti. Se il rapporto di Wendy era corretto, conoscere la data della propria morte poteva rivelarsi un’informazione molto importante. Nel suo mondo precedente, sarebbe stata considerata come un’informazione top secret che non doveva trapelare. Se non fosse riuscito ad ottenere questa informazione, se ne sarebbe pentito moltissimo.


Roland sorrise. Sapeva che Momo non avrebbe compreso i suoi pensieri, perciò disse: “Anche se ho paura, la risposta esiste comunque.”


Momo serrò i pugni. Dopo quella che sembrò una lunga esitazione, rispose: “Dato che insistete, perdonate la mia impertinenza.”


“Vostra Maestà.” Disse Wendy dopo un profondo respiro. “Perdonatemi. Tolgo il disturbo.”


Roland la fissò per un momento prima di parlare. “Pensavo che tu e Pergamena voleste saperlo più di chiunque altro.”


“Non riesco a stare calma quanto lo siete voi. Tuttavia, come ha detto anche Pergamena, qualunque sia la risposta, resteremo sempre con voi.”


Dopo che Wendy chiuse la porta, Roland si voltò e chiese: “E tu invece?”


Momo si irrigidì.


“Devo rispondere?” Disse Usignolo. La sua improvvisa apparizione spaventò la ragazzina. “Voglio sapere tutto di te, sia le cose belle che quelle brutte.”


Roland era divertito dalla grande differenza tra Usignolo e Wendy. “Allora iniziamo.”


Lo sguardo sorpreso di Momo passò da Usignolo a Roland, alla fine si decise a togliersi la benda.


Quando alzò di nuovo lo sguardo, un bagliore rosso comparve nella sua orbita oculare.


Era un bulbo oculare fatto di magia, che accanto alla cicatrice, appariva inquietante. Roland poteva immaginarsi il suo aspetto quando il suo vero occhio era sovrapposto all’occhio magico. Nel suo mondo precedente, le sue pupille particolari sarebbero state apprezzate da molte persone, ma qui, non era strano che venisse considerato come l’occhio di un demonio.


“Novità? Riesci a vedere qualcosa?”


Momo guardava verso Roland con gli occhi spalancati. La luce rossa tremolò come se fosse passato un vento invisibile, e in pochi secondi si spense. La ragazza fece alcuni passi indietro e crollò al suolo.


Roland notò il sudore sulla faccia di Momo.


“Che cosa succede?” Chiese alzandosi.


Usignolo si precipitò da Momo e la aiutò ad alzarsi. “Ha perso troppo potere magico.”


“Forse questo potere può ispezionare solo una persona alla volta?”


“No... non ho mai visto una cosa del genere prima d’ora.” Disse Momo ansimando. “Ho visto tanti numeri che lampeggiavano, ma sono tutti scomparsi. Erano di vari colori... ci è voluto un po’ prima che si stabilizzassero.”


“Qual è il numero?” Chiese Roland.


Momo deglutì e rispose con difficoltà: “Diciassette... rosso.”


“Com’è possibile?!” Chiese Usignolo sorpresa.


Il cuore di Roland saltò un battito. Le sue ipotesi si stavano rivelando essere corrette, il vincitore della Battaglia delle Anime otteneva ogni cosa, ovviamente ammesso che il vincitore possedesse poteri magici. Soltanto la magia poteva allungare la vita e conferire poteri. Sia le Straordinarie che le enormi bestie demoniache ibride necessitavano di magia per mantenere i loro corpi fisici. E senza possedere alcun potere magico, la vincita in quella battaglia non gli conferiva alcun beneficio.


Diciassette anni erano molti meno di quello che Roland si era aspettato. Sapeva già che il vecchio Principe Roland non aveva un fisico forte, ma non se lo aspettava così debole. Che fosse stata la sua vita dissoluta ad averlo consumato?


“Forse... dovrei guardare un’altra volta.” Disse Momo sforzandosi a stare in piedi.


“No, va bene così. Vai a riposarti per favore.” Disse Roland con un cenno della mano. “Se fai un uso eccessivo dei tuoi poteri sverrai. Inoltre, non sappiamo ancora come funzionano, non ha senso guardare ancora.”


“Ma Vostra Maestà...”


“Ho già detto che volevo solo una risposta. Non devi incolpare te stessa.” Roland parlò con tono deciso. “Riposati per bene. Da domani, Wendy inizierà a testare la tua abilità e ti insegnerà a controllare il tuo potere. Se vorrò che tu dia un’altra occhiata, potremo farlo più in là. Inoltre, puoi mantenere questo segreto tra noi?”


Momo rimase piuttosto stupita, fissò Roland a lungo. Poi annuì con forza.


Dopo che la ragazza se ne andò con Wendy, Usignolo tornò nello studio e si avvicinò a Roland che stava in piedi davanti alla porta-finestra.


“Ti penti di averlo saputo?” Chiese Roland voltandosi.


“Stai scherzando?” Rispose Usignolo con tono burbero. “Non mi pento mai. Ora che cosa hai intenzione di fare? Ti rimangono solo diciassette anni.”


“Meglio saperlo prima che dopo. E poi, molto probabilmente questo non è il verdetto finale.” Disse Roland osservando le luci che brillavano fuori. Si accorse di essere stranamente calmo e in pace. “I contenitori delle anime di Taqila possono conservare le menti. Quando in futuro scopriremo meglio come funziona la magia, forse riusciremo persino a costruire nuovi corpi.”


“Ma innanzitutto, questo ‘futuro’ deve esserci.” Disse Usignolo accigliandosi.


“Esatto. Perciò, la prima cosa che faremo sarà vincere la Battaglia della Volontà Divina.” Disse Roland lentamente.


Non aveva più vie di ritirata.






<em>Aris</em>
                                


                                



