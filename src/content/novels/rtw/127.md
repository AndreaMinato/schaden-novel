---
title: Capitolo 127: Wendy
pubDate: 2025-08-07T11:30:06.690Z
tags:
    - rtw
---










Quando Roland si addormentò, Usignolo emerse dalla nebbia, si avvicinò ad un lato del letto e gentilmente raddrizzò la trapunta, coprendo un braccio scoperto. Per un momento, rimase silenziosamente ad osservarlo. Dopodiché tornò verso camera sua in punta di piedi


“Non stai ancora dormendo?”. Usignolo rimase stupita nel vedere Wendy continuare a leggere ad un lato del letto.


“Ho paura che tu possa fare qualcosa di stupido!” Wendy la guardò in cagnesco: “Sua Altezza Reale non è un bambino, è davvero necessario che tu ti prenda cura di lui sino a quando non si addormenta?”.


“Sua Altezza Reale ha inviato delle persone verso le altre città, per diffondere la notizia riguardante l’Associazione delle Streghe Alleate. Sto solamente rimanendo vigile, nel caso le streghe venissero intenzionalmente per ferirlo, dopo aver sentito la notizia”.


Usignolo prese un asciugamano umido e si pulì il viso, prima di slacciare la sua cintura rossa ed i polsini di cuoio. Dopodiché slacciò l’armatura. Questo completo era stato recentemente creato da Sua Altezza. Il mantello color avorio, dotato di cappuccio, era una scelta estremamente scontata, eppure Roland pensava fosse particolarmente adatto ad un assassino.


Usignolo appese i suoi vestiti con attenzione, sistemando ogni piega. Il suo corpo, perfettamente in salute, venne avvolto in un pezzo di garza finissima. Non c’era traccia di grasso sul suo addome piatto e le sue cosce.


“Che tipo di incidente potrebbe verificarsi?”. Wendy posò il libro: “Le nostre sorelle stanno vivendo al castello e ci sono delle guardie che pattugliano l’esterno. Inoltre, non hai messo tu stessa una pietra sotto il suo cuscino? Non capisco come tu riesca a toccare una cosa del genere”.


“Beh, lo sto facendo solo per garantire la sua sicurezza”. Si sedette sul bordo del letto, si tolse gli stivali, alzò le sue gambe affusolate e si voltò verso Wendy.


“Hai almeno sentito quello che ho detto l’ultima volta?” sospirò Wendy. “Veronica, noi siamo streghe”.


“Lo so, Wendy” Usignolo annuì e disse: “Noi siamo streghe”.


Il Principe Roland avrebbe sposato una strega. L’ha detto lui stesso e non stava mentendo.


Ovviamente, Usignolo non avrebbe mai divulgato quest’informazione, se non fosse stato necessario. Si scusò silenziosamente con Wendy e cambiò argomento: “Hai qualche informazione sulla Chiesa?”.


“Perché chiedi improvvisamente una cosa del genere?” Wendy rimase sorpresa.


“Quando Roland era al castello della Fortezza Longsong, Il Sommo Sacerdote della Chiesa è venuto a fargli visita e ha espresso la sua volontà di volerlo aiutare a conquistare il trono”.


“Come ha risposto?” la voce di Wendy suonava nervosa. “O ti ha ordinato di andar via, prima di iniziare la conversazione?”.


Usignolo sorrise e scosse il capo, dicendo delicatamente: “Mi ha solamente chiesto di fare attenzione nell’evitare il raggio d’azione della Pietra divina della vendetta. Sua Altezza non la stava indossando. Wendy, Sua Altezza non ha accettato l’invito della Chiesa, ha rifiutato la loro offerta”.


Quest’ultima si sentì chiaramente sollevata, poi disse con un po’ di malinconia: “Sfortunatamente, l’aiuto che possiamo dare a Sua Altezza è limitato, a differenza della Chiesa, le cui forze ricoprono l’intero continente. Se Sua Altezza Reale avesse accettato la loro offerta, probabilmente sarebbe entrato in possesso del trono più velocemente…”.


“Chi lo sa. Sua Altezza ha detto che il Sommo Sacerdote aveva solamente la bocca piena di baggianate e che nessuno dovrebbe credergli”. Usignolo fece una pausa: “L’unica cosa che mi preoccupa è questa”. Usignolo raccontò dell’incidente delle pillole nere e bianche: “Nella nebbia, le pillole hanno lo stesso colore della Pietra divina della vendetta, è una cosa incredibile. Le nostre sorelle hanno visto cosa succede se si ingerisce la pietra, non è molto diverso dal togliersi la vita. Il Sommo Sacerdote ha detto che era una specie di medicina (la pillola) che stanno studiando nella sala della preghiera della Città Santa. Ne hai mai sentito parlare al monastero?”.


Quando l’Associazione delle Streghe Alleate abbandonò Città d’Argento, Cara portò Usignolo, Cercatrice del vento e Pietra a costruire delle trappole. Queste ultime servivano per catturare i nemici che le stavano inseguendo, al fine di riscuotere una ricompensa ed avere vendetta.  Una delle soluzioni era quella di mettere, nelle loro bocche, la Pietra divina della vendetta che portavano al collo e fargliela ingerire. In questo modo essi sarebbero morti velocemente, i loro corpi si sarebbero raggomitolati, come rinsecchiti, proprio come dei pesci messi ad essiccare sotto il sole cocente.


“Non ho mai sentito parlare di niente del genere” Wendy serrò gli occhi ed iniziò a dire lentamente: “Dacché ho memoria, ho vissuto in un monastero situato nella Vecchia Città Santa, era circondato da alte mura di cinta e l’unica cosa visibile, aldilà di esse, era il cielo. Tutte le attività si svolgevano all’interno del cortile, la suora direttrice ci insegnava a leggere a ed interpretare i disegni. Ricordo ancora il suo nome, Faria. Uno dei libri che ci leggeva era l’introduzione speciale della Vecchia Città Santa. In città c’erano: chiese, monasteri, biblioteche, sale commemorative e mura eroiche, ma non ho mai sentito parlare di una sala della preghiera. Ho vissuto nel monastero per più di 10 anni, sino a quando non è accaduto l’incidente…”.


Usignolo aveva già sentito Wendy parlarne. Il chiostro era stato attaccato da una strega e molte persone vi avevano perso la vita. Wendy era riuscita a fuggire, approfittando del caos. “Non siamo sicure di quale strega sia stata così coraggiosa da osare sfidare la Chiesa da sola, ma per lo meno ti ha salvata”.


“No, Veronica, la strega veniva della Chiesa” Wendy scosse il capo: “Lei era, come me, un membro del monastero”.


“Che cosa intendi dire?”.


“Le ragazze che vivevano nel monastero, sostanzialmente potevano essere suddivise in tre categorie. Le prime erano come me, erano cresciute lì e non conoscevano le proprie origini. Le seconde erano le trovatelle o le orfane che venivano mandate dalle chiese, dopo essere state adottate. E le ultime erano quelle che erano state vendute alla Chiesa dai loro genitori. I responsabili le dividevano in base all’età e le assegnavano a dormitori differenti. Anche ciò che veniva loro insegnato era diverso. Le più giovani avrebbero imparato a leggere, quelle dai 10 ai 14 anni avrebbero cantato i canti natalizi e quelle con più di 14 anni avrebbero imparato l’etichetta. Le suore chiamavano la nostra classe: il corso d’alfabetizzazione, mentre quelle più grandi venivano chiamate: le classi dei cori e del rituale. Una volta che una ragazzina diventava adulta, veniva mandata via dal chiostro”.


Era la prima volta che Usignolo ne sentiva parlare. Wendy non aveva mai parlato dettagliatamente della sua esperienza al monastero.


“Nei primi anni, potevamo sempre sentire le ragazze gridare durante la notte, la maggior parte di loro apparteneva alle classi del coro e del rituale. Davvero non riuscivo a capire che cosa stesse succedendo, sino a quando non entrai nella classe del coro. A quel punto scoprii che durante la notte alcuni alti membri della Chiesa visitavano il dormitorio, trascinando qualche ragazza fuori dal suo letto, portandola via con loro e rimandandola indietro solo il mattino seguente. Qualche volta però… non tutte ritornavano indietro”.


Usignolo serrò la mandibola. Era certa di sapere esattamente il significato delle parole di Wendy.


“Un episodio di questo tipo capitava una o due volte al mese di solito in due giorni consecutivi. Arrivò il giorno in cui venni selezionata. Faria mi tirò via dalla stanza e mi bisbigliò all’orecchio dicendo: “Sopporta tutto andrà bene”. Venni trascinata verso una casa sotterranea mezzo coperta, posta in un angolo del giardino. La stanza era molto illuminata e c’erano delle ragazze della classe dei rituali che venivano torturate da  4 o 5 uomini intorno…”.  La voce di Wendy era leggermente agitata: “Quando mi si avvicinarono, improvvisamente, una delle ragazze si liberò dalle sue catene, afferrò l’uomo a lei più vicino, lo prese per il collo e lo uccise come fosse un pollo, torcendogli semplicemente il collo”.


“Si era risvegliata?”


“Non lo so” disse Wendy. “Sebbene si fossero tolti i vestiti, continuavano ad indossare La Pietra Divina della vendetta. Lei li uccise uno per uno e uno di loro aveva le membra lacerate. Prima della sua morte, disse qualcosa di simile a: “straordinario”. Le grida adulte allertarono le guardie all’esterno della casa. Esse aprirono il cancello di ferro e si precipitarono nella stanza, ma rimasero sconcertati. La ragazza andò dritto verso di loro”.


“Straordinario… significa strega?” chiese Usignolo elettrizzata: “Persino le guardie non riuscirono a combattere contro di lei?”.


“La divario era troppo netto. In seguito appresi che quelle guardie appartenevano all'Armata dei Giudici. Una di loro suonò il proprio fischietto e l’altra estrasse la spada. Nel momento in cui il primo fischio finì, ella aveva già il braccio conficcato nel petto della guardia che le bloccava la strada. Al suo cospetto, le loro armature non erano altro che sottili fogli di carta”.






Haru.






 Erialis Questo capitolo è donato da Davide, vi ricordo che se volete leggere capitoli in più basta donare cliccando-->;QUI. Le donazioni sono cumulative. Inoltre vorrei anche ricordarvi che il contest fanart legato alla novel si concluderà il 19 aprile, per saperne di più basta cliccare-->; QUI  Buona Domenica.
                                


                                



