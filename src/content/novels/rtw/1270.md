---
title: Capitolo 1270: Scontro al Fronte
pubDate: 2025-08-07T11:30:06.943Z
tags:
    - rtw
---


Nella Città Tusk, la Città del Re del Regno del Cuore di Lupo.


La città non si era ancora ripresa dopo la devastazione portata dalla Chiesa. Dal punto più alto del Castello, si poteva vedere che la cerchia più esterna era stata ridotta in rovine. Ma nonostante ciò, era in condizioni migliori rispetto al Castello Dente Spezzato che era stata completamente distrutta dalla Piaga Demoniaca. Ancora oggi si potevano trovare resti di cadaveri in decomposizione nei pozzi e nei canali di scolo.


Soltanto pochi mesi prima, questo posto era governato dalla Famiglia Tusk, un ramo della Famiglia Reale del Regno del Cuore di Lupo. Inizialmente, Ascia d’Acciaio voleva evacuare le città ed i villaggi prima di scontrarsi con i nobili; senza badare alle dispute tra i Tusk, i Token e i Cancello Pietrarossa. Ma l’improvvisa comparsa della Nebbia Rossa lo aveva costretto a modificare il piano originario. Città Tusk, anche se stava andando in rovina, era situata in un luogo strategico che collegava il sud ed il nord del Regno. Aveva dovuto conquistarla per permettere alle truppe dal Regno dell’Eterno Inverno di raggiungere una zona sicura.


Era stata una battaglia piuttosto veloce e noiosa. Anche senza la copertura dei Cannoni Longsong, le cinque unità temporanee, che contavano in totale cinquecento soldati, avevano rapidamente fatto breccia nella città e nel ben fortificato Castello dei Tusk grazie ai mortai e ai lanciagranate anti-demone. Il Signore locale, Hilburke, era stato ucciso mentre comandava il suo esercito. La città era perciò caduta prima ancora che i nobili potessero lanciare un vero contrattacco. Gli altri nobili si arresero tutti, il che segnò ufficialmente la fine del dominio delle tre grandi famiglie del Regno del Cuore di Lupo.


Essendo un comandante che aveva iniziato a lavorare per Roland sin dalla prima battaglia a Città di Confine, Ascia d’Acciaio conosceva la potenza militare di Neverwinter meglio di chiunque altro. Cinque anni prima, avevano lottato duro per sconfiggere il Duca di Longsong, ma adesso, se Sua Maestà lo avesse ordinato, il Primo Esercito poteva radere al suolo qualsiasi Regno del Continente.


La loro crescita aveva superato quella di chiunque altro, e quei nobili non erano di certo al loro livello.


Ma tutto questo non lo faceva di certo sentire rilassato né compiaciuto.


Conosceva la differenza incolmabile tra gli esseri umani e i demoni.


La Nebbia Rossa continuava a diffondersi ed il Primo Esercito era costretto a ritirarsi dal Regno dell’Eterno Inverno al Regno del Cuore di Lupo. Le morti aumentavano di giorno in giorno. L’esercito non riusciva a costruire una solida linea di difesa e talvolta, le unità venivano colte di sprovvista dai nemici. Le informazioni mostravano che i demoni apparivano frequentemente sul percorso che i soldati dovevano ancora attraversare, nonostante l’avanguardia avesse confermato diverse volte che la strada era libera.


Le continue sconfitte avrebbero sicuramente abbassato il morale dei soldati. Ascia d’Acciaio sapeva che la via più semplice per fronteggiare la situazione era condurre l’esercito alla Montagna della Gabbia e concedere ai soldati un buon riposo. Tuttavia, gli ordini di Sua Maestà erano più importanti di ogni cosa. Non poteva di certo preoccuparsi per le casualità e ritirare tutte le truppe.


L’unica soluzione rimasta era quella di contrattaccare.


Dovevano colpire con forza le brutte facce dei demoni! Soltanto in questo modo sarebbero riusciti a rallentare il loro inseguimento e migliorare il morale.


Perciò, Ascia d’Acciaio aveva scelto Città Tusk come un riparo temporaneo.


“I demoni stanno abbassando la guardia.” Riportò Brian guardando attraverso il telescopio. Era tornato dalla Regione dell’Estremo Settentrione fino alla Baia della Sedimentazione su ordine di Roland, insieme a mille e cinquecento guerrieri Mojin. Era anche il primo esercito ufficiale della Nazione della Sabbia nella storia di Graycastle.


“Stanno iniziando ad abbassare la guardia ai confini con il Regno dell’Eterno Inverno.” Concordò Ascia d’Acciaio annuendo. “Edith aveva ragione. Erigere un Obelisco sulla Cresta del Continente può essere una cosa sia positiva che negativa. Anche se la cresta è il luogo perfetto per nascondersi, da lì i demoni non riuscirebbero a marciare facilmente verso sud da lì.”


Guardando verso nord da una delle torri del Castello, riusciva a vedere le nuvole scarlatte che si espandevano nel cielo. La Nebbia aveva già attraversato il confine tra il Regno dell’Eterno Inverno e il Regno del Cuore di Lupo, e adesso stava lentamente avanzando verso Città Tusk.


Proprio sotto le nuvole, una buona metà di Città dell’Acqua Dorata era stata avvolta dalla Nebbia Rossa. Ma stranamente, Ascia d’Acciaio non aveva ancora visto una singola Creatura Mostruosa Fortezza. In cielo svolazzavano pochissime Bestie Diaboliche, era come se fossero stati abbandonati dai loro compagni.


Tutto questo non sarebbe dovuto accadere nelle prime fasi della guerra.


Dopo diversi scontri vani, lo Stato Generale si era fatta una vaga idea su cosa i demoni stavano pianificando.


L’obiettivo delle loro operazioni militari era, in un certo senso, lo stesso di Sua Maestà. Ovvero conquistare più città popolate possibile e farsi servire dagli uomini. Perciò i demoni stavano facendo il possibile per impedire al Primo Esercito di portare via i rifugiati.


Normalmente, per conquistare i territori umani il più rapidamente possibile, i demoni usavano le Creature Mostruose Fortezza per creare piccole aree di Nebbia Rossa in modo tale che le loro truppe possano spostarsi velocemente da un’area all’altra come delle rane, per poi attaccare la città prima che la Nebbia Rossa si disperdesse completamente.


Da quando i demoni avevano conquistato gran parte delle città del Regno dell’Eterno Inverno, la loro avanzata si era rallentata di molto. Ciò poteva indicare che con l’espandersi dei territori, stavano avendo difficoltà nel gestire le città occupate.


Era piuttosto facile capire il perché di tutto questo.


Ci voleva tempo per costringere gli uomini a lavorare e gestire gli accampamenti. I territori conquistati aumentavano e le truppe dei demoni si disperdevano. Un altro fattore chiave era che i demoni non avevano davvero bisogno di mandare le loro forze principali per attaccare gli umani. Bastava loro soltanto sufficiente Nebbia Rossa e un’unità per distruggere le unità del Primo Esercito. Perciò era totalmente inutile assemblare un grande esercito.


Per questo, dopo che avevano raggiunto il confine del Regno dell’Eterno Inverno, c’erano stati meno attacchi da parte dei demoni. Forse, non avevano ridotto il numero di truppe addette agli attacchi. Ma dato che la Nebbia Rossa si era espansa tanto da ricoprire diverse centinaia di chilometri, era quasi impossibile gestire tutta l’area senza aumentare il numero di truppe.


Questa era l’osservazione di Ascia d’Acciaio.


Un soldato salì di corsa sulla torre di guardia e fece rapporto: “Signore, tutti i ‘rifornimenti’ inviati da Neverwinter sono arrivati a Città Tusk.”


“Finalmente!” Esclamò Ascia d’Acciaio eccitato. Si voltò verso Brian e disse: “Andiamo a dare un’occhiata.”


***






Uscirono dal Castello e videro diverse centinaia di barili di ferro posti in uno spazio aperto di fronte alle porte della città. Questo barili erano rotondi, alti circa metà uomo, larghi circa un braccio e senza una singola apertura sulla superficie.


“Signore, che cosa sono questi?” Chiese Brian studiandoli dall’alto al basso. Era chiaramente confuso. Non sembravano dei normali contenitori dato che non c’erano manici. Non sembravano nemmeno delle armi. Numerose battaglie gli avevano insegnato che gli esplosivi fissi erano molto meno potenti dei cannoni. Sembrava un po’ irrealistico combattere i demoni con questi barili.


Brian provò a spingerli con una mano, ma non si mossero di un millimetro. Doveva esserci qualcosa al loro interno. Nessuno avrebbe sprecato tempo e fatica per inviare centinaia di pesanti barili di ferro al fronte, a meno che non dovessero essere qualcosa di estremamente importante.


“Questa è una nuova invenzione di Sua Maestà. Quando è stata testata, ti trovavi ancora nella Regione dell’Estremo Meridione ad aiutare Sua Maestà con l’espansione del territorio, è naturale che tu non sappia cosa sia.” Rispose Ascia d’Acciaio sorridendo. “Questi barili saranno la chiave per la vittoria. Se i loro effetti saranno perfetti come nei test, riusciremo a cogliere i demoni di sorpresa persino in una guerra mobile.”






<em>Aris</em>
                                


                                



