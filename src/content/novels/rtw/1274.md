---
title: Capitolo 1274- Ambizione
pubDate: 2025-08-07T11:37:51.081Z
tags:
    - rtw
---


Dalla cima della Catena Montuosa Invalicabile scendeva un sottile velo di Nebbia Rossa; Marwayne Parker credeva che sarebbe stato insopportabile come nella miniera, dove l’aria era impregnata di polvere. Sorprendentemente, però, si sentiva bene.


Se avesse fatto un respiro profondo, avrebbe potuto sentire una piacevole sensazione di freschezza intorno a lui; il comandante dei demoni gli aveva detto che la Nebbia conteneva l’essenza della vita. Non avrebbe causato alcun danno agli esseri umani, ma al contrario li avrebbe rinforzati. Solo per le streghe, il loro nemico mortale, ciò sarebbe stato letale.


Marwayne non era sicuro di potersi fidare delle parole del comandante dei demoni, ma da ciò che poteva vedere adesso sembrava che la Nebbia Rossa sembrava essere innocua, a parte oscurare la vista di quando in quando. In un mese, si era abituato a conviverci.


“Mio Signore, il Signore del Cielo ha mandato un ambasciatore.” Disse proprio in quel momento una guardia, entrando nello studio. “Vi sta aspettando nel cortile.”


Marwayne annuì in silenzio e disse, “Digli di aspettare un momento, arrivo subito.”


“Sì, mio Signore.”


Marwayne sorrise dopo che la guardia ebbe chiuso la porta.


Ogni volta che sentiva gli altri chiamarlo Signore, si esaltava. Aveva creduto fosse la sua fine quando i demoni erano usciti dall’abisso ed invaso il Castello Rifletto nella Neve un mese prima, ma i demoni lo avevano liberato. Dopo aver messo da parte i suoi pregiudizi verso di loro, Marwayne aveva scoperto che il Signore del Cielo era alquanto loquace. In un certo senso, era più semplice aver a che fare con lui che con gli uomini di Graycastle; almeno, il Signore del Cielo non toglieva le terre ai nobili senza alcun motivo.


I demoni non lo obbligavano a pagare le tasse e non razziavano le sue terre e non violavano neanche la sua autorità. Fino a quando avesse giurato loro fedeltà, avrebbe potuto mantenere ciò che possedeva adesso ed avere l’opportunità di ottenere ricompense maggiori. I demoni potevano essere rudi, ma non andavano contro i suoi interessi personali. Dopo che il Signore del Cielo gli aveva chiesto di governale le tre città vicine al Castello Rifletto nella Neve, era diventato più soddisfatto con la situazione attuale.


Il Castello era un’isola fortificata ed isolata; nessuno poteva invadere facilmente il suo territorio, ma per contro non poteva neanche espandersi. Marwayne aveva creduto che sarebbe rimasto un Conte per il resto della sua vita, e non si era aspettato di diventare un Duca durante la fine del mondo.


Ora, governava su tutta la regione settentrionale del Regno dell’Eterno Inverno in qualità di Duca della Regione Settentrionale.


Marwayne si coprì la bocca e si sforzò di rimanere serio; chiuse la finestra e scese di sotto.


I demoni avevano in realtà ucciso dozzine delle sue guardie e centinaia di sudditi, ma nessuna guerra si svolgeva senza uno spargimento di sangue. Anche i nobili combattevano tra di loro per il possesso della terra. Visto che era al momento il sovrano di quattro città, il suo esercito si era ingrandito enormemente. Riguardo alle perdite tra i civili, era certo che nel giro di qualche anno, con abbastanza terre e cibo, ci sarebbero stati molti più cittadini nel suo dominio.


Avrebbe dovuto anche impiccare quelli che lo avevano accusato, alle spalle, di essersi inchinato ai demoni per paura.


Vide subito l’ambasciatore inviato dal Signore del Cielo ed il mostro gigante coricato dietro di lui, quando entrò nel cortile. Ad essere onesti, non sapeva come distinguere questi demoni: al contrario di Hect Zod, questi erano disgustosi e selvaggi. Se non fossero stati inviati dal comandante del demoni, Marwayne non li avrebbe neanche degnati di un’occhiata.


“Cosa posso fare per il Signore del Cielo?”


L’ambasciatore tirò fuori da una borsa appesa sulla sua cavalcatura una pietra e spalancò la sua enorme e cremisi bocca, per poi pronunciare una parola, “Ascolta!”


Era di nuovo una trasmissione vocale magica.


Marwayne indietreggiò di alcuni passi, involontariamente, visto che non riusciva a sopportare il fiato pesante dell’ambasciatore; cercò di sforzarsi a sopprimere il suo disgusto e disse, “Sto ascoltando.”


La pietra lampeggiò e poi udì una voce familiare.


“Come ti senti ad essere il sovrano di una regione? Spero non ti sia dimenticato della tua promesso, Signor Duca.”


“Certo che no, Vostra Eccellenza,” rispose velocemente Marwayne. “Sono al vostro servizio.”


“Molto bene. Credo che i tuoi sudditi si siano abituati alla nostra presenza, dopo un mese. Ora è il tempo di creare un esercito che ci aiuti a creare un accampamento. Voglio che sia eretto nel Regno del Cuore del Lupo piuttosto che in quello dell’Eterno Inverno, e mi servono come minimo 2.000 persone. Be’, più sono e meglio è, ovviamente.”


Marwayne si chiese se Hect Zod stesse parlando di lavori forzati. Valutò che non sarebbe stato semplice rispettare il suo ordine, ma rispose, “Ci penso io, Vostra Eccellenza.”


“Ho scelto la persona giusta,” commentò soddisfatto il Signore del Cielo. “Inoltre, come vanno le ricerche su quella armi? Riuscite a ricrearle?”


“Ecco…” Balbettò Marwayne. “Riusciamo ad usarle, ma ci vorranno ancora un paio di giorni prima di riuscire a ricrearle. Ho fatto venire qui i migliori fabbri della Regione Settentrionale e chiesto a ciascuno di loro di realizzarne una parte, ma non è stato proprio un successo. Credo che le streghe siano coinvolte nella loro creazione: i fabbri mi hanno riferito che queste armi non sono probabilmente state create da persone normali.”


“È ciò che pensavo,” disse Hect Zod. Fortunatamente, non diede la colpa a Marwayne. “Anche se questo fosse il caso, dovresti usarle per difenderti dagli uomini di Graycastle: questo è il mio secondo ordine. Invia dei soldati a Graycastle per impedire loro di accogliere altri rifugiati. Ti darò le altre armi che abbiamo trovato.”


“Ma non ho più dei cavalieri…”


“Ed allora arruolali!” Lo bloccò Hect Zod. “Non vi piace tanto reclutare nuova gente? Concedete terre ad altre persone e chiedete loro di servirvi. Non tirarti indietro, se avrai successo potresti diventare il Re di Eterno Inverno.”


Marwayne tremò: aveva sognato di diventarlo e non si era mai aspettato che questo suo desiderio potesse diventare realtà. Si portò la mano sul petto, cercando di tener sotto controllo il rapido battito del suo cuore. Gli richiese un grande impegno per calmare la sua voce. “Sì, Vostra Eccellenza. Farò del mio meglio per portare a termine questa missione.”


“Fai in fretta, voglio vedere i risultati il prima possibile.”


“Non vi deluderò.”


Il tremolio svanì.


“Io, tornare, una settimana dopo,” farfugliò di nuovo l’ambasciatore.


Con queste parole, salì sul mostro alato, alzò il braccio e si levò nell’aria. La bestia alata ululò e volò fuori dalla città prima di svanire velocemente dalla vista di Marwayne.


Il suo viso si coprì subito della polvere che aveva alzato appena aveva spiccato il volo.


“Cazzo!” Tossì. Se tutti i demoni si fossero comportati come il Signore del Cielo, gli uomini non li avrebbero considerati come mostri dell’inferno.


Convocò subito il vecchio studioso dopo essere tornato al castello. Nonostante questo vecchietto si fosse pisciato adesso l’ultima volta sulle mura della città, Marwayne non riuscì a trovare nessuno che lo potesse aiutare.


Dopo avergli comunicato gli ordini di Hect Zod, Marwayne gli chiese, “Allora, cosa ne pensi?”


“Mio Signore, questa è un’occasione perfetta!” Esclamò il vecchio studioso mentre gli teneva la mano. “Ho dedicato la mia intera vita alla Famiglia Parker e mi ricordo che vostro padre ha sempre voluto espandere il dominio del Castello Rifletto della Neve. Ora, non solo lo avete fatto ma avete anche l’occasione di diventare Re di Eterno Inverno. Non dovete lasciarvi sfuggire questa opportunità!”


“Lo penso anche io, ma credi davvero che quei cavalieri possano sconfiggere gli uomini di Graycastle?” Chiese Marwayne. “Hai visto quanto ingegnosi siamo quella polvere e quei dardi, è impossibile ricrearli e i demoni potrebbero non riuscire ad ottenerne molti. E se finiamo le nostre munizioni?”


“No, mio Signore, non dobbiamo combattere direttamente contro il suo esercito,” disse il vecchio studioso scuotendo la testa. “Neanche il Signore del Cielo vuole farlo: ha detto “impedisci loro di accogliere rifugiati”. Per quanto ne so, i soldati di Graycastle sono sparpagliati. Quando avremo delle armi adeguate, ci troveremo in una posizione avvantaggiata! Se riusciamo a sconfiggere un paio di unità, i soldati di Graycastle si faranno più esitanti. Ed a dire il vero, ho appena avuto un’idea eccellente!”


“Davvero? Dimmela.”


Il vecchio studio la sussurrò al Duca.


Il viso di Marwayne si illuminò.


“Dovrebbe funzionare!” Rispose annuendo con forza. “In quel caso, la loro forza diventerebbe la loro debolezza. Facciamolo!”






<em>Mithdran </em>
                                


                                



