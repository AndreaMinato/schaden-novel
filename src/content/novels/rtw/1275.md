---
title: Capitolo 1275- L’Industria Farmaceutica a Neverwinter
pubDate: 2025-08-07T11:37:51.081Z
tags:
    - rtw
---


A Neverwinter, Graycastle.


Due giorni dopo, Wendy inviò i risultati dei test delle due nuove streghe all’ufficio di Roland.


“Devo ammettere che le loro abilità sono molto… complesse,” disse lei consegnandogli i rapporti. “È la prima volta che vedo che un’abilità dipenda da così tante variabili. Questa è solo una parte dei risultati, se volete avere il file completo dovrete probabilmente aspettare ancora un paio di giorni.”


“Hmm,” fece Roland lasciano perdere il suo lavoro e leggendo il rapporto con grande interesse. “Credo che anche le streghe di Taqila siano interessate a loro, vero?”


Wendy rispose con un cenno, “Hanno chiesto a Phyllis di fare subito un test per la Prescelta. Sfortunatamente, il loro fascio di luce è alquanto debole. Non sono di certo la chiave per lo Strumento della Divina Penitenza.”


Roland era molto soddisfatto dopo aver sentito tutto ciò. Aveva migliorato l’impianto elettrico nazionale e tutti i Nuclei Magici venivano adesso convertiti nel potere della Luna di Sangue. Se la Prescelta fosse apparsa all’improvviso adesso, Celine ne sarebbe stata abbastanza indignata. Ci sarebbero voluti decenni per riparare lo Strumento della Divina Penitenza e non sarebbe stata di sicuro una cosa piacevole doversene occupare ogni giorno.


Roland aveva sentito da Miele che le Streghe Superiori di Taqila avevano di recente un nuovo hobby: “prendere il sole”, ma in maniera particolare; anziché starsene riverse a terra sotto i raggi del sole, se ne uscivano dalle grotte di notte e se ne stavano lì fino all’alba. Visto che la luce poteva far male ai portatori, di solito non gli piaceva loro uscirsene dai loro nascondigli. Roland non capiva perché le streghe di Taqila avessero iniziato all’improvviso questa nuova attività, ma almeno poteva vedere che sembravano abbastanza rilassate.


Indubbiamente, era una buona cosa.


Roland si fiondò subito all’ultima pagina del rapporto.


L’abilità di Thylane influenzava principalmente lo stato d’animo di una persona, ed aveva effetto solo dopo che quella persona assumeva la pillola. Come molti tipi di magia trasmissiva, la sua perdeva di effetto dopo un certo periodo di tempo e la durata dipendeva dalla dimensione dell’oggetto e da quanto potere vi impiegasse Thylane.


I risultati del test mostravano che la “pillola magica” poteva praticamente alterare una qualsiasi emozione che un essere umano potesse provare, incluse (ma non soltanto) felicità, dolore, fatica, stanchezza, ansia e paura. Una volta che l’effetto svaniva, tutte quelle emozioni soppresse saltavano fuori tutte insieme.


In qualche modo, Roland capiva perché la pillola magica riuscisse a fare così tante cose ma il fascio di luce fosse debole. La magia, in un certo senso, era un blocco nervoso che ritardava temporaneamente la conduzione nervosa e la trasmissione di ormoni. Il suo meccanismo era molto simile a quello delle droghe nella società moderna, con l’eccezione che quest’ultime avevano degli effetti collaterali molto seri e potevano anche creare dipendenza.


Ad ogni modo, il fascio di luce non era l’unico fattore che determinava il valore di un’abilità: la “pillola magica” di Thylane avrebbe di sicuro venduto bene ed avrebbe fatto guadagnare così tanto a Roland da impattare sull’intera industria farmaceutica se l’avesse venduta nel suo mondo.


Le malattie mentali erano di solito più complesse rispetto alle ferite fisiche, ed anche più difficili da curare. La pillola magica di Thylane non riusciva ad eliminare i sintomi, ma solo a ritardarli. Tenendo sotto controllo la dose da assumere, la pillola poteva ridurre l’effetto di molte malattie. I pazienti, ad esempio, si sarebbero sentiti meno stanchi ed ansiosi, e quindi avrebbe vissuto una vita normale. Tutte le emozioni negative potevano essere rilasciate quando il paziente fosse profondamente addormentato. In quel modo, sarebbe riuscito ad “assorbire” emozioni negative senza neanche rendersene conto. Una volta che le persone si fossero sentite ben riposate e calme, sarebbero guarite molto più velocemente.


La magia poteva anche aiutare nel caso di ferite mortali: le persone tendevano a perdere conoscenza quando sottoposte ad un forte dolore. Molte volte, i feriti non riuscivano a ricevere le cure di cui avevano bisogno in tempi ragionevoli e quindi non riuscivano ad essere curati a dovere. Se avessero avuto modo di trattarsi da soli appena prima dell’arrivo dei paramedici, avrebbero avuto una maggiore possibilità di salvarsi. I paramedici avrebbero quindi dovuto solo più occuparsi dello shock e del dolore conseguenti ed aiutare i pazienti a superarli nei primi giorni successivi al ferimento, che solitamente erano i più difficili ed importanti.


In più, c’erano anche altre streghe che potevano occuparsi delle ferite: Roland si ricordò che Tilly le aveva detto, una volta, che una strega di nome Della sull’Isola Dormiente poteva ridurre il dolore. Eroina, dell’Unione delle Streghe, poteva trasferire le malattie tra gli esseri viventi. Nonostante non fosse certo che i poteri di quest’ultima si applicassero anche alle emozioni negative, poteva comunque chiederle di provarci.


Il punto fondamentale era che senza la pillola magica di Thylane, né Della né Eroina potevano essere di grande aiuto. I soldati potevano ferirsi in un qualunque momento in battaglia e le streghe non potevano sempre andare a soccorrerli. Infatti, moltissimi uomini del Primo Esercito erano morti in azione sulla strada dell’ospedale perché avevano perso conoscenza e non erano riusciti a praticare trattamenti di emergenza.


Adesso, questa situazione poteva essere cambiata.


Il rapporto di Wendy diceva che l’abilità di Thylane poteva influenzare le emozioni di una persona sia in maniera positiva che negativa, in generale, ma che non poteva scegliere su qualche specifica emozione focalizzare il suo potere.


Anche questo era qualcosa che una strega doveva imparare: capire ed arrivare a controllare in maniera precisa il proprio potere. Roland era certo che Wendy ed Agatha le avrebbero insegnato a farlo. Una volta che Thylane avesse imparato come usare la sua abilità su determinate emozioni, tutti i problemi attuali sarebbero stati risolti.


Roland riusciva già a vedere una futura industria farmaceutica, da questo rapporto: sarebbe stata di sicuro più profittevole delle Bevande del Caos.


E riguardo all’altra strega…


Roland sfogliò con le dita il documento arrivando all’appendice nell’ultima pagina, e si fece pensieroso.


“Vostra Maestà, questo è…” Sembrava che anche Usignolo avesse visto quella parte del rapporto, con i diversi colori. Alzò gli occhi e chiese a Wendy, “Sei sicura che il rapporto sia preciso?”


“La maggior parte lo è. Non sono riuscita a raccogliere molti dati in un così ristretto arco di tempo,” rispose Wendy. “L’unica cosa di cui sono certa adesso è che il numero può diminuire o aumentare.”


In poche parole. Lo strano numero che Momo riusciva a vedere erano gli anni che restavano ad una persona, al suo stato attuale. Il colore dello stesso rappresentava la sua evoluzione futura; Wendy aveva registrato i numeri dei residenti di Neverwinter che lei e Momo avevano studiato molto dettagliatamente nel suo rapporto ed avevano notato che quelli dei residenti erano molto più chiari di quelli dei rifugiati, nell’area residenziale temporanea.


Aveva quindi concluso che il colore cambiava sotto l’influenza di diversi fattori, inclusi fame, salute e disabilità. Più il colore era scuro, più basso era il numero. Aveva anche inserito nel rapporto, come esempio, il numero di un rifugiato del Regno del Cuore di Lupo era salito da cinque a sette dopo che aveva bevuto l’Acqua Purificante.


Se le previsioni di Momo erano corrette, questo rifugiato aveva contratto una qualche malattia visto che all’inizio avrebbe vissuto solo altri cinque anni; però, dopo averla bevuta, la situazione era cambiata e quindi aveva rivalutato la sua condizione.


Nonostante Wendy non sapesse che cosa volessero dire i colori, la considerava come una condizione malata.


“Vostra maestà…” Disse preoccupata Usignolo.


“È meglio di ciò che pensavamo, vero?” La tranquillizzò lui. “Almeno, il numero può salire se usiamo la procedura giusta.”


Wendy voleva dire qualcosa, ma alla fine rimase in silenzio.


Roland tornò quindi al rapporto. Sembrava ci fosse una grande differenza nei numeri tra le varie parti di Neverwinter: la media nella Miniera del Versante Settentrionale era la più bassa di tutti e quella dei rifugiati un tantino più alta. Quelli nell’Edificio delle Streghe o dell’Incantesimo Dormiente erano 10 o 20 volte più alti rispetto alle altre aree, cosa che testimoniava come le streghe risvegliate vivessero in media più a lungo di una persona normale.






<em>Mithdran </em>
















                                


                                



