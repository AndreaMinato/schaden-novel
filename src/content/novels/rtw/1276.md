---
title: Capitolo 1276- Un’Abilità Trascurata
pubDate: 2025-08-07T11:37:51.081Z
tags:
    - rtw
---


Roland tirò fuori dal cassetto della scrivania un pezzo di carta e stimò approssimativamente l’età media dei residenti dell’area urbana e quella dell’area residenziale temporanea: arrivò alla conclusione che la prima fosse tra i 40 ed i 50, mentre l’altra intorno ai 35. Poteva già capire diverse cose da questi due numeri.


Tecnicamente parlando, ci voleva molto tempo per aumentare la speranza di vita. Sembrava che la vita a Città di Confine, all’inizio, non dovesse essere migliore di quella dei rifugiati. Però, in soli cinque anni, la loro speranza di vita era aumentata di molto, per merito di Nana e Lily.


“Abbiamo raccolto i dati di 1.000 persone in soli due giorni. Non credo che Momo abbia guardato ciascuna persona individualmente, vero?” Chiese Roland.


“No, se ha un potere sufficiente riesce a vedere i numeri di tutte le persone in una zona,” rispose a bassa voce Wendy. “Ma non l’ha mai fatto prima, e non conosce neanche i suoi limiti. Crede che la sua abilità sia come una maledizione, perché riesce a vedere quando una persona morirà ma non può far nulla a riguardo.”


“Come se le stesse guardando morire,” commentò Usignolo con un sospiro.


Roland, però, pensò proprio all’opposto: non era proprio una maledizione, o una sfortuna! Quando lo sviluppo di un Paese raggiungeva un certo livello, ogni singola decisione poteva avere un enorme impatto sulla Nazione. Roland doveva di sicuro abbandonare lo stile di gestione del passato ed era questo il motivo per cui i dati erano così importanti.


Qualsiasi organizzazione moderne dovrebbe sviluppare un sistema efficiente per raccogliere, osservare e tracciare i cambiamenti nei dati e fare quindi aggiustamenti alle proprie politiche. Un’analisi statistica sulla speranza media di vita dei residenti era un passo indispensabile su tale strada.


Ci sarebbero voluti normalmente diversi decenni per creare un dipartimento così ben organizzato ed assumere abbastanza impiegati per effettuare queste ricerche, senza l’abilità di Momo, visto che la gente poteva sapere quanto una persona avesse vissuto solo dopo la sua morte.


Attualmente, fatta eccezione per Neverwinter, le altre città di Graycastle avevano solo un ufficio secondario per eseguire i suoi ordini, ed erano sempre a corto di personale. Quindi, era per loro quasi impossibile effettuare un censimento della popolazione.


Anzi, la creazione di un sistema informativo così completo era da attribuire per la gran parte al duro lavoro di Pergamena: solo quando sarebbero riusciti ad inviare persone letterate alle organizzazioni più basilari quali le comunità locali, avrebbero potuto dire di aver creato un governo davvero efficiente.


Il potere di Momo, però, poteva aiutare Roland a saltare tutto il lavoro preparatorio ed a sviluppare da zero un sistema statistico nazionale, anche se al momento non sapeva molto della sua abilità.


Una volta che Wendy avesse capito che cosa significassero tutti quei colori (forse fame, malattia, ambiente ed altro), avrebbe potuto creare un enorme database per predire i futuri trend della popolazione. Con una gestione appropriata, Roland credeva che il Regno avrebbe beneficiato dell’abilità di Momo.


Quei nobili del Regno del Cuore di Lupo non sapevano che cosa si fossero lasciati sfuggire.


Roland considerava già Momo come una fondamentale impiegata dell’Ufficio Amministrativo e poteva forse diventare Ministro in futuro.


“Tra l’altro, hai il programma di Nana?” Chiese Roland chiudendo il rapporto.


Wendy rispose con un cenno, “Sta lavorando, oggi. Volete vederla?”


L’ospedale era proprio il luogo più indaffarato della città, soprattutto dopo una grande guerra. Al contrario di Anna, Nana Pine non doveva passare tutto il giorno nel laboratorio, ma era comunque sempre impegnata. Si diceva che ci fossero centinaia di persone in lista d’attesa e che il numero stesse salendo di continuo.


Era tanto impegnata anche a causa della sua abilità: il suo potere di esauriva in 15 minuti se curava una persona con un arto fratturato; per questo motivo non curava più nessuno che avesse perso qualcosa più grande di una mano. Tutte queste persone avrebbero ricevuto un certificato di disabilità. Solo dopo che Nana fosse diventata maggiorenne o avesse raggiunto la promozione, queste persone avrebbero potuto saltare la fila e ricevere le cure di cui avevano bisogno. Per farlo, ovviamente, avrebbero dovuto mostrare il proprio certificato.


Parlando di promozione, Nana avrebbe raggiunto la maggiore età nei Mesi dei Demoni, quest’anno. Però, la prima cosa che venne in mente a Roland fu quando Nana aveva stretto tra le braccia quel pollo ferito e lo aveva accusato, sdegnata, di averlo fatto soffrire. Roland si ricordò che lei aveva studiato nella stessa scuola di Anna.


“Va bene, andiamo a dare un’occhiata.”


…


Momo non si era aspettata che Wendy l’accogliesse a braccia aperte anziché mandarla via, dopo aver scoperto del suo potere.


E quindi lei e Thylane si erano trasferite all’Edificio delle Streghe ed erano diventate membri dell’Unione delle Streghe.


Ogni notte, dopo cena, c’erano altre streghe che venivano a trovarle, anche se loro due non riuscivano a ricordarne i nomi; il cibo qui era davvero delizioso e qualcuno insegnò loro anche ad usare i dispositivi nella loro camera, ed anche a cosa dovessero fare attenzione del Distretto del Castello. Nel giro di due giorni, avevano completamente cambiato opinione sul mondo.


Era davvero bello essere vivi.


Quando Momo scoprì che avrebbe potuto tornare a vedere, si lanciò tra le braccia di Wendy e pianse.


Questo era l’unico luogo in cui avesse la libertà di farlo.


“Non ti preoccupare,” la consolò Wendy mentre le dava dei colpetti sulla schiena. “Nana non sta quasi mai nell’Edificio delle Streghe, ma è anche un membro dell’Unione. Ha all’incirca la tua stessa età e sarà felicissima di aiutarti.”


Il giorno dell’appuntamento, Momo seguì Anello all’ospedale, di prima mattina. Lungo la strada le spiegò la storia di Nana: a differenza sua, la Signorina Pine proveniva da una famiglia nobile; aveva un grande potere e veniva chiamata Angelo dagli abitanti di Neverwinter. In altre parole, era una persona che Momo rispettava.


Immaginava che fosse una donna sorridente ed elegante, che indossava dei begli abiti che tutti adoravano.


E per questo Momo era nervosa quando Anello la accompagnò nella stanza di Nana; abbassò la testa, sentendosi in qualche modo confusa ed imbarazzata.


“È lei il mio prossimo paziente?” Le arrivò alle orecchie una voce.


“Sì, si chiama Momo, ed è una strega come te,” rispose una voce familiare. Momo alzò lo sguardo e, sorprendentemente, scoprì che ad aver parlato era il Re!


E poi vide quell’Angelo di cui tutti parlavano.


Le ci volle tutta sé stessa per non urlare.


Nana Pine indossava un abito bianco, e si vedevano solo un paio di occhi; i suoi vestiti non erano belli, ed al contrario vestiva come un qualsiasi cittadino.


Ciò che davvero la sconvolse fu quel sangue fresco che gocciolava sul petto!






<em>Mithdran</em>
                                


                                



