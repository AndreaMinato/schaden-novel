---
title: Capitolo 1277- Fuori Dall’Oscurità
pubDate: 2025-08-07T11:37:51.081Z
tags:
    - rtw
---


“Ah, non preoccuparti, non è il mio sangue,” disse Nana togliendosi la veste con l’aiuto di Anello. “Il precedente paziente si è rotto un braccio mentre lavorava con un macchinario, e quindi è un po’ un casino.”


“D-davvero?”


“Certo. Vieni qui, fammi dare un’occhiata al tuo occhio.”


<em>“È così sicura e forte, ha davvero la mia stessa età?”</em>


Momo deglutì; si tolse la benda e si avvicinò lentamente alla ragazza.


“Bene, proprio come ha detto Wendy. Dovrei avere abbastanza magia per curarti,” mormorò Nana dopo un esame preliminare e porse a Momo una ciotola colma di una medicina liquida. Poi picchiettò la mano sul letto accanto a lei e disse, “Coricati dopo averla bevuta, ci vorranno solo 10 minuti.”


Momo sentì le sue parole e, per sua sorpresa, la vide afferrare un coltello.


“Vostra, Vostra Maestà… Wendy…” Disse Momo fissando le due persone impotente; era quasi sul punto di piangere.


“Be’, Nana,” disse Wendy. “Non puoi fare più piano e lasciare che si abitui?”


“Ma questa è la procedura standard,” ribatté lei sorpresa. “Se non taglio ed apro la ferita e poi lo rimuovo, la mia magia non funziona.”


“È vero, ma potresti almeno parlarle un attimo…”


“Bene, in quel caso… parliamo del mio precedente paziente? Credo sia più facile tagliare un arto con una sega che con un’ascia.”


“No, non questo…”


“Esatto,” si unì Roland. “Una sega può eseguire un taglio netto, ma non credo sia così semplice tagliare un osso, come quello di una gamba, con questa, vero?”


“Neanche per un teschio. Quelle infermiere non sono per nulla più forti di me. Se Anna mi aiutasse, la mia vita sarebbe molto più semplice.”


“Colpa mia, ma è facile: posso realizzartene una elettrica, dopo. Che ne dici? Ti assicuro che potrai rompere un osso in un secondo.”


“Vostra Maestà, vi prego, basta!”


“Ahem, mi spiace, non riesco a trattenermi quando si parla di questioni mediche…”


Le loro voci diminuivano progressivamente di intensità.


Momo volse lo sguardo e, vagamente, vide Nana parlare con il Re e Wendy mentre gesticolava di quando in quando con il coltello che teneva in mano, come se stesse per farle qualcosa.


Tagliare? Sega? Ascia?


Le sue palpebre si fecero molto pesanti e la stanchezza la assalì. <em>“Mi spiace, Thylane, forse non riuscirò più a vederti dopo questa operazione.”</em>


“Ah, si è addormentata, adesso,” disse Roland dopo aver notato che Momo aveva chiuso gli occhi.


Nana afferrò il bisturi ed annuì ai due. “Inizio ora.”


Fece quindi un’incisione nell’occhio, lo rimosse e pulì la pelle intorno. Ben presto uscì del sangue ed inzuppò la garza. Durante tutto ciò, il suo braccio era rimasto immobile, fatta eccezione per le dita ed il polso. Doveva fare questo primo passaggio manualmente; i suoi movimenti agili erano il risultato di tanto allenamento e pratica.


“Straordinario…” Mormorò tra i denti Wendy.


“Devo essere veloce,” disse Nana contraendo le labbra. “Quand’ero sul campo di battaglia, avevo solo mezzo minuto per ogni singolo paziente: se non fossi riuscita ad occuparmi di loro il più velocemente possibile, non avrei forse potuto salvare altri pazienti.”


<em>“È per questo che è diventata così rapida,”</em> Pensò tra sé e sé Roland. “In passato, svenivi alla sola vista del sangue, e quei polli…”


“Vostra Maestà!” Esclamò lei nervosa muovendo gli occhi. “Non ne parlate! Siete stato voi il colpevole.”


“Va bene,” le concedette lui, agitando la mano.


“Inoltre…” Nana si fermò per un secondo e poi disse, “Mi piace come sono adesso. Almeno, sono molto più forte, vero?”


Per un attimo, a Roland parve di vedere di nuovo la ragazzina che aveva conosciuto.


Le accarezzò involontariamente la testa e rispose, “Certo.”


Un paio di minuti più tardi, l’occhio di Momo era curato.


“L’effetto della felce del sonno svanirà in due ore; una simile piccola quantità non fa male ad una strega, quindi dovrebbe essere a posto quando si sveglierà,” disse Nana guardando verso Wendy.


“Grazie,” rispose lei con un cenno, sorridendo.


“Tra l’altro, quanta magia ti rimane?” Chiese con noncuranza Roland. “Puoi darmi un’occhiata?”


L’espressione di Wendy cambiò immediatamente e Nana afferrò il braccio di Roland come una tenaglia.


“Siete ferito?”


“No… è solo che mi cola il naso, ultimamente.”


“Allora dovresti andare da Lily,” disse in maniera burbera ritraendo la mano. “Ti ho dato un’occhiata, non c’è nulla che non vada.”


“È ciò che pensavo,” disse lui distogliendo lo sguardo mentre Wendy gli lanciava un’occhiata sospetta.


Sembrava che Nana non fosse onnipotente; Roland non era sicuro che lei potesse curare quelle “malattie sottostanti”, visto che queste, invisibili, non erano proprio delle ferite.


Però, avrebbe dovuto fare delle ricerche, in futuro.


…


Quando Momo aprì lentamente gli occhi, vide delle nuvole di un rosso arancio passarle davanti; queste, inondate dai raggi del sole, divennero man mano porpora e si allontanarono. Poteva sentire il fruscio dell’erba al vento, ed a volte si alzavano nell’aria alcune foglie, che le toccavano la guancia.


Era tutto così calmo e dolce.


<em>“Sono ancora viva…”</em> Pensò Momo.


Ma sentì presto qualcosa di strano. La sua vista sembrava essersi allargata e ciò che era distante si era fatto più distinto. Alzò la testa e vide Thylane che la fissava sorridendo. La ragazza disse, “Finalmente ti sei svegliata.”


Fu solo a quel punto che si rese conto che stesse dormendo sulle gambe della sua amica, e che erano proprio davanti all’Edificio delle Streghe.


“Per quanto tempo ho dormito? Dov’è Wendy?”


“Ti ha portata da me e poi se n’è andata,” rispose Thylane alzando le spalle. “Hai dormito per tutto il pomeriggio, anche se Wendy ha detto che ti saresti svegliata in due ore. Mi ha detto che è normale non svegliarsi in tempo, è un segnale che sei guarita, che ti sentirai meglio dopo esserti svegliata. Come stai? Riesci a vedere con il tuo nuovo occhio?”


Momo si mise seduta e si guardò intorno, curiosa. Aveva creduto che metà del suo mondo sarebbe rimasta per sempre inghiottita dall’oscurità dopo che il suo occhio era stato rimosso. Mai si sarebbe aspettata di poter vedere di nuovo il mondo nella sua interezza.


“Thylane, cosa dovrei fare?” Mormorò.


“Qual è il problema?”


“Come faremo a ripagarli per la loro gentilezza?”


Thylane rimase sorpresa per un attimo prima di scoppiare a ridere. Alzò gli occhi al cielo e disse, “Neanche io lo so, ma Wendy mi ha detto di lavorare duramente. È questo il modo con cui ci possiamo sdebitare. Ad ogni modo, Wendy mi ha anche detto cosa dovrei fare in futuro, quando tu stavi dormendo. Lavorerò con Nana Pine, la ragazza che ti ha aiutato, e fornirò assistenza sanitaria a Graycastle.” Pronunciate queste parole, Thylane si grattò il naso e disse, imbarazzata. “Anche se non so ancora come possa aiutare ad occuparmi dei pazienti…”


“Ma la mia abilità…” Disse Momo stringendo il pugno.


“Wendy ha parlato anche di te:”


Lei alzò lo sguardo e disse, sorpresa, “Davvero?”


“Sì!” Le confermò l’amica, annuendo. “È un’idea di Sua Maestà, vuole che lavori nell’Ufficio Amministrativo insieme a Pergamena ad aiutarla con le attività del Regno.”


“Huh?” Momo non riusciva a credere alle sue orecchie. “Ci riuscirò?”


“Devi chiederlo a te stessa,” disse Thylane divertita e la spinse giù. “Non ho ancora capito come posso lavorare qui, ma credo che fino a quando continueremo a studiare, arriveremo a capirlo, un giorno.”


“Non sono così sicura come te…” Mormorò sommessamente Momo. “Credi che potremo vivere qui per sempre, come se fosse casa nostra?”


“A dir la verità, ho fatto la stessa domanda a Wendy.”


“E…?”


Questa volta, Thylane ci mise un attimo a rispondere.


“Ha detto che possiamo, ovviamente, visto che questa è già casa nostra.”






<em>Mithdran </em>
                                


                                



