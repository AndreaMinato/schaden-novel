---
title: Capitolo 1278: Un Momento Storico
pubDate: 2025-08-07T11:30:06.944Z
tags:
    - rtw
---


Una settimana dopo, Roland ricevette due buone notizie.


La prima era che Ascia d’Acciaio aveva respinto i demoni col napalm, facendoli ritirare temporaneamente.


Il Comandante in Capo descrisse l’esplosione di questa nuova arma nella sua lettera in modo molto dettagliato. Lo scoppio era stato persino più spettacolare di quello del test. Infatti, gli esseri umani avevano già usato il fuoco per respingere i demoni nella Prima Battaglia della Volontà Divina, dove avevano dato alle fiamme la foresta nella retrovie. L’enorme incendio infuriò per diversi giorni e disperse la Nebbia Rossa nel cielo, che, alla fine, aiutò gli umani ad ottenere una piccola vittoria.


I demoni perciò impararono la loro lezione e distrussero le foreste, i prati, e persino le fattorie per evitare future distruzioni della Nebbia Rossa. Costruirono anche piccole torri di pietra simili ad avamposti nella zona coperta di Nebbia Rossa, giusto per precauzione. Con sufficiente Nebbia Rossa nell’accampamento, potevano continuare a combattere anche con i pascoli in fiamme.


Senza dubbio, Ascia d’Acciaio e lo Stato Maggiore erano stati ispirati dalla battaglia precedente e avevano sviluppato questo piano.


La forza del napalm era la sua portabilità. Poteva bruciare nell’aria sottile, ed era estremamente difficile da estinguere con l’acqua. Roland non si aspettava, tuttavia, che il fuoco sarebbe culminato in una così magnifica esplosione nell’intera città.


Avrebbe voluto che Estate ricostruisse la scena. Se fosse riuscito a scoprire il perché l’esplosione fosse avvenuta, probabilmente avrebbe potuto sterminare i demoni usando il napalm.


Tuttavia, la Città Tusk avrebbe dovuto già essere di nuovo circondata dalla Nebbia Rossa ormai. Era quasi impossibile entrare in città una seconda volta.


Inoltre, il cuore di Roland doleva al pensare di aver consumato più di 500 barili di napalm tutti in una volta. Non era difficile produrre combustibili, dato che avrebbe semplicemente dovuto investire più forza lavoro. Ad ogni modo, la chiave per produrre il napalm era mischiare la bava dei vermi della gomma col sangue animale, e solamente il Ministro dell’Agricoltura poteva allevare i vermi della gomma.


Ciononostante, i rifugiati risultati da questa battaglia erano molto più importanti per lui. Elogiò Ascia d’Acciaio nella sua lettera e inviò altri 100 barili di napalm al fronte.


La seconda notizia era che l’impianto che stava assemblando il ‘Fuoco Celeste’ aveva finalmente montato il primo biplano.


Roland ci andò di persona immediatamente, dopo aver ricevuto la notizia da Anna.


Questo nuovissimo impianto era stato costruito insieme all’Accademia dell’Aereonautica. In confronto all’impianto dei motori a vapore, costruito con lastre e mattoni due o tre anni prima, questo era stato progettato per prodotti altamente tecnologici. Il telaio in acciaio gli forniva un’area spaziosa, il che permetteva ai lavoratori di assemblare e riparare una dozzina di aerei alla volta. Era dotato di adeguati dispositivi di illuminazione. Il pavimento era piastrellato con lastre lucide, e l’intero impianto aveva un aspetto fenomenale.


Persino Tilly ne era rimasta impressionata quando vi era entrata.


I laici avrebbero potuto considerarlo un palazzo.


Roland aveva anche investito i migliori macchinari e assunto molte classi dirigenti per l’operazione di questo impianto. Vi aveva mandato i responsabili e i lavoratori con più esperienza, e lo aveva equipaggiato con macchine utensili di terza generazione alimentate ad elettricità per andare incontro all’esigenza produttiva. Pertanto, consumava la maggior parte dell’energia elettrica nella zona industriale. Tutto ciò era stato possibile grazie ai dispositivi di Luna Misteriosa, altrimenti avrebbe dovuto sospendere l’operato di tutti gli altri impianti per mantenere attivo questo.


In un certo senso, questo nuovo impianto mostrava tutte le tecnologie sviluppate a Neverwinter negli ultimi 5 anni.


Barov gli aveva detto che gli abitanti di Neverwinter erano orgogliosi di lavorare qui.


Quando sarebbe stato operativo, ogni postazione di lavoro sarebbe stata responsabile del montaggio di una parte. L’assemblamento di un aereo sarebbe iniziato dalla prima postazione di lavoro all’ultima. I lavoratori avrebbero cominciato dal telaio, poi le ali, poi le componenti, poi gli strati, per poi giungere finalmente alla fase di sperimentazione.


Tuttavia, l’impianto era tutt’altro che ideale. Attualmente, c’era solamente un ‘Fuoco Celeste’ che aspettava di essere montato alla postazione di lavoro più vicina all’uscita, e le altre postazioni di lavoro erano tutte vuote.


‘’Va tutto bene? Hai avuto qualche problema?’’ Domandò Roland ad Anna, mentre le si avvicinava.


‘’Ho un sacco di problemi,’’ rispose lei scuotendo la testa. ‘’Non so quante componenti e materiali siano stati sprecati dagli operai prima di riuscire a costruire con successo questo aereo.’’


Roland era divertito dall’espressione rassegnata sul viso di Anna.


Aveva previsto le difficoltà quando aveva preso la decisione di costruire gli aerei. Era praticamente impossibile conoscere nuovi materiali e imparare nuove tecniche in un breve periodo di tempo, ciò nonostante aveva fatto del suo meglio per semplificare la produzione.


Per esempio, aveva specificatamente creato una catena di montaggio per produrre vari punzoni e rivetti a perno per le singole giunture rivettate sull’aereo. In confronto alle tradizionali doppie giunture rivettate, le singole giunture rivettate erano molto più facili da assemblare.


Roland aveva anche numerato tutte le parti dell’aereo e tirato fuori ogni fase di assemblaggio come quei modellini da montare nel suo vecchio mondo. Aveva persino installato delle componenti facili da montare che potevano essere confuse facilmente per ridurre la possibilità di errori di montaggio come risultato della disattenzione.


Indipendentemente da tutti i suoi sforzi, gli operai erano riusciti a costruire solo un aereo negli ultimi 15 giorni. Ovviamente, il lavoro di montaggio era troppo difficile da gestire per loro.


‘’Hai bisogno del mio aiuto?’’ Domandò Tilly all’improvviso.


‘’No, va bene…’’ disse Anna facendo spallucce. Avrebbe solo scrollato le spalle e sarebbe stata meno signorile davanti ad alcune persone. ‘’Roland mi ha chiesto di supervisionare i lavoratori, dunque devo risolvere i problemi da sola, non importa quali siano, anche se molte volte volevo mollare.’’


Tilly sorrise e disse: ‘’Allora, sei davvero molto felice, giusto? Finalmente, c’è un vero aereo.’’


Anna arricciò le labbra e replicò: “Sapevo che mi avresti capito.’’


‘’Se abbiamo un aereo, ne avremo un secondo. Una volta che tutti gli operai avranno appreso il processo di montaggio, avremo presto più aerei qualificati,’’ disse Tilly lanciando un’occhiata a Roland. ‘‘Se tu potessi elogiarla adesso, andrebbe anche meglio.’’


‘’Non mi aspetto mai che lui mi lodi,’’ rispose Anna contraendo le labbra.


‘’Huh?’’ Roland rimase sorpreso. Che cosa era appena successo? Perché avevano improvvisamente cambiato argomento, passando dalla produzione degli aerei a lui?


Proprio in quel momento, una guardia trotterellò verso di lui e comunicò: ‘’Vostra Maestà, il primo ‘Fuoco Celeste’ è pronto. Possiamo iniziare la cerimonia di celebrazione in qualsiasi momento.’’


Perciò fissò nuovamente il suo sguardo sul biplano e vide due loghi nel corpo grigio chiaro, uno era lo stemma della Famiglia Reale e l’altro raffigurava un cavaliere con in mano una lancia mentre allungava le braccia. L’intero aereo sembrava straordinario, ma lui sentiva che mancava qualcosa.


Ponderò per un po’ e realizzò improvvisamente quello che aveva dimenticato. Poi, fece un cenno con la mano e disse: ‘’Legate il nastro!’’


Subito, un nastro rosso brillante venne legato all’aereo, con una coccarda rossa fissata sull’elica posta sulla testa del jet.


Dopo di che annuì soddisfatto. Adesso, il ‘Fuoco Celeste’ era pronto ad incontrare il suo pubblico.


Dopo ciò, fece un discorso, tagliò il nastro, e fece una fotografia con Anna, Tilly, e tutti gli operai che avevano partecipato al progetto e alla manifattura dell’aereo, così come del nuovissimo velivolo in sé, che era ora numerato come 001 e parcheggiato dietro di loro.


‘’Adesso, guardatemi. Uno, due, tre!”


Soraya evocò il pennello magico e immortalò questo momento storico.


<em>Haru</em>
                                


                                



