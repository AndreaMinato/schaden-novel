---
title: Capitolo 1279- Cospirazione
pubDate: 2025-08-07T11:37:51.081Z
tags:
    - rtw
---


“Vostra Eccellenza, Città Brina è proprio qua di fronte.”


Un Cavaliere fece rapporto.


Marwayne Parker puntò il telescopio verso la città. Era una cittadina circondata dalle montagne e situata sul confine sud ovest tra il Regno dell’Eterno Inverno ed il Regno del Cuore di Lupo. Da una qualsiasi posizione sopraelevata, si poteva vedere l’intera città. Per via del vantaggio geografico, il Signore locale non aveva costruito nessun Castello.


Sul confine tra i due Regni c’erano diverse cittadine come quella. In passato, Marwayne non si sarebbe neppure degnato di notarla, ma adesso, questa cittadina aveva un posto speciale nel suo cuore.


“Il ricognitore è tornato?”


“Si. Ha dovuto pagare solo alcuni argenti reali ai cittadini per ottenere le informazioni.” Disse il Cavaliere con tono trionfante. “Là c’è un’unità di Graycastle. Non sono in molti, circa quaranta o cinquanta persone e si fanno vedere ogni tanto.”


“Perché non sono stazionati qui?”


“Il percorso attraverso il confine è pericoloso, si dice che in quest’area siano frequenti gli attacchi da parte dei lupi. I rifugiati non possono attraversare il confine senza guardie.”


Marwayne capì subito che cosa doveva fare.


La Nebbia Rossa non si era espansa lungo tutto il confine. Difatti, la zona ricoperta dalla Nebbia aveva la forma di un semicerchio che continuava ad ingrandirsi. Al momento, la Nebbia Rossa che si era originata dal Regno dell’Eterno Inverno aveva avvolto anche la Città del Re del Regno del Cuore di Lupo. Perciò, si sentiva più sicuro nel condurre la battaglia nel suo stesso Regno piuttosto che inviare una spedizione.


Città Brina si trovava sul confine del Regno del Cuore di Lupo. Dato che non era molto accessibile, i rifugiati raramente entravano nel Regno del Cuore di Lupo passando da lì. In confronto alle grandi città che disponevano di mezzi di trasporto avanzati, Città Brina era insignificante come una zanzara.


Ed era proprio questo che Marwayne voleva.


Gli uomini di Graycastle non avrebbero notato i suoi movimenti e anche le informazioni ottenute dal ricognitore confermavano la sua teoria.


Come diceva il vecchio studioso, i demoni avrebbero affrontato da soli quei problematici uomini di Graycastle. Quello che lui doveva fare, era semplicemente pugnalarli alle spalle. Non importava quali sarebbero stati gli esiti della guerra, quando le persone avrebbero saputo del suo ruolo nella battaglia, lo avrebbero temuto.


Naturalmente, questo sarebbe stato solo un assaggio: il vecchio studioso aveva ancora tanti altri piani per sconfiggere gli uomini di Graycastle. Se anche solo alcuni di questi piani dovessero funzionare, era certo che sarebbe riuscito a rallentare i movimenti degli uomini Graycastle e la fiducia che il Signore del Cielo riponeva il lui sarebbe cresciuta.


“Rientriamo, è giunto il momento di fare una riunione e discutere dell’operazione.”


***






Nel giro di mezza giornata, Marwayne era tornato nella cittadina più vicina, e tutto felice aveva messo piede nella villa del Signore precedente. La villa apparteneva ad un Barone sconosciuto che un tempo gestiva l’area. Ma era fuggito con l’arrivo dei demoni e della Nebbia Rossa, perciò Marwayne aveva deciso di abitare lì come se fosse una cosa normale.


Città Brina non era ancora sotto la sua giurisdizione, Marwayne esercitava la sua autorità solo sulle quattro città nella Regione Settentrionale. Era certo che la Famiglia Parker avrebbe continuato ad espandere i loro territori.


Ben presto, tutti i nobili si riunirono. Aspettavano che Marwayne interrompesse il silenzio.


Il Duca li studiò uno ad uno e memorizzò i loro volti e le espressioni. C’erano quarantacinque persone nella stanza, di cui gran parte Cavalieri e alcuni Baroni. La persona con il titolo più alto tra i presenti era il Signore precedente del Porto all’Estremo Nord, il Visconte Narnos. Questi nobili avevano perso le terre e i sottoposti a causa degli uomini di Graycastle, e dopo che aveva promesso loro delle ricompense, si erano subito alleati con lui. Il numero dei soldati in questo esercito superava i trecento, includendo tutte le guardie, gli scudieri e gli scagnozzi.


Con tutte quelle persone ed un piano ben elaborato, Marwayne era certo che questa sarebbe stata un’opportunità perfetta per sconfiggere i soldati di Graycastle. Ma cosa più importante, questa era la prima volta che avrebbero usato le stesse armi dei nemici. La ragione per cui gli uomini di Graycastle avevano distrutto i nobili del Regno dell’Eterno Inverno era dovuta al fatto che usavano armi molto più rapide e potenti della polvere di neve. Senza il supporto del Signore del Cielo, nessuno si sarebbe mai offerto per combatterli, neppure se fossero stati in numero doppio rispetto a loro.


“Mi chiedo se vi siete preparati per l’imminente battaglia.” Chiese Marwayne dopo che si schiarì la gola. “Sono certo che tutti abbiate imparato come usare le armi da fuoco, giusto?”


“Dobbiamo solo caricare l’arma, mirare e premere il grilletto, no?” Disse il Visconte Narnos indignato. “Anche i selvaggi sanno come usarla, non vedo perchè noi non dovremmo. I prigionieri non volevano dircelo finché non li abbiamo torturati. Erano piuttosto riluttanti a divulgare l’informazione. Queste armi non sono davvero niente di che!”


“Esatto. Sono armi ingegnose certo, ma sono molto più facili da usare rispetto ad una spada!” Aggiunse un Cavaliere. “Ho anche parlato con degli uomini di Graycastle. Dicevano di essere nell’esercito da due anni e hanno imparato ad usare le armi da fuoco in solo un mese. Io, al contrario, ci ho messo cinque anni per imparare ad usare una spada.”


“Quelli sono solo degli sciocchi, per questo ci hanno messo un mese. A me bastano solo tre giorni per imparare.” Un’altra persona parlò e tutti gli altri sghignazzarono.


“Gli faremo sapere che loro non sono niente senza le armi da fuoco!”


“Loro usano le streghe per produrre armi da fuoco. Di sicuro il Re di Graycastle è riuscito a sconfiggere la Chiesa solo perché allora era troppo impegnata con il Regno dell’Eterno Inverno ed il Regno del Cuore di Lupo.”


Marwayne si rese improvvisamente conto che quei nobili infuriati potevano essere usati. Da tanto tempo provavano rancore verso gli uomini di Graycastle. Nonostante avesse formato questo nuovo esercito solo una settimana fa e a malapena conosceva qualcuno, stavano perlomeno agendo per lo stesso obiettivo. Erano tutti in cerca di vendetta.


“Ma il numero di bulloni chiamati proiettili è limitato, ognuno di noi ne ha pochi a disposizione.” Disse il Cavaliere stendendo le mani. “Spero che non li sprechiate e se possibile, sparate solo a distanza ravvicinata.”


Marwayne lanciò al Cavaliere uno sguardo di approvazione. Il suo nome era Fueler, un abitante locale proveniente dalla Regione Occidentale. Marwayne sapeva che era piuttosto intelligente e pareva che Fueler avesse già trovato la chiave per la vittoria. Stava pensando di reclutarlo più tardi per se stesso.


“Non preoccupatevi.” Disse Marwayne con fiducia. “Neanche gli uomini di Graycastle hanno molti proiettili. La parte nord occidentale del Regno del Cuore di Lupo è una zona montuosa, il che limita la loro mobilità. Inoltre, ci permetteranno di avvicinarci a loro. Il loro obiettivo è far fuggire i rifugiati da questo posto, non è forse così?”


Sghignazzarono tutti.


Era così. Dato che gli uomini di Graycastle erano qui per le persone, non avrebbero mai abbandonato gli agnelli che si rivolgevano a loro di propria volontà. Ma non sapevano che tra quegli agnelli innocenti potevano nascondersi dei lupi. Bastava un secondo, e il cacciatore poteva diventare la preda. Quando gli uomini di Graycastle si accorgeranno del pericolo, sarà troppo tardi.


Successivamente, avrebbero potuto travestirsi da soldati di Graycastle e saccheggiare tutte le cittadine sulla loro via di ritorno. Le persone avrebbero smesso di credere in loro e questa campagna di immigrazione sarebbe naturalmente fallita.


“Ho fatto sapere agli uomini di Graycastle che andremo con loro. Sono certo che presto riceveremo una loro risposta. Combattiamo questa battaglia, e tutte le risorse ed il cibo che guadagneremo saranno vostri!” Proclamò Marwayne alzandosi in piedi. “Questa è una magnifica opportunità per vendicarci e guadagnare terreni e ricchezze! Avete la mia parola! È giunto il momento che i soldati di Graycastle paghino per quello che ci hanno fatto!”






<em>Aris</em>
                                


                                



