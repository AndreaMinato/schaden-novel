---
title: Capitolo 128:  Il collaudo della pillola
pubDate: 2025-08-07T11:30:06.690Z
tags:
    - rtw
---








“Raccolse la spada del Soldato dell’Armata dei Giudici, pugnalò Faria e tagliò in due il soldato. La lama si spezzò in due. Tuttavia, il fischio aveva allertato l’intero monastero, c’erano un sacco ti persone che si stavano precipitando verso la scena con le lampade ad olio. Indossò gli abiti di Faria, raccolse l’arma dell’altro Soldato del Giudizio e si diresse verso le guardie da sola.


Io ero seduta in una stanza colma di corpi sanguinanti e ritornai in me dopo aver fissato il vuoto per un po’. Uno degli uomini morti era il responsabile delle chiavi di ogni entrata del monastero, tirai fuori le chiavi dai vestiti sparsi da una parte e, allo stesso tempo, strappai la Pietre divine della vendetta dai loro colli. Sebbene non conoscessi quale fosse l’uso che si potesse fare della pietra, avevo semplicemente pensato che, con il suo aspetto traslucido, l’avrei potuta vendere a buon prezzo. Le suore, le guardie e l’Armata del Giudizio del chiostro erano tutti attratti da quell’altra donna, così riuscii ad oltrepassare la porta nascosta sul retro senza essere notata. A quel punto dovetti provare parecchie chiavi prima di trovare quella giusta, ma alla fine la trovai e riuscii a fuggire dal monastero.


In seguito, fui in grado di vendere solamente una pietra, perché le altre mi furono strappate via. Così, durante il mio viaggio, dovetti fare affidamento su dieci argenti reali ricavati dalla vendita di una pietra. Due anni dopo, raggiunsi la Regione del Vento Marino e fui costretta a fermarmi; fu anche il momento del mio risveglio” Wendy smise di parlare per un po’. “Questa è tutta la mia storia”.


Usignolo strinse le mani di Wendy per un bel po’, sino a quando non chiese: “Cosa accadde alle ragazze della classe rituale?”.


“Forse morirono tutte, oppure riuscirono a fuggire, proprio come me. Chiesi in giro, ma seppi solamente che la Chiesa aveva detto che c’era stato un incendio al monastero e che avevano dovuto chiuderlo. Nessuno sapeva e, ancora peggio, a nessuno importava di ciò che era capitato alle ragazze. Erano state semplicemente abbandonate”.


Usignolo utilizzò un tono di voce rassicurante, mentre teneva Wendy tra le braccia: “Ora hai noi. Tutto andrà meglio, quindi dormi, Wendy”.


Dopo un lungo periodo, Wendy rispose, "Ah ..."


Roland sbadigliava, mentre si dirigeva verso l’ufficio, il mattino seguente. Trovò Usignolo, seduta di fianco al tavolo, intenta ad aspettarlo con un’espressione seria in volto.


“Uhm, che succede?”.


“Avete mai sentito parlare di qualcosa chiamato: “Straordinario”?” chiese lei con voce profonda.


Dopo che Roland scosse la testa, Usignolo ripeté la storia che Wendy le aveva raccontato la sera prima. Lei disse: “Ѐ difficile immaginare come abbia fatto, una giovane donna, a decapitare facilmente un membro dell’Armata del Giudizio, armato sino ai denti, senza essersi risvegliata”.


“Una strega che non può essere controllata dalla Pietra Divina della Vendetta…”. Dopo aver ascoltato la storia ed aver ricordato il modo in cui aveva classificato le abilità delle streghe, Roland meditò per un momento. “Non sarà che ci troviamo di fronte ad una strega di tipo immune?”.


“Di tipo… Cosa?”.


Roland prese un pezzo di carta dal cassetto e glielo porse. “Ho fatto una semplice classificazione, in base al tipo di magia che utilizzate. Come strega di tipo immune, può costantemente consumare magia per trasformarsi, senza subire l’influenza della Pietra Divina della Vendetta. Sebbene le qualità fisiche di una strega ordinaria possano essere migliorate in proporzione al contenuto di magia, il miglioramento è più marcato in una strega di tipo immune. Se ho capito bene, Pergamena dovrebbe essere lo “Straordinario” agli occhi della Chiesa”.


“Pergamena?” Usignolo rimase sorpresa. “Ma, lei…”.


“Ma lei non è brava in combattimento, giusto?” disse Roland con un sorriso. “La classificazione non è determinata dalla forza, questa non è la verità assoluta, ma sono solo mie idee ed ipotesi personali. Una strega potente di tipo immune può causare davvero molti problemi alla Chiesa.  Senza la protezione della Pietra Divina della Vendetta, ella può uccidere in maniera selettiva l’Armata del Giudizio o distruggere, da sola, le chiese delle cittadine. Tuttavia, la forza di una singola persona è comunque limitata e il risveglio di una strega di tipo immune deve essere inferiore a quello degli altri due tipi, altrimenti, la strega verrebbe in compenso braccata dalla Chiesa”. Sebbene fosse facile, per lui, dirlo, Roland ebbe un leggero malessere pensando alle pillole nere e rosse.


C’erano solo poche Straordinarie, ma dovrebbero essercene state almeno una dozzina durante il secolo scorso. Finché ci fossero state due o tre potenti streghe di tipo immune, questo avrebbe potuto creare dei contrattempi alla Chiesa. Per esempio, la Chiesa avrebbe concentrato tutte le sue energie sulla linea difensiva di Hermes, per ripulire senza limitazioni le strutture ecclesiastiche delle altre città. Potrebbero distruggere del tutto: la Chiesa, il sacerdote e la sacerdotessa. Il numero di credenti della Chiesa potrebbe notevolmente ridursi, fra qualche anno.


Tuttavia, a parte la Straordinaria strega incontrata da Wendy, Roland non aveva mai sentito parlare di ulteriori incidenti, causati da attacchi sferrati dalle streghe, avvenuti in chiesa e persino del chiostro, distrutto da un incendio, in cui era solita vivere Wendy. E nessuno sapeva dove potevano trovarsi le ragazze della classe rituale.


“La Chiesa non se ne sarebbe mai rimasta con le mani in mano, aspettando di essere distrutta” pensò lui: “Forse hanno già trovato dei mezzi per contrastare lo Straordinario e le due pillole potrebbero essere uno di quelli”. 


“In ogni caso, dovremmo prima testare gli effetti delle pillole”.


Pensandoci, Roland convocò le guardie, che stavano all’esterno, per prelevare un prigioniero e cercare Carter.


Il campo di prova era stato organizzato fuori dalle mura della città.


Ma come prevenzione, Roland aveva fatto in modo che, quattro gruppi armati del Primo Esercito, circondassero il campo di prova.


Oltre a Roland ed Usignolo, anche Anna e Nana si trovavano sulle mura della città. Visto che non c’era nessuna Pietra Divina della Vendetta, il fuoco verde di Anna era sufficiente per proteggere l’incolumità del Principe e Nana poteva garantire il trattamento più efficace.


“Ѐ tutto a posto?” Roland si affacciò e chiese a Carter chi stesse allungando i suoi muscoli e le sue ossa. “Non disprezzare l’avversario”.


“Vostra Altezza non sono un Cavaliere solo per bellezza” Carter indossò l’elmo e disse: “Inoltre il mio avversario ha solo una spada di legno, non può ferirmi.”


La cavia era un prigioniero condannato a morte per assassinio e furto, eppure a Roland non piaceva lo stesso usarlo come cavia. Quindi aveva esplicitamente offerto al prigioniero di proporsi volontario per il test, in tal caso la sua famiglia avrebbe percepito 5 ori reali come ricompensa. Il prigioniero aveva esitato per un momento, ma poi aveva acconsentito.


Carter suggerì persino di essere entrambi armati, lui e l’avversario, con una spada di ferro e poter dunque sfidarsi equamente a duello, ma Roland rifiutò senza alcuna esitazione. Se il criminale condannato a morte fosse stato dotato di un’arma affilata, il rischio sarebbe aumentato esponenzialmente. Se la testa del Cavaliere Comandante fosse stata mozzata, Nana non sarebbe stata in grado di resuscitarlo. Il fatto di non indossare un’armatura era una condizione necessaria per poter testare la tolleranza al dolore che conferiva la pillola nera.


Dopo che il prigioniero prese entrambe le pillole, l’espressione sul suo volto cambiò velocemente. Delle vene blu apparvero sulla sua fronte e sulle sue braccia, la sua pelle sembrava essere rosso scuro e respirava in fretta e furia. Afferrò la spada di legno e si gettò, ad una velocità comparabile a quella di un lupo in corsa, verso il Cavaliere Comandante che lo aspettava tranquillamente. Lasciava un piccolo solco in ogni superficie in cui metteva piede ed il terreno sotto i suoi piedi era coperto di piccole buche.


Carter osservò un po’ sorpreso, ma fece comunque un passo di lato, con calma, e tagliò con la sua spada. Questo trucco avrebbe costretto l’avversario a cambiare direzione, in caso contrario la lama gli avrebbe tranciato le costole.


L’avversario era solamente un assassino che non aveva mai ricevuto alcun addestramento al combattimento, eccetto per la sua forza. Quindi fu colto alla sprovvista e ricevette un profondo taglio nella zona del petto da cui iniziò a fuori uscire un abbondante quantità di sangue. La ferita era abbastanza importante da compromettere metà del suo corpo, ma sembrava non curarsene e si voltò verso il Cavaliere Comandante. Cercò di utilizzare la stessa tattica di prima, ma con una lieve modifica, nel momento in cui si passarono accanto il prigioniero estese un braccio verso la mano con cui il cavaliere teneva la spada in questa strana posizione non poteva usare molta forza, ma nel momento in cui Carter brandì la spada poté vedere solo l’ombra dell’assassino quindi inconsciamente mosse la spada in posizione di parata e fu immediatamente colpito con forza, cosa che lo fece arretrare di due passi. Nel momento in cui la spada di legno colpì la sua spada di ferro si ruppe immediatamente in mille pezzi.


“Sei piuttosto forte” Carter fece oscillare il proprio braccio e disse: “Dategli un’altra spada, rifallo”.


Il prigioniero non prese la spada di legno che gli venne lanciata, ma improvvisamente cambiò direzione e corse verso la foresta.  La sua velocità aumentò tanto da arrivare ad un livello irraggiungibile per un normale essere umano, era veloce come un cavallo che parte al galoppo.  Incrociò le mani davanti al suo corpo e urtò direttamente contro il soldato che si stava preparando a sparare. Il soldato gridò miserabilmente e venne lanciato in aria. In quel momento, altri soldati premettero il grilletto. Il sangue sgorgava a fiotti dal suo corpo, tuttavia, non lo rallentava. Stava correndo così velocemente fuori dal cerchio, che si ritrovò a 10 metri di distanza in pochi respiri.


“Non lasciatelo scappare” gridò Carter: “Portatemi il cavallo”.


Prima che Carter riuscisse a salire sul cavallo, il prigioniero rimase improvvisamente sbigottito e guardò il proprio stomaco con incredulità – c’era un’ampia ferita lungo il suo stomaco e le sue calde budella stavano fuoriuscendo.


Si voltò lentamente e vide che una gentildonna vestita di bianco, che teneva in mano un pugnale scintillante, era apparsa alle sue spalle senza che se ne rendesse conto.






Haru.






💬 Erialis Buon Mercoledì a tutti spero che l'inizio della settimana sia stato bello per tutti voi. Come al solito sono qui per ricordarvi del contest che troverete sul forum, vi invito a partecipare. Il 19 aprile si chiuderà il contest. Oltre a ricordarvi che potete donare per avere capitoli in più, non mi pare ci siano altre informazioni oltre al fatto che ...beh beh..vedrete voi questa settimana non voglio rischiare spoiler. Ciaooooo
                                


                                



