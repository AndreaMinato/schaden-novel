---
title: Capitolo 1280- Travestimento
pubDate: 2025-08-07T11:37:51.081Z
tags:
    - rtw
---


Quando Pelle di Pesce salì in cima alla montagna, la sua visuale si espanse all’improvviso.


Fiori d’arancio tappezzavano i campi, formando un abbagliante contrasto con il percorso che serpeggiava attraverso la montagna. I fiori frusciavano al vento che rinfrescava gli esausti viaggiatori.


In mezzo al mare di fiori, si intravedeva una piccola cittadina. Era la destinazione di questo viaggio: Città Brina.


Era la sesta volta che superava delle montagne.


Pelle di Pesce era il leader della squadra delle mitragliatrici, ma era anche un soldato del Primo Esercito. Dopo aver ricevuto l’ordine di accelerare il processo di evacuazione, come molti altri soldati, Pelle di Pesce era venuto per salvare i rifugiati.


Sul percorso non aveva incontrato un singolo demone, forse perché la Nebbia Rossa non aveva ancora raggiunto questo posto, oppure perché i demoni non volevano sprecare il loro tempo per dei rifugiati. In ogni caso, più persone portava a Neverwinter e meglio sarebbe stato.


C’erano circa mille persone al suo seguito.


Secondo le pratiche comuni, l’esercito avrebbe prima piantato le loro tende fuori dalla città e sarebbe entrato in contatto con i rifugiati prima di mandarli a Neverwinter in gruppi. Durante la loro prima visita, il Primo Esercito aveva avvertito i residenti di non andare verso sud da soli, poiché poteva rivelarsi pericoloso. Inoltre, avevano chiesto ai residenti di aspettare che arrivasse l’esercito di Graycastle a scortarli.


Naturalmente, non tutti li avrebbero ascoltati. Pelle di Pesce aveva incontrato molti rifugiati disperati che avevano finito le loro scorte di cibo. Quelli meno fortunati, invece, erano semplicemente morti da soli sulle montagne.


Ma stavolta, scoprì che le cose erano un po’ diverse.


Dalla cima della montagna, vide con sorpresa che c’erano molte persone in Città Brina.


“Qualche grande città è caduta?” Lo scout della squadra, Hanson, fischiò. “Così tanti rifugiati in soli dieci giorni. Avremo parecchio da fare per i prossimi giorni.”


Anche Pelle di Pesce si sentì eccitato. In uno o due mesi passati, soltanto un migliaio di persone erano partite per Neverwinter. Stavolta però, il numero dei rifugiati avrebbe superato quello della spedizione precedente.


Non capiva perché tutti questi rifugiati avessero scelto di venire in questa piccola cittadina a valle piuttosto che in città più accessibili, ma aveva comunque l’obbligo di mandarli in un luogo più sicuro.


L’esercito accelerò il passo.


Andare in discesa era molto più rapido che andare in salita. Circa mezz’ora dopo, l’unità raggiunse l’accampamento in Città Brina. Molti rifugiati li notarono e ben presto, le strade si riempirono di folle che si precipitavano verso l’esercito.


“Sono piuttosto... di fretta.” Scherzò qualcuno.


“Non gli avevamo forse detto di aspettare dentro la città?”


“Forse hanno finito le scorte di cibo e vogliono un po’ del nostro.”


La maggior parte dei soldati aveva la stessa opinione.


“Se ci sono state delle catastrofi nelle città vicine, ha senso che queste persone non abbiamo viveri.” Pelle di Pesce commentò e prese subito la sua decisione. “Ma sarà difficile contarli e mantenere l’ordine. Dobbiamo fermare queste persone. Ho bisogno di dieci soldati che mi aiutino a gestire i controlli. Gli altri dovranno mantenerli in ordine.”


Pelle di Pesce sapeva che ci sarebbero state conseguenze serie se non fossero riusciti a fermarli. Se invece di chiedere volessero prendere con la forza, questi rifugiati non sarebbero stati diversi dai banditi.


Troppo spesso, la linea che separava i rifugiati dai banditi si rivelava essere troppo sottile.


“Sissignore!”


I soldati si dispersero e afferrarono tutti i loro fucili.


Mentre i rifugiati si avvicinavano lentamente, riuscirono a vederli con più chiarezza.


Pelle di Pesce alzò l’altoparlante e impostò il volume al massimo. “Qui è la squadra di soccorso del Primo Esercito di Graycastle. Per favore, mantenete la calma e fermatevi in attesa di istruzioni. Abbiamo tanto cibo e medicine, ma dovete cooperare. Ripeto, fermatevi dove siete, altrimenti saremo costretti a prendere provvedimenti!”


Alcune persone esitarono, ma presto ricominciarono a correre. Era come se qualcosa li stesse spingendo da dietro.


Pelle di Pesce si accigliò. Poi chiese ad un suo compagno di sparare un colpo in aria come avvertimento.


Proprio in quel momento, Hanson fece un verso.


“Mmh?”


“Cosa c’è?” Chiese Pelle di Pesce.


“Capo, sembrano un po’ strani...” Disse Hanson guardando attraverso il telescopio. “Avete mai visto dei rifugiati che portano con sé un rotolo di tessuto prima d’ora?”


“Un rotolo di tessuto?” Ripeté Pelle di Pesce confuso. Afferrò il telescopio dalle mani di Hanson e vide, a circa trecento metri, questi rifugiati che correvano verso di loro. Riusciva più o meno a distinguere i vestiti e cosa portavano dietro. Come aveva detto Hanson, molti di loro portavano un rotolo di tessuto sulla schiena o alla vita. Era davvero molto strano.


Normalmente i rifugiati portavano con loro tutti gli averi ed il Primo Esercito chiedeva loro di abbandonare i bagagli pesanti e prendere solo oggetti leggeri che non avrebbero causato inconvenienti durante il viaggio, come ad esempio gli ori reali. In genere, l’esercito non interferiva negli affari personali dei rifugiati. Nei due mesi passati, Pelle di Pesce aveva visto diversi strani effetti personali, ma era la prima volta che vedeva dei rotoli di tessuto.


Più li guardava e più gli sembravano strani.


Questi rifugiati erano ricoperti di cenci, ma sorprendentemente indossavano tutti delle scarpe. I loro vestiti non erano affatto vecchi né logori, al contrario, sembrava che fossero stati recentemente lavorati apposta da farli sembrare vecchi.


Tra di loro erano rimasti solo duecento metri.


<em>Bang!</em>


Il suo compagno di squadra sparò l’avvertimento.


La folla si disperse subito e nel momento successivo, Pelle di Pesce si irrigidì. Il colpo aveva spaventato alcuni rifugiati che stavano davanti, essi avevano srotolato il tessuto mostrando al suo interno i fucili che usava il Primo Esercito!


Presto, tutti loro mostrarono le armi nascoste sotto ai tessuti. Possedevano ogni genere di armi, inclusi spade e tridenti.


Pelle di Pesce si rese immediatamente conto che si trattava di una trappola!


“Ritirata verso l’accampamento!” Gridò ai suoi compagni. “Correte!”


Non aveva finito di parlare che i rifugiati travestiti iniziarono a sparare.


I proiettili fischiarono passando accanto a Pelle di Pesce e sollevarono polvere e terra. Anche gli altri nove soldati del Primo Esercito si accorsero di quello che stava accadendo e si affrettarono verso l’accampamento con le teste abbassate.


L’unità si era accampata lì diverse volte. Nonostante non avessero costruito fortini o trincee, c’erano ancora dei semplici ripari fatti da sabbia e pietre. In origine erano stati costruiti per difendersi da eventuali attacchi di demoni, ma adesso si stavano rivelando utili per ripararsi dai rifugiati.


Quando Pelle di Pesce raggiunse il riparo, i suoi compagni erano tutti rannicchiati. Erano in svantaggio numerico. Dall’altra parte c’erano più di quaranta persone, mentre loro erano solo in nove. Pensando alla possibilità che tutti loro potessero essere uccisi, il suo cuore gli salì fino in gola.


Afferrò il braccio di Hanson e disse: “Vai a vedere cosa stanno facendo gli altri, adesso!”


Hanson se ne andò subito e Pelle di Pesce puntò la pistola verso i “rifugiati” che correvano.


No... non erano dei veri rifugiati, ma nobili che si erano messi al servizio dei demoni!


Soltanto i demoni avrebbero potuto ottenere così tante armi del Primo Esercito!


“Dannazione!” Imprecò. Non si sarebbe mai aspettato che i suoi simili si sarebbero travestiti da rifugiati per tendere loro una trappola così disgustosa. Che non sapessero chi stavano aiutando?


Hanson ritornò in pochi minuti. Molto più rapidamente di quanto Pelle di Pesce si aspettava. Fece rapporto: “Stanno tutti bene, tranne un soldato. Ha subito ferite lievi, ma può ancora combattere.”


Pelle di Pesce si stupì: “Soltanto una persona?” Eppure gli spari di poco fa erano stati così feroci.


“Sì.” Confermò Hanson enormemente sollevato. “Siamo stati piuttosto fortunati. Adesso sono tornati tutti nelle loro postazioni. Combatteremo fino alla fine!”






<em>Aris</em>
                                


                                



