---
title: Capitolo 1286: L’Altro Mondo
pubDate: 2025-08-07T11:30:06.945Z
tags:
    - rtw
---


“Come ti senti?” Chiese Fei Yuhan quando entrò nella Stanza 402 con una pila di libri tra le braccia, che poi posò sul comodino.


Valkries rispose con un cenno, “Grazie, adesso riesco a camminare. Il dottore ha detto che mi rimetterò completamente nel giro di una settimana.”


“È fantastico; pur essendo un Marzialista, hai delle ottime capacità di guarigione,” rispose Fei Yuhan con un sorriso.


“Davvero?”


“L’influenza della Forza della Natura è diversa da persona a persona. Non tutti i Marzialisti riescono a riprendersi nel giro di un mese quando hanno l’osso della gamba ridotto come il tuo. È probabile che tu non abbia visto nessun Marzialista con ferite così serie in passato, e per questo non hai idea del tuo potenziale.” La donna si fermò per un secondo e riprese, “Devi essere uno dei migliori della tua città, vero?”


“Cosa te lo fa pensare??”


“Il mio maestro dice spesso che chi è forte lo è in ogni suo aspetto: il fatto che tu ti sia ripreso così velocemente significa che hai un corpo forte ed anche un ottimo sistema immunitario. Persone del tuo calibro sono nate per diventare Marzialisti, come nel mio caso,” disse apertamente Fei Yuhan. “Possiamo vedere chi sia il più forte, una volta che sarai guarito.”


“È questo il motivo per il quale mi hai chiesto di unirmi alla tua squadra?” Chiese Valkries, un po’ rassegnato. “Sei un pezzo grosso nell’Associazione, e non credo che potresti imparare qualcosa di nuovo da me.”


“Non c’è problema. Te ne sei rimasto coricato sul letto per un bel po’, fare pratica con un buon Marzialista ti può aiutare a rimetterti in forma. I Caduti al Male non avranno riguardi nei tuoi confronti solo perché sei stato ferito.”


Valkries annuì dopo un attimo di silenzio e poi disse, “Va bene, grazie.”


“Nessun problema,” rispose lei arricciando le labbra. “Tra l’altro, ieri sono andata in centro e ho comprato alcuni dolcetti dalla Penisola di Cargarde; li ho messi nella borsa in cima alla pila di libri, spero ti piacciano. Il cibo che ti danno all’ospedale non è granché.”


In quel momento, Valkries notò che Fei Yuhan deglutì.


La gente della Penisola di Cargarde mangiavano cibo normale, ma si diceva che non riuscissero a distinguerne i sapori: solo ciò che cresceva nella loro terra nativa riusciva a soddisfare i loro palati. Fei Yuhan aveva provato una volta il loro cibo “particolare” e si era resa conto che non facesse per lei.


Solo poche persone ne apprezzavano il sapore e dichiaravano che fosse il cibo migliore al mondo, anche se nessuno credeva alle loro parole. Per questo motivo, solo un paio di negozi vendevano espressamente il cibo della Penisola di Cargarde; dopotutto, non ci vivevano in molti.


“Grazie,” disse Valkries cercando di nascondere ciò che pensasse realmente.


“Non è nulla; sono il capitano, è mio dovere prendermi cura dei membri della mia squadra,” disse Fei Yuhan agitando la mano. “Tra l’altro, vedo che ti piace leggere.”


“Sì, di solito leggo di più quando sono annoiato.”


“È una buona abitudine. Nel sanatorio non c’è altro modo di passare il tempo se non leggere; se vuoi altri libri, fammelo sapere.”


“Ti ringrazio.”


Ci fu quindi un imbarazzante silenzio, interrotto dal fruscio delle pagine di un libro che Valkries stava sfogliando.


Fei Yuhan guardò fuori dalla finestra; era una bella e soleggiata giornata. Un paio di salici cadevano nell’acqua del lago, lentamente smossa dalla brezza. Un gruppo di cigni ne solcava la superficie, riflettendo il loro profilo bianco sull’acqua.


Era davvero un bella scena, per chi era convalescente.


Tuttavia, Fei Yuhan continuava a guardare Valkries con la coda dell’occhio. Dal riflesso sulla finestra, ne poteva vedere ogni mossa.


Fei Yuhan non era una ragazzina dal cuore d’oro e non aveva alcun interesse nel costringere la gente a combattere contro di lei.


Aveva chiesto uno scontro solo perché aveva scoperto, un mese prima, che questa persona poteva conoscere Roland.


Non era proprio così: ad essere più precisi, Valkries conosceva Roland, ma lui la considerava un’altra persona. Stava in realtà cercando di scoprire se lei fosse la persona che lui conosceva, quando le aveva rivolto tutte quelle strane domande, all’ospedale. Fei Yuhan era abbastanza sicura che la sua ipotesi fosse corretta.


Però, la cosa che la confondeva era che Roland non aveva mostrato il benché minimo accenno di ostilità nei confronti di Valkries, durante la loro conversazione. Anzi, era abbastanza tranquillo, ciò voleva dire che, sia che si trattasse di una sua conoscenza o meno, non rappresentava alcuna minaccia. Al contrario, Valkries era molto nervosa; sebbene lo avesse nascosto non appena erano tutti entrati nella stanza, Fei Yuhan se ne era accorta comunque.


Qual era la sua relazione con Roland e perché lei aveva reagito in un modo così strano?


Poteva esserci una complessa ed intricata relazione amorosa tra i due: ad esempio, l’ardente desiderio di amore si era trasformato, per un qualche motivo, in rancore, o magari Valkries si era sottoposta ad una serie di interventi di chirurgia plastica ed adesso, dopo dieci anni, cercava vendetta, od ancora Roland si era pentito di averla abbandonata ed adesso voleva tornarci insieme. Ma Fei Yuhan credeva che ciò fosse altamente improbabile: Valkries era troppo brava a controllare l’espressione sul suo viso: se non se ne fosse accorta all’inizio, anche lei ci sarebbe cascata. Non credeva si trattasse di una semplice storia d’amore.


Fei Yuhan, da ragazzina, era molto perspicace. Dopo il suo risveglio, questa abilità era migliorata di conseguenza. Per questo motivo, non aveva molti amici intimi e la gente aveva sostanzialmente paura di lei. Era questo il motivo per cui sembrava sempre così fredda e distante. Riusciva a capire cosa gli altri pensassero solo con un’occhiata.


Roland era diverso, però. Fei Yuhan non riusciva a capire questo nuovo cacciatore, e non riusciva a capire la sua relazione con Valkries. Sembrava che i due nascondessero qualcosa, e non riusciva a non pensare di voler scoprire cosa fosse.


Il suo sospetto venne ulteriormente confermato dopo aver parlato con Valkries.


Questa Marzialista proveniente dalla Penisola di Cargarde non sembrava diversa dalle persone normali, ma si comportava in maniera strana. Se avesse conosciuto Roland prima, si sarebbe spiegata questa stranezza; ma dopo che Fei Yuhan ebbe scavato un pochino più a fondo, aveva scoperto qualcosa di incredibile.


Aveva portato a Valkries del cibo della sua terra natale un paio di giorni prima, ma lei non ne era stata particolarmente entusiasta, nonostante lo avesse poi mangiato tutto. Però, questa volta, il suo atteggiamento era cambiato del tutto: ciò voleva dire che Valkries non sapeva quale fosse il sapore del cibo della sua terra, l’aveva mangiato solo perché ne era curiosa. Che cosa terribile!


Non aveva senso che una persona proveniente dalla Penisola di Cargarde non avesse mai mangiato il cibo di quella terra.


Ed in più, Fei Yuhan non aveva mai visto Valkries usare il suo telefonino nell’ultimo mese: era molto strano che non lo usasse, quando così tanti giovani non riuscivano a farne a meno.


E per quanto riguardava i libri…


Valkries ne aveva richiesti molti di storia, alla biblioteca. Nonostante leggere fosse una buona abitudine, Fei Yuhan non credeva di riuscire a leggerne uno per un’intera giornata senza fare altro.


Il cambiamento nelle preferenze di cibo di Valkries potevano essere motivate da una mancanza di appetito; non essere interessata al telefono poteva voler significare che avesse una personalità tranquilla. E la storia era probabilmente uno dei suoi hobby. Però, c’erano troppe cose che non tornavano. In qualche modo, Fei Yuhan credeva che Valkries stesse cercando di conoscere questo mondo.


In passato, avrebbe probabilmente rifiutato questa idea assurda; però, quando ripensava al fatto che si era rivolta a Roland con “Vostra Maestà”, le venne in mente un’idea ardita.


La spaventava, ma non riusciva a non pensarci.


Tutto aveva senso, pensando in quel modo.


Una persona che non era di questo mondo si era intrufolata nella città.


E loro provenivano da un altro mondo.






<em>Mithdran </em>
                                


                                



