---
title: Capitolo 1287- Inquietudine
pubDate: 2025-08-07T11:37:51.082Z
tags:
    - rtw
---


Quanti ce n’erano? Qual era il loro obiettivo? Erano dei Risvegliati? E com’era il loro mondo?


Fei Yuhan non ne aveva la più pallida idea.


Da ciò che capiva ora, almeno non erano nemici: Roland aveva infatti ucciso tantissimi Caduti al Male e stava davvero combattendo contro l’Erosione.


La missione congiunta dell’ultima volta rappresentava l’esempio migliore: non avrebbe mai dimenticato di aver sentito qualcuno dire “Vostra Maestà, li abbiamo eliminati tutti” prima di perdere conoscenza. Ovviamente, aveva notato che Roland la stava evitando, cosa che poi confermò ancora di più i suoi sospetti.


In altre parole, se queste persone avessero avuto cattive intenzioni, non sarebbe sopravvissuta; Roland avrebbe potuto ucciderla dopo aver sterminato le creature magiche ed avrebbe potuto dire che erano state loro ad ucciderla. Nessuno avrebbe mai messo in discussione la sua versione.


Fei Yuhan credeva quindi che Roland stesse aiutando questo mondo.


Era quello il motivo per il quale non aveva riferito all’Associazione di questo incidente. Inoltre, non aveva alcuna prova per sostenere la sua teoria.


Sia Roland che Valkries tenevano nascoste le loro identità: nonostante non ne capisse il motivo, avrebbe dato loro corda e li avrebbe tenuti d’occhio.


Proprio in quel momento, squillò il telefono.


“… Capisco. Va bene.”


Fei Yuhan riagganciò ed annuì a Valkries, per poi dirle, “Il Signor Roccia mi ha chiesto di far qualcosa per lui, devo andare.”


“Va bene, non c’è problema.”


“Ci vediamo domani.”


“Tra l’altro…” Valkries la fermò quando Fei Yuhan fu vicina alla porta. “Capitano, mi potresti portare alcuni libri di tecnologia, domani?”


“Qualcosa tipo un’enciclopedia?” Le chiese pensierosa. “Non dovrebbe essere un problema, ma ce ne sono diversi tipi. Non so se riuscirò a trovarne una che ti possa piacere.”


“Non c’è problema, mi va bene qualsiasi cosa,” disse dolcemente Valkries. “Ti ringrazio.”


“Nessun problema.”


Il sorriso sul volto di Fei Yuhan svanì non appena ebbe chiuso la porta.


A Valkries non piaceva solo la storia.


Stava imparando a conoscere questo nuovo mondo.


…


Valkries sospirò dopo che la donna se ne fu andata.


Sapeva di essere stata un po’ troppo frettolosa, ma non aveva nessun’altra alternativa. Fei Yuhan era l’unica persona che poteva aiutarla a comprendere questo mondo; se avesse agito con più calma, avrebbe probabilmente passato un intero mese a letto.


Se il piano di Hect Zod avesse avuto successo, l’Esercito del Fronte Occidentale avrebbe già dovuto entrare nel territorio degli umani; adesso, doveva essere davvero furioso per la sua “scomparsa” nel momento in cui aveva più bisogno di altre persone.


Ad essere sinceri, Valkries era molto confusa al momento: da un lato, sperava che Hect Zod riuscisse a svegliarla al Lago Nebbia Rossa senza preoccuparsi del fatto che ci fosse il rischio che lei perdesse la maggior parte dei suoi ricordi nel Regno delle Menti e che subisse delle lesioni gravi alla testa. Dall’altro lato, voleva comunque rimanere in questo mondo un poco di più.


Il motivo era molto semplice: più lo esplorava e più si sentiva insicura; sarebbe stato in realtà un sollievo se se ne fosse dimenticata. Qualunque fosse il segreto che Roland le stava tenendo nascosto, se avesse ottenuto la Pietra dell’Eredità nel mondo reale, gli esseri umani non sarebbero più riusciti a resistergli. Ciò che possedevano al momento sarebbe stato alla fine ereditato dalla loro progenie, come anche il suo segreto.


Il motivo per il quale voleva rimanere qui più a lungo era che il Mille Forme, Heathtalese, aveva detto al Clan che non sarebbero riusciti a raggiungere il Dominio Divino anche se avessero vinto la Battaglia della Volontà Divina. Valkries si era scolpita le parole del suo mentore nel cuore: se la loro vittoria non poteva assicurare la sopravvivenza del Clan, che cosa avrebbero dovuto fare? Che la risposta si trovasse in questo Regno delle Menti?


Tuttavia, aveva un altro motivo, segreto.


Non voleva ammetterlo, e neanche dirlo ad alta voce.


Si sentiva come se fosse tornata indietro nel tempo fino ai giorni in cui aveva studiato alla Scuola Nuvola; ogni giorno imparava qualcosa di nuovo e vedeva un futuro completamente diverso per il mondo esterno.


Valkries tirò fuori dalla borsa in cima ai libri una scatola di dolcetti.


Il bel pacchetto di quel cibo così bello da vedere sembrava simile a ciò che gli uomini mangiavano normalmente: ogni colore rappresentava uno specifico gusto; quando lo aprì, riuscì a sentire il buon profumo.


Non aveva mai mangiato nulla di così buono.


Solo le forme di vita inferiori del Clan, come i Demoni Inferiori e quelli Primordiali, mangiavano con la bocca. Il normale cibo difficilmente dava una qualche energia ed era difficile da digerire; quindi, di solito lo mettevano nel Lago Nebbia Rossa per ammorbidirlo. Il processo era simile alla cottura in un forno, eccetto per il fatto che non usassero il fuoco come gli uomini.


Quel cibo così trattato poteva solo soddisfare i loro bisogni biologici: dopo la Promozione, riusciva a ricevere energia direttamente dalla Nebbia Rossa, e per questo motivo era da tanto tempo che Valkries non mangiava qualcosa.


Alcuni membri del Clan ritenevano il mangiare come qualcosa tipico delle forme di vita inferiori, come per esempio gli esseri umani.


Persino le streghe mangiavano tre volte al giorno.


Lo aveva pensato anche lei. Però, ora si rendeva conto di quanto fosse fantastico il cibo della Penisola di Cargarde. Si portò un pezzo di torta in bocca e si godette quel sapore dolce.


Senza alcun dubbio, questi dolci avevano un sapore simile al cibo entrato in contatto con la Nebbia Rossa, ma era migliore se si usavano le tecniche sviluppate dagli umani.


In poco tempo, li finì tutti.


La Scuola Nuvola ed il Mille Forme potevano davvero creare del cibo così delizioso?


Valkries scosse la testa e si liberò di tali pensieri.


Ad ogni modo, la Battaglia della Volontà Divina era andata avanti per centinaia di anni e nulla l’avrebbe fermata. L’attuale situazione era oltre la sua capacità di controllo, e la cosa più importante per il suo Clan era sopravvivere.


E quindi, era di nuovo all’inizio.


Sapeva perché si sentisse così a disagio.


Dopo aver condotto ricerche per un mese, Valkries riusciva a capire che le grandi innovazioni dell’uomo avevano a che fare con questo mondo, e che Roland era la persona che le aveva realizzate. Le armi da fuoco nei libri di storia erano praticamente le stesse descritte nel rapporto di Ursrook.


Aveva finalmente trovato l’ultimo tassello del puzzle e scoperto come avevano fatto gli uomini a migliorarsi; anche se non aveva idea di come avesse fatto un essere umano ad accedere al Regno delle Menti, Roland aveva davvero imparato molto da questo mondo. Una conoscenza così vasta andava oltre all’era in cui viveva, ed aveva applicato queste tecnologie allo sviluppo della società umana. Le streghe erano il mezzo per poterle applicare, e non prendevano più parte ai combattimenti. Ciò che il Clan stava affrontando adesso non era per nulla l’Unione di 400 anni fa, ma una razza umana del tutto diversa.


La verità era ancora di più.


Quanto aveva letto questi libri di storia, aveva scoperto un altro fatto terrificante.


Quando la civiltà umana raggiungeva un certo livello, il suo sviluppo aumentava a dismisura!


Migliaia di anni fa, combattevano con le armi da fuoco; però, adesso avevano conquistato il cielo e l’oceano e le loro armi erano in grado di distruggere l’intero mondo.


Era per questo motivo che si sentiva a disagio.


Quanto lontano si era spinto Roland?


Nonostante l’avvertimento di Heathtalese, per la prima volta nella sua vita, Valkries non era sicura che il suo Clan potesse sconfiggere gli esseri umani.






<em>Mithdran </em>
                                


                                



