---
title: Capitolo 1289: L’Origine del Mondo
pubDate: 2025-08-07T11:30:06.946Z
tags:
    - rtw
---


‘’Un demone?’’


Le due streghe, momentaneamente sconvolte, domandarono: ‘’Vi state riferendo alle specie aliene in questo mondo?’’


Le streghe antiche trovavano più difficile avere a che fare con il popolo della Penisola di Cargarde piuttosto che adattarsi alla vita moderna. Queste persone, che somigliavano molto ai demoni, ora erano diventate parte della società umana. Vivevano e si riproducevano proprio come gli esseri umani.


Le streghe antiche entravano in modalità combattimento quasi istantaneamente quando incontravano un demone. In verità, convincerle a non andare facilmente in escandescenze era costato un grande sforzo a Roland. Adesso, tutto ad un tratto, aveva chiesto loro di prendere nuovamente precauzioni, il che si trattava di un cambiamento abbastanza inaspettato. Perciò, Roland aveva scelto Phyllis e Dawnen che erano state le prime streghe ad entrare nel Mondo dei Sogni con lui e che erano brave a nascondere le proprie tracce.


‘’Potete metterla in questo modo,’’ disse lui, per poi parlare brevemente di Valkries e di cosa la rendesse sospetta. ‘’Non vedo alcuna pietra magica in lei, questa è la più grande differenza rispetto ad un vero demone. Ma dovete comunque fare molta attenzione e monitorarla come se ne avesse una.’’


Imparare la storia era il modo più efficacie per imparare qualcosa su questo mondo. Chi era così desideroso di voler conoscere il passato del Mondo dei Sogni? Se il ‘demone’ di nome Valkries apparteneva davvero alla Penisola di Cargarde, avrebbe dovuto aver frequentato la scuola dell’obbligo. Tuttavia, basandosi su ciò che Fei Yuhan gli aveva detto, lei aveva letto la storia cronicamente. Era una cosa davvero strana, considerato che entrambi i due mondi stavano vivendo attualmente l’Erosione.


‘’Sì, Vostra Maestà,’’ dissero le due streghe con un cenno d’assenso.


‘’Anche se è un demone, non attaccatela nella casa di cura,’’ continuò lui dopo un momento di riflessione. ‘’Ci sono molti marzialisti risvegliati qui, e le vostre azioni potrebbero attirare attenzioni indesiderate. In più, voglio anche sapere come è arrivata qui attraverso il frammento di memoria.’’


La Camera 0510 non era collegata solamente a qualche Demone Anziano, ma anche ad una magnifica città in cui dimorava una razza straniera. Se anche altri demoni fossero riusciti a raggiungere questo mondo tramite la porta, sarebbe stato un grande problema.


‘’Capisco, ma’’ disse Phyllis esitante. ‘’E se Voi vi imbatteste in qualche pericolo mentre noi non ci siamo?’’


‘’Non preoccupatevi. Questo non è il mondo reale,’’ le confortò lui con un sorriso. ‘’Avrete notato anche che quei Caduti al male non sono riusciti a nuocermi. Finché non li cercherò volontariamente, non saranno capaci di farmi alcunché. Voi due dovete stare al sicuro e chiamarmi ogni tot ore.’’


‘’Come desiderate, Vostra Maestà,’’ risposero in coro le due streghe, portando le loro mani sui loro petti, dopo essersi scambiate un’occhiata. ‘’Allora noi andiamo.’’


Quando Epsilone entrò nella sala riunioni, la stanza si era appena trasferita in un luogo molto speciale dove i due regni si sovrapponevano. Il pavimento e le pareti erano avvolti da una foschia di un bagliore cremisi che ondeggiava cupamente come la fiamma di una candela.


In tali circostanze, quest’area rappresentava uno spazio virtuale completamente separato dal mondo esterno, in cui nessuna entità fisica avrebbe potuto colpire.


Essa era anche irrintracciabile.


Lei vide Betta mezzo inginocchiato, con le mani fermamente attaccate al suolo. Era mezzo trasparente come un’ombra imminente.


Era rimasto in questa posizione per più di quindici giorni.


‘’È ancora là dentro?’’ Domandò Epsilone mentre fissava Delta che era immobile al suo fianco.


La maschera di Delta tremolò, poi si rese conto di non poter comunicare direttamente con la sua mente, al momento. Così, gracchiò: ‘’Questo mondo si è espanso parecchio, e non è più facile averne un’analisi completa. Ma Betta ha quasi finito. Credo che otterremo presto un risultato. E tu? Hai trovato qualcosa?’’


‘’Quei ladri di potere magico hanno organizzato una trappola per adescarci.’’


Le regole in questo mondo limitavano il potere degli oracoli. Anche se agivano nel nome di Dio, dovevano comunque seguirle.


‘’Proprio come pensavo,’’ replicò apertamente Delta. ‘’Sembra un buon piano, ma non abbiamo più bisogno di disperdere potere magico.’’


Epsilone annuì e rimase in silenzio.


Un modo più efficace per distruggere quelli al di fuori dal controllo di Dio era uccidere direttamente il creatore del Regno della Mente. Questo mondo era nato dalla sua coscienza. Come i pilastri che sorreggono una casa, una volta rimosso il creatore, l’intero mondo sarebbe collassato, e il potere sarebbe naturalmente tornato al Dominio Divino.


Il problema era che questo mondo era molto forte e resistente, quindi era estremamente difficile trovare chi lo avesse creato. Perciò, prima dovevano evocare una gran quantità di potere magico per analizzarlo ed individuarne la fonte.


Il motivo per cui avevano attaccato Città Prisma era raccogliere potere magico per l’analisi attuale.


Tuttavia, individuare il creatore non significava che sarebbero riusciti a rimuoverlo. Lui era sempre sotto protezione in questo mondo, ecco perché avevano fallito negli ultimi tentativi.


Per combattere contro la forza protettrice, dovevano prima attirare il creatore nella crepa tra i due mondi, dove Dio avrebbe potuto interferire con le regole di questo mondo e perciò annientare il nemico.


Persino degli oracoli come loro avrebbero potuto fallire.


Ma gli era rimasto poco tempo.


Rappresentavano l’ultima speranza di Dio. Se avessero fallito, lui avrebbe direttamente distrutto il Regno della Mente. Così, i loro sforzi degli ultimi mille anni sarebbero andati sprecati e tutto ciò che avevano ottenuto finora si sarebbe tramutato nel nulla più assoluto. A loro non sarebbe piaciuto vedere il Mondo della Mente finire in questo modo, se non fosse stato assolutamente necessario.


Oltre ogni dubbio, era tutta colpa del creatore.


Epsilone serrò i pugni e poi distese le mani.


Qual era il problema?


Perché era arrabbiata?


In quanto oracolo, non avrebbe dovuto provare alcuna emozione.


Non avrebbe dovuto preoccuparsi dell’esito di questa missione, ma concentrarsi sul lavorare sul suo compito.


Guardandosi indietro, sembrava che non avesse mai considerato questo tipo di problema prima d’ora.


‘’Cosa c’è che non va?’’ Chiese Delta, notando il suo strano comportamento.


‘’No, niente’’ rispose Epsilone voltandosi e sedendosi lentamente all’angolo.


Quando era iniziato il cambiamento?


Epsilone ci pensò per un po’, prima di realizzare vagamente che il cambiamento era iniziato dopo l’assassinio della traditrice.


Al tempo, lei era sotto copertura e perciò l’aveva avvicinata con successo. Quest’ultima non aveva notato il pericolo finché lei non l’aveva attaccata.


Stranamente, la traditrice non aveva opposto resistenza. Quando la sua arma le aveva trapassato il petto, la traditrice l’aveva abbracciata e le aveva sussurrato una frase.


Epsilone non ne ricordava davvero il contenuto, ma la sua voce le era sembrata inaspettatamente familiare. Aveva provato addirittura una sferzata di calore, come se in quel momento fosse ritornata nelle braccia di qualcuno a lungo dimenticato.


In realtà, la traditrice aveva sorriso tranquillamente prima di morire.


_


<em>‘’Dannazione. Perché continuo a pensarci?’’</em>


_


<em>‘’No, perché sono così furiosa per questa faccenda?’’ _ </em>


Una moltitudine di pensieri affollava la mente di Epsilone.


‘’Che cosa vuoi dire?’’ Domandò nuovamente Delta. ‘’Non comunichiamo con la mente qui. Dillo e basta.’’


“Io”


Proprio in quel momento, un’increspatura travolse la stanza, e Betta, che era rimasto mezzo inginocchiato sul pavimento, aprì improvvisamente i suoi occhi.


‘’La ricerca è completata.’’


‘’Finalmente,’’ disse Delta mentre posava gli occhi su di lui. ‘’Che cosa hai trovato?’’


Betta stese le braccia, e tre figure sfocate apparvero sul suo palmo, diventando gradualmente più chiare come se le linee si stessero ristrutturando e riorganizzando da sole.


‘’Ce ne sono tre?’’


‘’Esatto, ma dobbiamo ucciderne due perché uno di loro è già stato eliminato.’’


Epsilone decifrò immediatamente l’informazione dalle immagini.


I tre creatori erano:


‘’La traditrice, Lan. Livello di significatività: 1%.’’


‘’Essere auto-cognitivo, Zero. Livello di Significatività: 42%.’’


‘’Essere non identificato, Roland. Livello di Significatività: 57%.’’


<em>Haru</em>
                                


                                



