---
title: Capitolo 129-  La riapertura del corso
pubDate: 2025-08-07T11:37:50.893Z
tags:
    - rtw
---






I soldati feriti vennero velocemente curati da Nana e venne fatto buon uso della sua abilità nell’aggiustare le fratture. Roland rimandò al campo il Primo Esercito e gli unici che rimasero sul posto furono: il Cavaliere Comandante, le streghe e parecchie guardie.


Si diresse, con espressione cupa, verso il cadavere ed ordinò a Carter di tagliare la schiena della salma, nel punto in cui era stata colpita dal proiettile.


Il foro era profondo all’incirca un dito e mezzo, nel punto in cui il proiettile, rotto, era stato ritrovato e l’entità della ferita era praticamente pari a quella di un normale essere umano.


“Che cosa ne pensi?” chiese Roland a Carter.


Carter sembrava persino un po’ turbato, probabilmente non si aspettava che, qualcuno che non si era mai allenato con la spada, fosse capace di attuare una simile mossa. “Non erano altro che della semplice forza e velocità, se non fosse stato per la nostra osservazione, avrei potuto mozzargli la testa al mio primo attacco”.


“E se fosse stato un cavaliere?”


“Questo…” meditò Carter. “Se fosse stato un cavaliere sotto il comando del Duca, probabilmente avrei potuto a mala pena affrontarlo, ma se fosse stato il Cavaliere Vento Freddo o il Cavaliere Cuore di Ferro, appartenenti alla classe dei cavalieri di Città del Re, probabilmente non sarei stato capace di reggere il confronto”.


Roland si rifiutò di soffermarsi sul come loro avrebbero potuto affidarsi alle tecniche ed abilità con la spada e forse quello che diceva Carter era la verità, ma con le armature, la situazione sarebbe stata peggiore. Supponendo che il prigioniero stesse indossando una corazza, con un elmo ed una spada a due mani, Carter non avrebbe decisamente potuto vincere così facilmente.


Il rafforzamento del potere era variegato. Potevano tenere più corazze ed armi ed aumentare la velocità, oltre ad essere in grado di durare più a lungo in combattimento. Roland pensava che avrebbe dovuto correggere l’idea che si era fatto precedentemente alla Fortezza Longsong. “Adrenalina? Questo è molto peggio dell’adrenalina, gli ormoni potevano solamente stimolare le potenzialità del corpo umano. Tuttavia, apparentemente, la pillola rossa aveva permesso al prigioniero di andare oltre i propri limiti. Era quasi paragonabile alla cavalleria armata sino ai denti, specialmente la velocità e lo slancio da lui dimostrati durante la sua corsa. 


L’effetto della pillola nera era equamente sbalorditivo. Era praticamente squarciato lungo tutto il costato e, persino dopo essere stato sparato a distanza ravvicinata, non sono riusciti a fermarlo. Se fosse stato un cittadino comune avrebbe perso la capacità di combattere, a causa del dolore. 


Un civile, che non aveva paura del dolore, è diventato così potente. E se fosse stato un gruppo di soldati ben addestrati?”. Pensando alle parole del Sommo Sacerdote, Roland non poté fare a meno di assumere un’espressione corrucciata.


“Vostra Altezza” disse Usignolo: “Dia un’occhiata alla sua pelle”.


Dopo che l’iniziale color rosso della pelle della mano del prigioniero svanì, divenne pallida e spiegazzata, come quella di un serpente che fa la muta. Roland la toccò con un coltello e notò che, sotto di essa, non vi era della solida muscolatura e che sembrava non esserci niente. Dopo averla aperta, notò che il grasso sottocutaneo si era trasformato in muco e che i muscoli si erano contratti.


“L’effetto è lo stesso che si ottiene dopo l’ingestione della Pietra Divina della Vendetta” guardò verso il Principe Roland e disse: “Le pillole contenevano, senza dubbio, gli eccipienti della pietra”.


“Il semplice ingerimento della pietra non produce il rafforzamento del potere” disse Roland, mentre pensava: “Come sono potuti giungere a tali conclusioni, prive di basi scientifiche?”


Le pillole sembravano avere un forte effetto collaterale e non era chiaro se potesse essere permanente o ripristinabile. Roland pensava che fosse più incline alla prima opzione. Se fosse stata quest’ultima, la droga, simile ad uno stimolante composto da un mix di morfina ed adrenalina, sarebbe stata completamente considerata come un magico elisir per la guerra, bastava distribuirla in base al periodo di convalescenza. Non sarebbe stata una sorpresa se la Chiesa l’avesse utilizzata per dominare il mondo.


Anche se erano di breve durata e presentavano degli effetti collaterali, erano comunque abbastanza per far rimanere Roland vigile. Egli pensava che, se la Chiesa avesse supportato Timothy o Garcia, avrebbe dovuto affrontare un esercito di tossicodipendenti.


Per lui era persino più allarmante il fatto che la Chiesa stesse cercando di vendere una cosa del genere, senza considerare che il Nuovo Re avrebbe potuto attaccarla, utilizzando le pillole, dopo la riunificazione di Graycastle. Graycastle potrebbe facilmente reclutare della carne da macello nel campo di battaglia, più velocemente rispetto alla vecchia e alla nuova Città Santa messe insieme. Se avessero unito le forze, l’Armata del Giudizio sarebbe stata lentamente distrutta.


A meno che… non posseggano una carta vincente dalla loro parte e non si interessino a cose di questo tipo.


Roland sospirò, aveva intenzione di attaccare la Fortezza Longsong per risolvere il problema demografico e la mancanza di finanziamenti, prima di concentrarsi sull’educazione, la produzione e l’agricoltura, al fine di trasformare Città di Confine in una vera città in tempi brevi. Pensava che, nel frattempo, sarebbe stato in grado di mettere da parte la ricerca sugli armamenti. Tuttavia, sembrava che, per il momento, la costruzione dell’armata non potesse essere messa da parte, Il Primo Esercito avrebbe dovuto continuare ad espandersi, così come la produzione delle pistole a pietra focaia. La ricerca sui nuovi armamenti avrebbe dovuto anche essere riportata sull’agenda il prima possibile. Avevano bisogno di lavorare ai fucili a retrocarica e alle cartucce a costo fisso.


Il principio meccanico dei fucili a retrocarica non era difficile, poteva essere installato con proiettili di carta e poteva anche essere realizzato con numerosi stampi di rame.


Roland, comunque, non aveva alcuna idea riguardo alla deflagrazione delle cartucce che veniva utilizzata per impostare il proiettile. Sapeva solamente che veniva chiamata fulminato di mercurio. Al momento, non ricordava nemmeno cosa andava mescolato con cosa. Aveva l’impressione che ci fosse bisogno di certi requisiti d’umidità e temperatura durante la produzione ed il rischio sembrava essere piuttosto elevato, sarebbe stato semplice farsi saltare in aria le dita accidentalmente. Dopo qualche ripensamento, decise di spendere più denaro nell’assunzione di un gruppo di alchimisti e nella costruzione di un laboratorio in un angolo della città, in questo modo avrebbero potuto rifletterci tra di loro.


******


Dopo cena, Roland convocò, sia Anna che Pergamena, nel suo ufficio.


Ora, la situazione di Città di Confine era migliorata e, presto, avrebbe potuto investire metà delle risorse nella scuola dell’obbligo.


La società industriale aveva bisogno di lavoratori dotati di nozioni elementari di cultura generale, anziché la vuota forza bruta dell’analfabetismo. In assenza di un’educazione universale, il dividendo demografico sarebbe diventato solamente un peso per la popolazione.


In quest’ottica, intendeva dedicare del tempo all’insegnamento scolastico, ogni notte a partire da questa. Finché Pergamena avesse padroneggiato la conoscenza base dei “Fondamenti Teorici delle Scienze Naturali”, la città avrebbe quasi completato la prima parte degli obbiettivi d’alfabetizzazione.


Pergamena sarebbe stata la pioniera dell’educazione futura ed un’insegnante a 360 gradi, così Roland aveva intenzione di trasmetterle tutto il suo sapere. Chiese ad Anna di accompagnarli, come cortesia.


Anna non possedeva un’infallibile memoria aggiuntiva, ma, tra le streghe, era quella con più desiderio di conoscenza e di apprendimento attivo. La trovava spesso a rovistare tra gli scaffali della biblioteca e probabilmente aveva preso visione di tutti i libri negli ultimi sei mesi. Inoltre, la sua accettazione delle cose nuove e il suo pensare in maniera logica, erano qualità rare in quest’era.


Dopo aver ricevuto i libri di testo sui rudimenti della matematica e della fisica, creati attraverso la magia di Pergamena, egli iniziò a parlare dei contenuti dell’insegnamento odierno.


La capacità di comprensione di Anna era significativamente superiore a quella di Pergamena, per quanto riguardava l’addizione, la sottrazione, la moltiplicazione e la divisione, per poi giungere alle equazioni più complesse. Quando si arrivò alla fisica, Pergamena stava ancora memorizzando e valutando lentamente le parole di Roland, mentre Anna riusciva già a porre qualche domanda, di tanto in tanto.


Come chiedere che aspetto avevano le particelle elementari e perché avevano svariate forme e così via.


C’erano delle domande a cui Roland sapeva rispondere, ma altre a cui non sapeva dare risposta.


Come che tipo di potere magico era in realtà.


Poteva solamente condividere ciò che aveva precedentemente pensato, dicendo che il potere magico poteva essere un tipo di energia, simile all’elettricità e al calore. Tuttavia, solamente le streghe potevano attualmente utilizzarlo. Le persone ordinarie non possedevano la capacità di immagazzinarlo ed utilizzarlo.


Anna rivelò uno sguardo attento.


Quando si insegnava alle donne, il tempo passava sempre in uno schiocco di dita, specialmente se le donne in questione erano straordinarie. La candela venne cambiata due volte, senza che Roland se ne rendesse conto, e la nuova era quasi completamente consumata.


Improvvisamente, Roland sentì russare leggermente. Usignolo, che era distesa sul divano, si era addormentata inavvertitamente. Forse, per lei, il corso era come una ninna nanna. La nebbia si era diradata, eliminando la copertura. Il modo poco elegante in cui stava dormendo era visibile agli occhi degli altri tre.


Roland scosse il capo, inerme, e decise di porre fine alla lezione di oggi. Si sfilò il mantello e la coprì con gentilezza, spense la candela e chiuse la porta alle sue spalle, mentre Anna e Pergamena cercavano di trattenere le risate.






Haru.












                                


                                



