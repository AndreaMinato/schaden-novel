---
title: Capitolo 1291: Mai Stati Separati
pubDate: 2025-08-07T11:30:06.946Z
tags:
    - rtw
---


Roland ricevette Wendy e Tilly nel salotto.


Descrisse brevemente la situazione al fronte e disse: “Questo è quanto. Probabilmente non possiamo attendere ancora.”


“Il Primo Esercito ha bisogno dell’aiuto delle streghe.” Disse Wendy cupa. “Lo farò sapere alle altre. Hanno aspettato questo giorno per lungo tempo e sono cerca che adesso sono pronte.”


“Finalmente.” Disse Tilly contraendo un labbro. “Nel Manuale di Volo mi mancano da scrivere proprio questi capitoli sui combattimenti reali. Era da un po’ che volevo andare al fronte a verificare. E poi, dov’è la mia macchina da guerra? Mi avevi dato la tua parola, fratello.”


Roland non cambiò discorso tacitamente come sempre, perché la sua voce lo abbandonò all’improvviso.


“Vostra Maestà?” Chiese Wendy notando che c’era qualcosa che non andava. “Vi sentite bene?”


Roland riuscì a calmarsi e annuì lentamente. “Sapete che è comparsa la Luna di Sangue. Questa è la battaglia finale della razza umana, ma nessuno sa per quanto durerà. Forse un anno, forse dieci. Forse non tornerete fino a quando la battaglia non sarà finita. E se...”


Non riuscì a continuare.


Nessuno poteva prevedere l’esito della Battaglia della Volontà Divina. La volta scorsa, Cenere si era sacrificata sulle Pianure Fertili. Stavolta, quante persone sopravviveranno? Molte delle streghe avevano solo una ventina di anni. Nel suo mondo originario, starebbero godendo la loro vita universitaria. Qui invece dovevano combattere per il loro destino.


Questa guerra riguardava l’intero genere umano, perciò tutti dovevano fare del loro meglio per vincere. Le streghe, essendo anche loro umane, non erano certo diverse dalle persone normali. Roland lo sapeva benissimo, ma ormai aveva sviluppato un affetto verso queste ragazze. Aveva vissuto con loro per anni, sin dalla fondazione dell’Unione delle Streghe. Perciò gli era molto difficile emettere l’ordine. Forse, dopo che fossero partite per la battaglia, non le avrebbe più riviste.


“Se qualcun’altro dovesse vederti in questo stato, riderebbe di te.” Disse Tilly sorridendo. “Dopo tutti questi anni, non ti sei ancora abituato ad essere un Re? Anche se mi piaci come sei ora.”


“Perdonatemi, Vostra Maestà.” Disse Wendy alzandosi in piedi. Prima che Roland potesse rendersene conto, lei gli si avvicinò e gli diede un abbraccio.


“Vi sentite meglio ora?” Disse gentilmente. “Sappiamo tutti quello che avete fatto per noi. Anche se non dite una parola, siamo tutti disposti a farci avanti e proteggervi. Ci avete insegnato a combattere per ciò che desideriamo. Vincere la Battaglia della Volontà Divina sarà come proteggere la Montagna Sacra. Sono convinta che tutte le altre streghe siano d’accordo con me.”


Il calore calmò Roland di molto. Wendy aveva ragione. Sapevano tutti che questo giorno sarebbe arrivato. Non aveva senso esitare adesso. Dato che tutte le streghe erano qui per combattere, avevano preso la loro decisione già da molto tempo prima. Se avesse detto qualcosa come “non voglio che andiate in guerra” oppure “se volete potete restare” sarebbe sembrato troppo ipocrita.


L’unica cosa che dovevano fare era dare il loro meglio.


“Grazie.”


Wendy sorrise e tornò a sedersi al suo posto.


“Allora,” Roland fece un profondo respiro e guardò le due ragazze. “Che l’Unione delle Streghe e i Cavalieri dell’Aeronautica si preparino per la guerra.”


“Come comandate, Vostra Maestà.”


“Conta su di me, fratello.”


***






La notizia che le streghe sarebbero andate in guerra nel Regno del Cuore di Lupo si diffuse immediatamente in tutto il Distretto del Castello. Nel giro di mezz’ora, Fulmine si era già preparata. I suoi bagagli consistevano in uno zaino contenente munizioni e sigilli, un marsupio pieno di spezie e sale e Maggie appollaiata sulla sua testa.


Di solito, loro erano sempre le prime a partire. Facevano da ricognitori e guide per l’esercito che le seguiva. Tuttavia, stavolta, quando Fulmine stava per salutare Wendy, lei la fermò.


“Non devi andare così di fretta.” Disse Wendy prendendo Maggie. “In realtà, c’è qualcuno che vorrebbe vederti prima che tu parta.”


“Vedere me?” Un po’ sorpresa, Fulmine chiese: “Chi è? La Zia Margaret?”


“Questo...” Wendy esitò coprendosi la bocca. “Quando lo vedrai capirai. Giusto, ti sta aspettando nel cortile.”


“È già qui?” Disse Fulmine scrollando le spalle. “Va bene.”


“Gruu gruuu!” Maggie voleva seguirla, ma venne trattenuta da Wendy. Poté solo guardare Fulmine svanire oltre la porta.


“Mi dispiace, dovrai restare con me per un momento.” Disse Wendy sorridendo e accarezzando la testa del piccione. “Credo che sia meglio lasciarla da sola.”


***






Fulmine uscì dal Castello e arrivò nel cortile attraversando il corridoio e vide subito una figura floreale lì in piedi.


“Capisco... voi siete il Signor Sander Flyingbord.” Brontolò Fulmine. “Cosa posso fare per voi?”


Tuttavia, quando Sander si voltò, Fulmine rimase paralizzata.


Nonostante portasse ancora i soliti vestiti fiammeggianti, aveva un’aura completamente diversa. Non si erano visti da anni, ma Fulmine si ricordava ancora dell’aspetto di suo padre.


“Padre?” Chiese stupita.


“Scusami, ho sempre cercato di evitarti.” Disse Tuono con un sorriso amareggiato. “Non voglio che mia figlia seguisse le orme di sua madre, perciò decisi di non incontrarti per il momento...”


“Quando hai scoperto che ero qui?” Fulmine lo interruppe.


“Non molto tempo dopo che sei arrivata a Città di Confine.”


“Te l’ha detto Zia Margaret?”


Tuono annuì.


“Quindi siete complici. E anche Sua Maestà...”


“Non incolparli. Sono stato io a chiedere loro di mantenere il segreto...” Non aveva neanche finito che Fulmine si era precipitata verso di lui e aveva alzato un braccio.


Tuono chiuse gli occhi, aspettando il pugno.


Ma il dolore non arrivò.


Un momento dopo, riaprì gli occhi sorpreso e vide sua figlia accarezzargli gentilmente la fronte con un sorriso sulle labbra.


“In altre parole, sai tutto delle mie esplorazioni nella Regione Occidentale di Graycastle?”


“Ehm...”


“Ho trovato la Città Santa di Taqila, una strega viva di quattrocento anni e le rovine di una civiltà sotterranea. Ho anche respinto un’unità di avanguardia dei demoni...” Ritrasse la mano. “Che ne pensi? Sono brava quanto te, giusto?”


Tuono rimase stupito per un momento, poi scoppiò in una risata. “Sei proprio mia figlia. Ma una riunione come questa, mi fa sentire sia felice che dispiaciuto...”


“Capisco che tu sia contento, ma perché dispiaciuto?”


“Perché cresci troppo in fretta.” Il suo tono si rilassò molto. “Pensavo che mi avresti odiato, oppure che ti saresti messa a piangere tra le mie braccia. A quanto pare sono io che mi preoccupo troppo...”


Se non avesse vissuto la battaglia a Taqila, probabilmente si sarebbe messa davvero a piangere, pensava Fulmine in cuor suo. Ma adesso era cresciuta. Come le aveva chiesto Cenere, non avrebbe più versato una singola lacrima prima che questa guerra sia finita. “Quindi sei sempre stato preoccupato del fatto che ti avrei odiato. Per questo non me l’hai mai detto? Allora perché ora hai rivelato la tua identità?”


“Perché ho deciso di andare con te verso il nord e combattere la Battaglia della Volontà Divina.” Pronunciò Tuono lentamente. “Prima o poi l’avresti scoperto, quindi era meglio dirtelo ora.”


“Davvero?”


“Si. Combatterò in mare e ai porti. Ne ho già discusso con Sua Maestà.”


“È grandioso.” Disse Fulmine afferrandogli la mano. “Visto che ora abbiamo ancora tempo, lascia che ti presenti i membri della mia Squadra di Esplorazione. Combatterai anche insieme a loro!”


“Vedo che ti sei fatta dei buoni amici...”


“Certamente. Ma la cosa strana è che hanno tutti a che fare con gli animali. Quando ero piccola non ero brava a relazionarmi con le persone normali?”


“Come quel piccione di nome Maggie?”


“Si... ehm, no, Maggie è una strega.”


“Ehem, per quanto ne so io, una persona amata dagli animali è anche amata dalle persone. Non hai di che preoccuparti.”


“Ora sono molto più tranquilla.”


Così, il padre e la figlia si diressero insieme verso il Castello. Parlavano animatamente, come se non fossero mai stati separati.






<em>Aris</em>
                                


                                



