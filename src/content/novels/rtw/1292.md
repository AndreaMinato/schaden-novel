---
title: Capitolo 1292- Una Persona Bisognosa e Una Persona Che Ha Bisogno
pubDate: 2025-08-07T11:37:51.082Z
tags:
    - rtw
---


“Farrina, la colazione è pronta.”


Joe si fermò di fronte alla camera da letto con un mano un piatto contenente una pagnotta ed un pezzetto di formaggio.


Nei due mesi scorsi, dopo l’apparizione della Luna di Sangue, la coppia aveva sempre condotto una vita semplice. Ogni giorno, Joe preparava tre pasti prima di recarsi a lavoro all’Ufficio Amministrativo. Farrina non usciva quasi mai. Per gran parte del tempo se ne stava in casa a non fare niente. Talvolta faceva delle domande sulla situazione ad Hermes. Ed era l’unico momento in cui la coppia si scambiava delle parole.


Joe non sapeva che cosa Farrina pensasse, ma si sentiva molto felice anche solo stando insieme a lei. Non si sarebbe aspettato niente di più.


Ma oggi, dall’altra parte della porta non arrivò alcuna risposta.


“Farrina, ti sei alzata?”


Confuso, Joe bussò alla porta.


“Ehm, è ora di colazione.”


“Farrina?”


Nessuna risposta. Era come se la stanza fosse vuota.


L’espressione di Joe mutò all’improvviso, pensò al peggior scenario...


“Dannazione, le cose non stavano lentamente migliorando?”


Posò il piatto e colpì la porta con una spallata.


Con un colpo secco, la porta si aprì.


Fortunatamente, non era successo il peggio. Non c’erano corde appese al soffitto. Sul letto non si vedevano tracce di sangue. Si sentì più sollevato. Perlomeno adesso era certo che Farrina fosse ancora viva, c’era ancora la speranza di risistemare le cose.


Tuttavia questo sollievo durò solo per un breve istante e il suo cuore sprofondò all’improvviso.


Con uno sguardo poteva vedere tutto quello che c’era nella piccola camera da letto. E Farrina non si vedeva da nessuna parte. Il letto in legno, il tavolo e le finestre erano state tutte pulite. Sembrava tutto ordine.


In ordine come il primo giorno in cui si erano trasferiti.


Joe andò fino al tavolo. Solo ieri c’erano sparsi sul tavolo libri sulla Chiesa e il Settimanale di Graycastle, ma ora non era rimasto niente.


Lei... se n’era andata.


Rendendosi conto che Farrina non c’era più, Joe si sentì sopraffatto da un’indescrivibile tristezza.


Non sembrava affatto essere stata una decisione presa d’impulso.


Aveva persino ripulito gli angoli del tavolo dalla polvere, ma non gli aveva lasciato neanche un biglietto.


Era forse perché non voleva creargli altri problemi?


Intontito Joe si accasciò sulla sedia del tavolo.


Dove era andata? Ad Hermes? Alla sua città natale? Avrebbe posto fine alla sua stessa vita in una foresta sperduta?


Voleva andare a cercarla, ma non aveva la minima idea di dove potesse essere. Le possibilità di trovarla erano piuttosto basse. Dato che Farrina non gli aveva lasciato nessun indizio, era ovvio che non volesse essere cercata. Inoltre, che cosa avrebbe potuto fare anche se fosse riuscito a trovarla?


Al pensiero che Farrina non ci sarebbe più stata nel suo futuro, Joe si sentì vuoto. Il suo cervello smise di funzionare, come se si rifiutasse di continuare a pensare.


Alla fine, non era cambiato niente.


“Buon giorno, Joe.”


Come mai non l’aveva notato prima? Perché era contento della vita tranquilla che stavano trascorrendo?


“Joe?”


Era come se gli importasse solo di se stesso. Non aveva mai chiesto a Farrina di cosa lei avesse bisogno.


“Joe!”


Una mano lo costrinse a girarsi.


“Che cosa stai mormorando?”


Joe sbatté le palpebre.


Era Farrina.


Aveva la fronte aggrottata e lo stava studiando con attenzione. “Stai bene?”


“Tu... non te ne sei andata?” Disse incredulo afferrandole il braccio. “O hai deciso di restare?”


“Eh?” Farrina era totalmente confusa, ma non si staccò dalla presa. “Di cosa stai parlando? Sono solo andata all’Ufficio Amministrativo.”


I due si fissarono per un po’, finché Joe non ruppe il silenzio imbarazzato. “E... come mai sei andata all’Ufficio Amministrativo?”


“A chiedere i requisiti per diventare autisti.” Rispose Farrina con tono serio. “Ho visto sul Settimanale di Graycastle che stanno assumendo camionisti a Neverwinter. Voglio fare un tentativo.”


“Camion... cosa?” Chiese Joe confuso.


“Neanche io lo so di preciso, ma dalla descrizione dovrebbe essere simile ad una carrozza. Sono abbastanza brava sia a cavalcare che a condurre carrozze. Forse questa è la mia occasione.”


Un’occasione? Joe si sentì nuovamente agitato. Stringendo ancora la mano di Farrina, chiese: “Perché all’improvviso vuoi diventare una camionista?”


Farrina rimase in silenzio per un po’ prima di rispondere. “Ci ho pensato su per molto e finalmente ho capito. Prima di tutto, lo scopo iniziale della fondazione della Chiesa era quello di salvare il mondo e la razza umana. Questa non è solo la versione della storia della Chiesa, anche Roland Wimbledon lo ha ammesso. La Chiesa ha fallito per colpa del tradimento dei funzionari.”


“E poi?”


“La domanda successiva è se il Re di Graycastle sta veramente combattendo per l’umanità, come lui stesso afferma. Qui a Neverwinter, ho visto la Luna di Sangue che rappresenta la Volontà Divina, ho visto i sudditi ricchi e prosperi, e le streghe che non sono diverse da persone comuni. Tutto questo è uguale in linea con la storia che Roland Wimbledon ci ha raccontato. L’ultima questione rimasta, è l’esistenza dei demoni che stanno cercando di distruggere la nostra civiltà.”


“Anche Sua Eccellenza Tucker Thor ha menzionato i demoni nel suo testamento.” Mormorò Joe.


“Esatto, ma devo vederlo da sola. Devo vedere con i miei stessi occhi l’esercito di Roland che combatte con i demoni provenienti dagli inferi.” Disse Farrina annuendo. “Non voglio più fare lo stesso errore, adesso credo solo a quello che vedo.”


“Vuoi andare nel Regno del Cuore di Lupo?” Chiese con gli occhi spalancati.


“Sì.” Ammise Farrina. “Non posso arruolarmi nel Primo Esercito perché un tempo ero un membro della Chiesa. Perciò, un’alternativa è diventare una camionista e inviare rifornimenti al fronte. Lì scoprirò la verità.”


Era per questo che si era recata all’Ufficio Amministrativo per domandare i requisiti per diventare camionisti.


Joe chiese cautamente: “Se fosse tutto vero? E se invece non lo fosse?”


“Se fosse tutto vero, trascorrerò il resto della mia vita ad espiare i miei peccati.” Rispose senza la minima esitazione. Era chiaro che ci aveva già pensato. “Nonostante io non abbia mai arrestato una strega, non significa che posso lavarmene le mani dopo tutto quello che la Chiesa ha fatto. Come membro dell’Armata del Giudizio, anche io ero un sottoposto dei traditori.” Fece una pausa, poi proseguì: “Se al contrario non fosse tutto vero, tornerò ad Hermes per vedere se potrò fare qualcosa per la nuova Chiesa...”


Questa era la decisione finale che aveva preso.


Joe mollò la presa lentamente. Non riusciva a trovare una singola ragione per fermarla. Farrina stava affrontando coraggiosamente i suoi errori, e al tempo stesso stava cercando di mantenere la sua promessa a Tucker Thor. Aveva un piano chiaro per il futuro. Sembrava che fosse più forte di quello che aveva pensato. Oltre al supportarla, Joe non poteva fare nient’altro. Non voleva fermarla, perché non voleva distruggere completamente la sua persona.


Ciononostante, per lui il risultato non sarebbe cambiato.


Dopo che sarebbe diventata una camionista e se ne sarebbe andata nel Regno del Cuore di Lupo, non avrebbe continuato ad abitare qui. Era per questo che aveva ripulito la stanza.


In ogni caso, Farrina lo avrebbe lasciato.


“Io...” Joe trasse un profondo respiro, temendo che non sarebbe riuscito a contenersi.


“A proposito, vorrei che mi facessi un favore personale.” Disse Farrina. “Hanno bisogno di due camionisti per un camion. Vorrei che tu venissi con me.”


“Eh?” Joe era sbalordito.


“Ad essere sinceri, è molto tempo che non ho a che fare con le persone e non sono sicura di riuscire a raggiungere il mio obiettivo da sola.” Disse Farrina distogliendo lo sguardo imbarazzata. “Ma se vuoi puoi rifiutare. Qui hai un lavoro stabile e ricevi un buon salario. So che non dovrei chiedertelo, ma...”


“Ma cosa?” Disse Joe immediatamente.


Farrina indugiò per un momento, poi fissò Joe negli occhi: “Ho bisogno di te.”


Era la stessa frase che una volta Joe aveva detto a Farrina, ed era la prima volta che la sentiva pronunciare da lei.


Adesso, la persona bisognosa era diventata una persona che aveva bisogno degli altri, mentre la persona che aveva sempre avuto bisogno degli altri era rimasta la stessa. Il vuoto che Joe sentiva dentro si era riempito di soddisfazione.


“Facciamo prima colazione, si sta raffreddando tutto.” Disse Joe con un sospiro.


“Oi...”


In realtà, non c’era affatto bisogno che lei glielo chiedesse.


Con lei, Joe aveva viaggiato dal Regno del Cuore di Lupo fin qui, e di certo avrebbe anche guidato con lei il camion per l’esercito.


“Dopo che avremo finito di mangiare, andiamo ad iscriverci.” Disse sorridendo.






<em>Aris</em>
                                


                                



