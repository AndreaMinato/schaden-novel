---
title: Capitolo 1295: Guardiana
pubDate: 2025-08-07T11:30:06.946Z
tags:
    - rtw
---


Il viso di Joan si illuminò.


Era la seconda persona che incontrava che capiva la lingua delle sirene oltre a Maggie.


In realtà, Joan non era del tutto sicura che Maggie la capisse davvero. Produceva semplicemente alcuni "gru", che erano ancora più difficili da comprendere. Per tale motivo, potevano comunicare solo con parole e frasi brevi.


Chi era questa guardiana allora?


Joan continuò ad emettere suoni. “Stai proteggendo la grande fossa? Dove sono?”


"Non è una fossa ma un ponte" disse sorridendo la guardiana.


<em>“Ho visto dei ponti in passato. Non sono così”, </em>pensò Joan e camminò cautamente verso la fossa. Diede una sbirciatina al bordo e scoprì che il muro della fossa era coperto di fango e viti. Non c'era strada che portava in fondo.


"Non tutti possono passare questo ponte, solo quelli con le chiavi", spiegò la donna. "Non hai la chiave, quindi non puoi vederlo."


<em>"Capisco", </em>pensò Joan. Perché il costruttore del ponte aveva fatto qualcosa del genere? Perché non aveva fatto sì che tutti potessero attraversarlo? Anche senza la chiave, la gente avrebbe comunque potuto camminare e oltrepassarlo.


La guardiana fece un sorriso amaro e disse: “Sì, avrebbero potuto, ma questo è quello che devo fare. Sono qui in attesa della persona che ha la chiave per concedergli l'accesso al ponte."


Joan la studiò per un po' e poi parlò.


"Non sei incatenata."


"Cosa?"


"Dato che non sei incatenata, perché non lasci l'isola?" Disse Joan indicando la nebbia. “Ho visto che c'è un continente non molto lontano. Non dovrebbe volerci molto tempo a nuotare sin lì. Dato che non sei legata, posso portarti fuori da quest'isola.”


La donna rimase sbalordita per un secondo prima di scuotere la testa con un sorriso. “Non importa. Sei ferita. Sei stata attaccata?"


Joan non capì perché improvvisamente la donna avesse cambiato argomento, ma rispose immediatamente, "i mostri del mare mi hanno graffiato."


"Vieni e sdraiati. Ho delle medicine e posso prendermi cura delle tue ferite”, disse la donna agitando la mano.


Per qualche ragione, Joan aveva la sensazione che fosse una brava persona, sebbene l'avesse appena incontrata.


Dopo che si sdraiò, la guardiana prese un barattolo di crema medicinale e glielo stese sulla mano. Quindi spalmò la crema sulle sue ferite. Immediatamente, una sensazione rinfrescante si insinuò su Joan e la rinfrescò come una brezza che dissipa l'aria calda in estate.


"Ya..."


"E' una bella sensazione, eh?" La guardiana si strappò il vestito e avvolse le ferite di Joan dopo aver applicato la crema. "A proposito, dove andrai adesso?" Chiese la donna.


"A casa", borbottò Joan. "Voglio tornare dai miei amici."


“Allora non puoi andare verso l'ombra nera. Sebbene ci sia un continente lì, non è un posto dove dovresti andare."


"Sai dov'è Neverwinter?" Chiese Joan speranzosa.


“Mmm… forse è dalla parte opposta dell'ombra nera, ma è comunque abbastanza pericoloso arrivarci via terra. Faresti meglio a nuotare sin lì."


"Davvero?"


"Sì. Ma faresti meglio a riposarti prima. Sembri molto stanca."


Fu solo allora che Joan sentì improvvisamente il sonno piombarle addosso. Alla fine cedette alla fatica a cui resisteva da sei mesi.


Joan si sentiva davvero molto rilassata accanto alla guardiana.


<em>"Riposati per ora.”</em>


Joan chiuse lentamente gli occhi.


La donna le accarezzò i capelli e disse piano: “Non sono incatenata, ma le persone possono essere limitate da qualcosa di diverso dalle catene. A volte, le parole possono essere più potenti delle catene."


"Non capisco..."


"Va bene, perché non lo capisco neanche io."


La voce della donna divenne gradualmente distante e morbida, e Joan iniziò a perdere conoscenza.


“Forse posso chiedere a qualcuno di rispondere alla tua domanda... Non sono intelligente, ma qualcuno è più intelligente di me, ad esempio Miss Anna e Sua Maestà..."


“Davvero? Allora, ti ringrazio."


"Ci rivedremo... giusto?"


"Sì, se ne avremo la possibilità..."


Joan si addormentò completamente.


Quando si svegliò, era già buio.


<em>"Oh no, per quanto tempo ho dormito?" </em>Joan si mise seduta ma non riuscì a trovare la guardiana. Si guardò attorno in preda al panico ma non riuscì a vedere nessuno intorno a lei.


A parte questo, anche le tavolette erano sparite. Poteva vedere solo l'enorme e vuota fossa di fronte a sé, il prato e la montagna con la cima piatta come se tutto ciò che aveva visto prima fosse stata solo un'illusione.


<em>"È stato un sogno?"</em>


<em>"No, non lo è." </em>Joan si rese subito conto che le sue ferite erano state curate, solo che non sentiva più la sensazione di fresco.


Si tolse la stoffa dalle ferite ma non trovò alcun residuo di crema sulle sue squame. Le sue ferite erano guarite.


Mentre Joan era seduta lì, perplessa e confusa, sentì uno strano ruggito in lontananza.


Notò quindi che la nebbia intorno all'isola si era dissipata, e ora poteva vedere chiaramente l'ombra nera.


Era una montagna, ma era un po' troppo alta, come se stesse conducendo al Paradiso.


Era anche estremamente grande. Da lontano, era persino più ampia delle Isole dei Fiordi messe insieme. Non c'era un solo albero sulla montagna ma oscurità tenebrosa e impenetrabile. Una foschia di nebbia rossa avvolgeva la cima della montagna e di tanto in tanto emanava liquido cremisi!


Quindi Joan vide da dove proveniva il ruggito.


Ai piedi della montagna c'erano sciami di mostri che andavano verso il continente. Si ammucchiavano sulla spiaggia ed espellevano veleno. Il terreno nero sotto crollò ed enormi rocce caddero nel mare. L'intero oceano stava bollendo! Sebbene questi mostri fossero minuscoli rispetto alla gigantesca montagna nera, a poco a poco la stavano erodendo!


C’era comunque qualcuno che gli opponeva resistenza.


Nell'area che i mostri non potevano raggiungere, migliaia di Spiriti del Mare si stavano scontrando con un altro tipo di mostri. Joan impiegò molto tempo a capire che l'altro tipo di mostri era ciò che tutti descrivevano come Demoni!


Gli Spiriti del Mare che spaventavano così tanto i marinai sembravano essere incredibilmente deboli in questa battaglia. Volavano in tutte le direzioni, non riuscendo a entrare nella linea difensiva dei Demoni. Nonostante il loro costante fallimento, si gettavano continuamente contro i mostri a forma di nave e cercavano di raggiungere la riva.


Joan si coprì la bocca sorpresa.


"Sebbene ci sia un continente lì, non è un posto dove dovresti andare."


"Dovresti andare dalla parte opposta dell'ombra nera."


All'improvviso Joan pensò alle parole della donna.


Si guardò intorno. Dall'altra parte della montagna nera giaceva solo il vasto oceano. Non c'erano segni di terre. Joan esitò per un breve momento e cominciò a correre in quella direzione.


Aveva avvertito un grande pericolo quando aveva visto le due parti combattere. Il suo istinto le disse che doveva andarsene. Inoltre, credeva che la guardiana non le avrebbe mentito.


Joan si tuffò così nell'acqua e si lasciò alle spalle il ruggito tremolante della terra.


<em>Arya</em>




                                


                                



