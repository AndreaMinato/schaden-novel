---
title: Capitolo 1296: Un Visitatore Dal Cielo
pubDate: 2025-08-07T11:30:06.946Z
tags:
    - rtw
---


“Padre, dovete proprio fare tutto questo per loro?” Chiese un po’ indignato Hawn Quinn, guardando i lavoratori indaffarati nella radura fuori da Città del Bagliore.


Davanti a loro due c’era una piazza rettangolare, lunga 1.000 metri e larga all’incirca 500; dopo l’arrivo della squadra di costruzione di Graycastle nel Regno dell’Alba, i nobili avevano iniziato ad usare le nuove unità di misura.


Al contrario della piazza della città reale, decorata con quelle bellissime lastre, questa era costruita con cemento grigio; nonostante non fosse gradevole a vedersi, era di gran lunga più semplice da realizzare; ci avevano messo meno di una settimana per scavare il terreno e realizzare le fondamenta.


Tutti i lavoratori di questo progetto erano dipendenti della Famiglia Quinn, cosa che mostrava quanto ciò fosse importante.


“Hmm,” Fece Horford Quinn, l’attuale Re dell’Alba mentre guardava il figlio con interesse, “A che cosa ti riferisci?”


“Forse Re Roland ti ha chiesto troppo,” rispose Hawn contando con le dita. “Ti ha chiesto di costruire un ponte ed una strada, e sono entrambi progetti grandi. Hai convocato tutti i lavoratori della famiglia per realizzarne la costruzione: chi si occuperà del resto? Anche il Castello deve essere ristrutturato.”


Era ovvio che ci fosse anche altro che desse fastidio ad Hawn.


Suo padre era troppo sottomesso al Re di Graycastle.


Era persino andato contro i suoi stessi interessi.


Il cemento sembrava essere un qualche materiale alchemico molto promettente: se la loro famiglia fosse riuscita ad averne il monopolio, avrebbero guadagnato tantissimo.


Solo perché il Re di Graycastle aveva detto nella sua lettera di “produrre più cemento possibile,” Horford aveva convocato tutti i grandi nobili a palazzo e mostrato loro come crearlo. Con il loro aiuto e quello di diverse camere di commercio, vennero ben presto aperte alcune fabbriche di cemento; come conseguenza, la Famiglia Quinn non aveva beneficiato molto da questa tecnologia.


Nel caso della costruzione della strada, però, il discorso cambiava.


Tutti i grandi nobili si erano rifiutati di parteciparvi, cosa che obbligò Horford a pensarci da solo.


La Famiglia Quinn si era fatta carico di tutto il lavoro di costruzione, dall’assunzione della manodopera fino alla collaborazione con la squadra di costruzione di Graycastle. Nonostante avessero messo da parte un’ingente ricchezza dopo aver preso il potere sconfiggendo la casa reale di Moya, avevano speso molto per questo progetto. Ad Hawk veniva un colpo al cuore a vedere tutti quegli ori reali nella tesoreria diminuire ogni giorno.


La costruzione della strada era diversa da un investimento che poteva generare più introiti: unendo il Fiume Settentrionale e la Montagna della Gabbia non avrebbero guadagnato nulla. Le due zone non erano sotto il controllo della Famiglia Quinn! Ed anche se la strada avesse, in un qualche modo, dato un impulso al commercio locale, solo i Lord lungo di essa ne avrebbero giovato.


Da ciò che capiva Hawn, Re Roland voleva sicuramente costruire qualcos’altro in più, come ad esempio questa strana ed inutile piazza. Se avesse continuato a sperperare denaro in questo modo, si sarebbero trovati ben presto in crisi; a dir la verità, diversi rami cadetti della Famiglia avevano iniziato a lamentarsi per le azioni di Horford.


Ciò che più infastidiva Hawn era l’atteggiamento di suo padre verso gli uomini di Graycastle.


Non solo faceva domande su ogni progetto ma chiamava anche spesso la squadra di costruzione a palazzo e chiedeva loro se avessero bisogno di qualcosa. Hawn si era particolarmente indignato dopo aver scoperto che questi “funzionari” erano tutti civili e non nobili. Sua padre era un Re e gli dava molto fastidio vederli sedere allo stesso tavolo come se fossero allo stesso livello.


Ed oggi, quando Horford aveva sentito che Graycastle avrebbe inviato i suoi ambasciatori, se n’era subito tornato in città per accoglierli. Era davvero incredibile! Era un sovrano, avrebbe dovuto incontrare i suoi ospiti al castello! Chi lo avrebbe mai fatto al di fuori del proprio palazzo, di persona?


Hawn sospettava che Horford si comportasse così a causa di sua figlia, Andrea: tutto era iniziato da quando se n’era andata via.


“Che posso fare?” Disse Horford, alzando le spalle. “Nessun’altro ha intenzione di lavorare, e non posso lasciare che facciano ciò che vogliono. Hai visto quanto è potente Graycastle, credi davvero che senza il sostegno della Famiglia Wimbledon, potrò ancora essere il Re di questa Nazione?”


“No, padre… Non vi sto chiedendo di opporvi a Graycastle,” spiegò Hawn agitando la mano. “Dovete solamente chiedere ad altri di lavorare per voi e Roland Wimbledon non dirà nulla. Potete negoziare con i nobili locali per ottenere i fondi necessari: un accordo commerciale è frutto di una negoziazione, alla fin fine. Mi avete insegnato che un buon uomo d’affari deve rimanere calmo se vuole ottenere il massimo.”


“Ma la Battaglia della Volontà Divina non è un accordo commerciale.”


“È vero, ma…” Si bloccò Hawn, mordendosi il labbro; alla fine sbottò, “Ma non sembrate per nulla il Re dell’Alba, ma un Ministro al soldo di Re Roland Wimbledon!”


Hawn si aspettava di vedere suo padre andare su tutte le furie, ma invece si limitò a guardarlo per un momento e poi sorrise spensieratamente, dicendo, “Perché credi che ci siano quattro Regni su questo continente e non tre o cinque?”


“Ecco…” Hawn non si aspettava quella domanda. “perché… perché le nostre sono le quattro famiglie più potenti?”


“Ad essere più precisi, siamo i più forti nei nostri territori,” disse Horford, “Il nostro potere non può estendersi su tutto il continente. Quello che chiamiamo confine è in realtà il massimo limite del nostro potere, oltre non riusciamo ad andare; però, l’equilibrio tra i quattro Regni è stato spezzato. Roland Wimbledon potrebbe conquistarli tutti se lo volesse. In quel caso, perché non dovrei accettare la sua autorità?”


Hawn ribatté con forza, incapace di controllarsi, “Padre! L’esercito di Graycastle è potente, ma non possono governare l’intero continente! State esagerando…”


“Non tieni conto del cambiamento a Graycastle, figliolo,” sospirò profondamente Horford. “Forse, Roland non poteva farlo in passato, ma adesso ha esteso il suo potere oltre il suo stesso territorio. Non hai davvero considerato ciò che ha fatto, e per questo non credi che abbia una tale abilità.”


“Come… come fai a saperlo?”


Horford gli rispose con un sorriso, “Andrea ha risposto alla mia lettera.”


Ad Hawn venne un colpo al cuore.


Qualcuno urlò non appena fu sul punto di far ragionare suo padre.


Si sentiva un forte ronzio provenire da lontano.


Hawn guardò verso quella direzione, un po’ sorpreso nel vedere una linea di ombre scure stagliarsi nel cielo che si dirigeva verso Città di Bagliore.


Erano degli uccelli migratori?


Si rese conto ben presto che si stesse sbagliando: quel puntino nero si ingigantì all’istante e diventò più grande di un qualsiasi uccello. E si stava ancora allargando!


Hawn spalancò gli occhi. Sembravano essere degli oggetti!


Tutti gli operai lasciarono cadere i propri attrezzi ed iniziarono ad urlare.


Anche diverse carovane che passavano lì vicino si fermarono per guardare il cielo.


“Incredibile… l’ha fatto davvero,” commento Horford sorridendo leggermente. “I miei ospiti stanno arrivando.”


Ora, Hawn era visibilmente spaventato: quegli enormi uccelli erano i mezzi di trasporto sviluppati dalle gente di Graycastle?


Com’era possibile?






<em>Mithdran </em>
                                


                                



