---
title: Capitolo 1298: L’Arrivo Dei Mesi Demoniaci
pubDate: 2025-08-07T11:30:06.947Z
tags:
    - rtw
---


Ascia d’Acciaio ed Edith avevano predetto un bel po’ di scenari, relativamente alla guerra alla frontiera.


Arrivarono entrambi alla conclusione che prima che tutti i soldati si fossero radunati ed avessero portato tutte le loro armi, il Primo Esercito si sarebbe dovuto focalizzare sulla difesa. Anche se fosse arrivato il grosso dell’esercito, avrebbero comunque dovuto correggere le loro strategie operative di conseguenza e trovare il modo per sconfiggere i demoni in un colpo solo. Se fossero rimasti intrappolati nella zona colma di nebbia Rossa, la situazione sarebbe diventata molto difficile.


“In base alle informazioni raccolte dalle streghe di Taqila, la Nebbia Rossa generata dall’Obelisco arriverà a coprire più della metà del Regno del Cuore di Lupo,” disse Ascia d’Acciaio indicando la curva rossa sulla mappa. “Quindi, dobbiamo estendere la nostra linea difensiva. Considerando il tempo che ci mettiamo a dare l’allarme ed a prepararci, dovremmo realizzare i nostri avamposti in queste quattro città lungo la curva, e cioè Ponte Pietrametallica, Castello del Soffio, Città della Sabbia e Baia della Sedimentazione.”


Queste quattro città formavano un poligono che si estendeva nel Regno del Cuore di Lupo, nel lato opposto alla zona ricoperta dalla Nebbia Rossa.


“Ma il Primo Esercito non dispone al momento delle forze necessarie per difendere tutte e quattro allo stesso tempo, e quindi dobbiamo scegliere quelle più importanti per creare le loro basi. Le due città migliori sono quella della Sabbia e Baia della Sedimentazione: sono collegate tra di loro e si trovano sul confine con la zona coperta dalla Nebbia Rossa, a soli 50 chilometri di distanza dall’accampamento dei demoni. Se le perdiamo, potranno attaccare direttamente la Montagna della Gabbia.”


“In particolar modo Baia della Sedimentazione,” aggiunse Luce del Mattino. “È il porto vicino alla Montagna e lo usiamo per inviare rifornimenti. Perderlo significa che ci vorrà più tempo per organizzare l’esercito. Non possiamo lasciare che ciò succeda.”


“Dì loro la verità,” disse Edith seccamente. “Se i demoni lo conquistano, perdiamo la Battaglia della Volontà Divina. Ma fortuna vuole che anche i demoni siano a corto di risorse; visto che hanno eretto l’Obelisco sul limite del continente, non è facile per loro muovere la Nebbia.”


Forse, Edith era l’unica persona a cui non importasse pronunciare la parole “perdere”. Ascia d’Acciaio tossì per l’imbarazzo e disse, “Comunque, ipotizziamo che i demoni abbiano il nostro stesso problema e si stiano aprendo una “scorciatoia” nelle montagne. Qualunque sia il motivo, il Primo Esercito non può lasciarsi scappare questa occasione. Prima che la costruzione della strada sia completa, dobbiamo tenere quelle due città.”


Si fermò per un secondo e poi riprese,” Ci sono all’incirca 3.000 soldati di stanza a Baia della Sedimentazione ed a Città della Sabbia, e stanno costruendo trincee e linee difensive. Ho anche costituito un’unità di riserva di 1000 soldati per difendere la zona posteriore delle due città, come rinforzi aggiuntivi. Ad ogni modo, non basta. Spero che Sylvie possa agire come esploratrice ed avvertirci, come fatto in passato, per Baia della Sedimentazione. Fulmine e Maggie posso aiutarci nell’altra città.”


“Capito.”


“Nessun problema.”


“Gruu!”


Risposero in coro le tre streghe.


“Per quanto riguarda Ponte Pietrametallica e Castello del Soffio, ho inviato un’unità di 500 soldati per difenderli. Queste due città sono abbastanza distanti dalla zona della Nebbia Rossa, è improbabile che i demoni le attacchino. Ed anche se lo facessero, invierebbero delle normali Bestie Demoniache,” continuò Ascia d’Acciaio facendo il saluto militare a Tilly. “Spero che Vostra Altezza ci possa aiutare a difendere i cieli.”


Tilly annuì e rispose, “ Non ti preoccupare, i Cavalieri dell’Aeronautica sono nati apposta per combattere le Bestie Demoniache.”


“L’ultima è l’Isola dell’Arciduca,” disse Ascia d’Acciaio indicando una grande isola ad est. “Alla fine verrà raggiunta dalla Nebbia Rossa, ma da un punto di vista strategica, possiamo sfruttarla. Visto che non è collegata alla terraferma è più facile da difendere; i Demoni Folli devono nuotare per due o tre chilometri se vogliono raggiungerla, ed i Demoni Ragno non possono attraversare l’oceano. Ed anche se le Bestie Demoniache alate possono andare ovunque ed anche velocemente, non sono molto forti in attacco e quindi non creeranno molti problemi ai lavori di costruzione dei fortini.”


“Fino a quando l’Isola dell’Arciduca sarà sotto il nostro controllo, Baia della Sedimentazione sarà al sicuro. Allo stesso tempo, l’isola è il luogo perfetto per sferrare un attacco ai demoni. Se usassimo i cannoni in città, il nostro raggio di fuoco potrebbe coprire l’intera spiaggia ed anche il territorio in un raggio di 10 chilometri.”


“Ma è coperto dalla Nebbia Rossa…” Disse Agatha con timore.


“Lo Stato Maggiore ha considerato quell’aspetto,” la bloccò Edith. “Ed è per questo che abbiamo inviato 500 soldati. Anche se i demoni dovessero attaccarci con ferocia, l’esercito e la flotta a Baia della Sedimentazione avrebbero comunque ancora la possibilità di ritirarsi. Non c’è alcuna prova, fino ad ora, che i demoni dispongano di una flotta potente in grado di combattere in mare aperto.”


“Er… posso dire una cosa?” Chiese Wendy.


“Certo”


“Ho vissuto in un monastero in una vecchia città santa per più di 10 anni, e quindi so che le varie strade nel Regno del Cuore di Lupo ed in quello dell’Eterno Inverno conducono all’Altopiano di Hermes e quelle del secondo si trovano prevalentemente nella Catena Montuosa Invalicabile. I demoni potrebbero usarle per attaccare Hermes? Ci sono molte miniere di Pietre Divine lì.”


Ci fu subito una discussione animata.


Senza dubbio, una volta che i demoni avessero realizzato l’Obelisco al centro dei Quattro Regni, l’effetto sarebbe stato peggiore di quando fecero la stessa cosa nelle Pianure Fertili. La Nebbia Rossa poteva riversarsi dall’altopiano nelle terre sottostanti e coprire l’intero continente: ed in quel caso, la razza umana non avrebbe avuto alcun luogo verso cui fuggire.


“È una possibilità, ma è difficile che accada,” commento Edith con approvazione. “Durante le ultime due Battaglia della Volontà Divina, i demoni sono riusciti a costruire un solo Obelisco. Per prima cosa, il loro esercito non può superare la Catena Montuosa Invalicabile e raggiungere l’Altopiano di Hermes. Questi percorsi erano tutti accessibili al pubblico. Dobbiamo solo creare un paio di avamposti se vogliamo tenerli d’occhio; ed una volta scoperti, i demoni si troverebbero in una posizione davvero svantaggiosa.”


“Quindi, anche se i demoni volessero attaccare la Nuova Città Santa, lo potrebbero solo fare in segreto, come è successo nella Foresta delle Ombre. Una o due unità non riuscirebbero ad erigere un Obelisco velocemente, sull’Altopiano. Ed in più, Crinale Ventofreddo è vicino ad Hermes ed è molto improbabile che ne costruiscano uno sotto il nostro naso.”


“Capisco. Ci hai già pensato,” disse Wendy, molto sollevata. “Allora, per me va bene.”


“Questo è il piano di base per il Primo Esercito al fronte,” concluse Ascia d’Acciaio. “Adesso stiamo cercando di scoprire da dove provengano i demoni.  Ad essere sincero, visto che non abbiamo molte informazioni e siamo a corto di personale, il Primo Esercito non se l’è passata bene, ultimamente. Sono davvero felice che siate venuti tutti qui ad aiutarci. Con il vostro aiuto, potremmo risolvere i nostri problemi, più o meno. Quando avremo abbastanza informazioni e persone, potremo contrattaccare!”


Il passo successivo era assegnare i compiti alle streghe.


Foglia e Loto sarebbero rimaste a Montagna della Gabbia, a preparare delle trappole.


Andrea e Shavi si sarebbero dirette a Baia della Sedimentazione: erano entrambe streghe combattenti, e quindi ovviamente vennero spedite al fronte.


Colibrì e Molly si sarebbero occupate della logistica, aiutando le operazioni di carico al porto.


Eco sarebbe stata responsabile di alzare il morale alle truppe.


Trascorse l’autunno, con tutti indaffarati a prepararsi alla guerra.


Il sole non sorse come suo solito il primo giorno d’inverno, ma anzi iniziò a nevicare.


Questo era il primo Mese dei Demoni dopo la comparsa della Luna di Sangue.






<em>Mithdran</em>
                                


                                



