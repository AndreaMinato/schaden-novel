---
title: Capitolo 130: Un’abilità sviluppata
pubDate: 2025-08-07T11:30:06.690Z
tags:
    - rtw
---






Dopo essere ritornata nella sua stanza, Anna lanciò un insieme di fiamme verdi su di una botte di legno piena d’acqua. L’acqua si sarebbe presto riscaldata.


Si levò i vestiti e vi entrò dentro.


Quando le streghe volevano farsi un bagno, dovevano rivolgersi ad Anna che le avrebbe aiutate a scaldare l’acqua. Dopo tutto, recuperarla dalla cucina era scomodo. Roland rimase sorpreso quando lo scoprì. Sembrava che per lui fosse difficile accettare il ripetuto utilizzo dell’acqua per il bagno.


Quando Anna pensò a questo, lo trovò divertente. Per un popolano era già abbastanza difficile fare un bagno una volta al mese. Pertanto, era abbastanza comune riutilizzare l’acqua più volte.


Egli sembrava non rendersi nemmeno conto di quanto il tenore di vita delle streghe fosse ampiamente migliorato, da quando le aveva accolte. Sua Altezza Roland Wimbledon sembrava essere dotto, ma in certi ambiti era… ottuso. Ella aveva letto molte storie in cui i Principi partecipavano a vari banchetti e ricevimenti, sin dall’infanzia. Dovrebbero avere familiarità con ogni tipo di donna. Un Principe, pur essendo ignorante e codardo, dovrebbe almeno essere bravo nella socializzazione.


Tuttavia, questa sensazione la faceva sentire inspiegabilmente sicura.


La testa di Sua Altezza era così colma di sapere da toglierle il fiato, come la creazione della macchina di ferro a vapore e come saper calcolare la giusta dimensione di una pietra per far in modo che riesca a galleggiare sull’acqua. E la lezione di oggi – il mondo è composto da minuscole sfere, talmente piccole da dover essere ingrandite migliaia di volte, per poter essere osservate ad occhio nudo. Per questo, sono ovunque. Persino i solidi, i gas, i liquidi o le persone, i fiori e le pietre, quando vengono scomposti, nel profondo, sono praticamente fatti della stessa sostanza.


Anna trovava incredibile tutto questo. Ma come poteva, Sua Altezza, sapere tutte queste cose?


Dopo essersi lavata, asciugò le gocce d’acqua sul suo corpo con il fuoco. Si vestì e si sedette alla propria scrivania.


Al centro della scrivania vi era un libro di testo scritto da Roland.


Precedentemente c’era stato un periodo in cui il Libro Illusorio era terminato, così Anna prese in prestito quel libro di testo. Voleva leggerlo per po’, prima di andare a letto.


Il libro all’interno aveva tutti i tipi di informazione possibili, iniziava con le cose più semplici, come delle istruzioni passo passo su come pelare una cipolla, che in alcuni casi erano perfino accompagnate da alcune immagini verosimili e interessanti fino a informazioni sconosciute mai sentite prima nelle parti più avanzate del libro. Anna era così immersa nell’assorbimento delle nuove informazioni, da trovare estremamente difficile fermarsi dopo aver esaminato la prima pagina.


Mentre le pagine della prima parte erano relativamente semplici, le ultime diventavano sempre più difficili da capire. Prendiamo il capitolo sulla temperatura, per esempio, esso affermava che il caldo ed il freddo sono le reazioni attive di quelle minuscole sfere. Più energia ottengono, più attivamente si muovono. Da una macro prospettiva, la temperatura aumenterebbe. Se ciò che dice Sua Altezza fosse vero, le sue fiamme verdi, se ingrandite, diventerebbero tante minuscole sfere attive?


Con il passare del tempo, la candela si consumò sino alla fine. Dopo che le fiamme vacillarono due volte, si spense. Solo allora il Libro Illusorio fu completato. Le pagine e la calligrafia divennero pian piano trasparenti, prima di svanire del tutto. La camera venne avvolta dall’oscurità, finché una fiamma verde non sbocciò dai polpastrelli di Anna, illuminando l’intera stanza.


Guardando la scrivania vuota, si sentì alquanto delusa.


Sollevando la sua mano destra, la magia blu scuro era come un ammasso di luci fluorescenti, immobili sulla punta delle sue dita.


Voleva fare una prova. Se tutto era formato da minuscole sfere, poteva riuscire a rimpicciolire la fiamma, tanto da portarla alla stessa dimensione delle sfere? Anna chiuse gli occhi e visualizzò l’immagine delle innumerevoli particelle che formavano la fiamma.


Essa iniziò a cambiare, da una forma a goccia alla forma di una linea sottile.


Diventò più fine e più lunga, prima di somigliare definitivamente ad un capello.


Anna notò il cambiamento, ma non era abbastanza per lei. Pensava che il capello fosse ancora molto più grosso di una minuscola sfera. Poteva diventare molto più fine.


Benché fosse ciò che pensava, sembrava difficile trasformare nuovamente la fiamma verde. La luce diventò debole e la sottile luce verde iniziò a tremolare.


“Probabilmente non potrebbero essere impilate, ma possono essere collegate…” Sua Altezza, una volta disse che c’era una catena stabile tra le minuscole sfere. Forse, lei poteva rimodellarle.


Le particelle di fiamma, immaginate da Anna, tremarono, poi lei sentì un suono come di qualcosa che si rompesse.  A quel punto le particelle non erano più connesse le une con le altre, ma volavano separatamente come le stelle nel cielo. Le fiamme verdi potevano essere scomparse, ma nella sua mente, esistevano ancora in forma diversa. Nella sconfinata oscurità, dopo che la maggior parte delle stelle caddero, le particelle restanti si riunirono lentamente. Si allinearono, una dopo l’altra, per poi alla fine formare un filamento composto da stelle.


“La temperatura è una materia attiva” pensò.


Subito dopo averlo pensato, il filamento cominciò a splendere, come se qualcuno lo stesse tenendo ad un lato e lo stesse scuotendo. Dopo lo scuotimento, l’ondeggiamento del filamento sembrava inarrestabile e le ondulazioni si svilupparono lungo di esso.


Sembravano esserci ondulazioni nel suo mondo, in cui non c’era un contorno definito tra le cose che saltavano lungo quest’ondulazione, dunque era il suo potere magico. Aveva addirittura pensato che la prima ondulazione, strappata dalle sue dita, fosse il potere magico stesso.


Quando aprì gli occhi, tutto era nuovamente silenzioso. Le fiamme verdi se ne erano andate. Quando i suoi occhi si adeguarono al buio, la scrivania, l’armadio, il candelabro… gli arredi della sua stanza mostrarono le proprie forme dalle proprie ombre, uno per uno. Il pallido e triste chiaro di luna si riversò sul pavimento attraverso la finestra, riflettendo una modesta percentuale del bianco grigiastro. Tutto sembrava essere lo stesso di sempre.


Ma ai suoi occhi, il mondo era completamente cambiato. Uno scuro filamento fluttuò nell’aria – Anna sapeva di non averlo visto davvero con i suoi occhi, bensì con un altro tipo di percezione.


Tirò fuori un lingotto di ferro da sotto la sua scrivania e se lo piazzò davanti.


Il filamento nero rispettò la volontà di Anna e si avvolse intorno al lingotto di ferro, accumulandosi velocemente. Come un coltello caldo che taglia il burro, il filamento si incorporò facilmente al lingotto. Sotto il volere di Anna, la temperatura del filamento era, numerose volte, più alta rispetto a quella delle fiamme verdi, ma era limitata ad una scala molto ridotta. Il lingotto di ferro si ruppe subito in due. Ella ne prese una metà ed osservò il taglio regolare. Poteva persino sentire il suo calore residuo.


Successivamente posizionò il lingotto di ferro verticalmente, ponendo il filamento nero sulla sua sommità. Dopodiché separò un filamento orizzontale, rendendoli perpendicolari.


Questa era una nozione matematica insegnata da Sua Altezza durante le sue lezioni.  Con un punto come centro, poteva essere tracciato un cerchio esatto, mediante una linea sottile intorno al centro. L’area del cerchio equivaleva alla lunghezza della linea, moltiplicata per se stessa e per una costante.


Anna controllò un’estremità del filamento orizzontale, per piegarlo, formando un angolo retto, passando, attraverso il lingotto, alla scrivania. Dopodiché lo fece ruotare gentilmente intorno alla linea di mezzaria. La forma e l’intera temperatura delle fiamme nere potevano ora essere regolate e, quelle fiamme nere composte da particelle, potevano essere trasformate in qualsiasi figura. La temperatura delle varie parti potevano anche essere rispettivamente controllate.


Dopo aver fatto un cerchio, venne reciso e disegnato un cilindro standard.


Dal momento che le articolazioni erano disegnate l’una troppo vicina all’altra, Anna impiegò tutte le sue energie per tirarlo fuori dal ferro. Come la sezione precedente, la superficie del cilindro di ferro era abbastanza regolare e liscia. Al chiaro di luna, poteva persino vedere, vagamente, il suo viso allungato riflesso su di esso.






Haru.


💬 Erialis Ciao a tutti come sapete il 19 aprile si chiude il contest di Release per saperne di più cliccate-->; QUI. Ammirate le vostre opere. Nel frattempo però si apre un contest generale che riguarda tutto Novelleleggere. Un nuovo concorso di scrittura, nel link a seguire potrete leggere tutti i dettagli. Partecipate, partecipate-->; QUI. 




                                


                                



