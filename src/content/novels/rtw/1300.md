---
title: Capitolo 1300- Una Feroce Battaglia
pubDate: 2025-08-07T11:37:51.083Z
tags:
    - rtw
---


Non era affatto semplice volare in inverno.


Anche se i Cavalieri dell’Aereonautica stavano indossando dei cappelli in pelle di lupo, pellicce, sciarpe ed occhiali protettivi, l’area non protetta da queste attrezzature era comunque esposta al freddo mordente.


Il parabrezza si trovava davanti al ‘Fuoco Celeste’. Quando il vento avrebbe cambiato direzione o quando l’aeroplano sarebbe partito, bufere di neve sarebbero entrate all’interno della cabina da tutte le direzioni.


Tuttavia, Good capiva la logica del design.


Sopra di lui c’erano le ali enormi, perciò la sua visuale era piuttosto limitata. Se voleva osservare la situazione di sotto, doveva affacciarsi fuori dalla cabina. Infatti, tutto ciò che Finkin aveva fatto era sporgere fuori la sua testa. A differenza dei normali soldati che dovevano semplicemente sfoderare le loro armi sul campo di battaglia, i Cavalieri dell’Aereonautica dovevano prima localizzare i nemici. Individuare i loro bersagli nel cielo era una cosa estremamente difficile.


Il ‘Fuoco Celeste’ diventò minuscolo come una formica a 1000 metri d’altezza, lasciando sole le persone a terra.


Probabilmente, questo era il motivo per cui ogni aereo era gestito da due persone. Quattro occhi lavoravano meglio di due.


‘’Trovato qualcosa?’’


Domandò Good voltandosi.


Circa un’ora prima, la flotta aveva sorpassato il Castello del Soffio. Se i demoni stavano inseguendo i rifugiati, avrebbero dovuto trovarsi intorno a quest’area secondo la mappa. Per velocizzare la ricerca, i quattro aerei si distribuirono secondo una formazione a ventaglio intorno all’asse centrale a nord.


Questo era anche il metodo di ricerca standard riportato sul Manuale di Volo.


Teoricamente, finché non avessero deviato dal percorso, i quattro velivoli sarebbero riusciti a coprire la zona all’interno di un raggio di 200 chilometri. Tuttavia, a causa delle condizioni atmosferiche avverse, gli aeroplani dovettero restare uniti, il che riduceva moltissimo la loro area di ricerca.


‘’Niente!’’ Gridò Finkin mentre teneva in mano il suo binocolo. ‘’É possibile che i demoni abbiano già raggiunto i rifugiati e li abbiano uccisi tutti?’’


‘’Allora dovrebbero esserci molti cadaveri laggiù!’’


‘’Va bene, darò un’altra occhiata… Spero che la neve non li nasconda,’’ mormorò Finkin. ‘’Amico, potresti scendere un pochino?’’


Good abbassò leggermente la testa del jet e volse lo sguardo alla bussola e all’altimetro.


Questi erano gli unici due parametri nel ‘Fuoco Celeste’ su cui potevano contare per sapere la loro attuale posizione.


Nonostante questo, c’erano anche delle chiare istruzioni sul Manuale di Volo che dicevano di non fidarsi troppo di quei due parametri. ‘’A causa delle tecnologie limitate, i dispositivi potrebbero sbagliarsi, specialmente quando l’aeroplano sta volando in una zona colpita da una serie di drastici cambiamenti atmosferici, di altitudine e di paesaggi geografici. Assicurati di aver guardato fuori dalla cabina di tanto in tanto, a meno che tu non voglia essere la persona chiave capace di indurre un nuovo ciclo di rivoluzione tecnologica svolto da Tilly Wimbledon.’’


‘’Posso scendere solo di altri 300 metri. Non più di così. Questa non è la Regione Occidentale di Graycastle, dove il terreno è pianeggiante.’’


Tuttavia, Finkin lo interruppe: ‘’Due gradi a destra! Lì qualcuno si sta muovendo.’’


L’espressione di Good cambiò. Regolò velocemente la direzione.


Non riusciva a sentire niente oltre all’ululato del vento e al ruggito del motore. Perciò, Finkin non si stava riferendo ai rumori, ma a qualcosa di visibile ai loro occhi. Sarebbe stato davvero sospetto se qualcuno avesse deciso di uscire con questo tempaccio.


Un momento dopo, Good trovò molti puntini neri contro la vasta e bianca catena montuosa coperta di neve. Invece di essere sparsi qua e là, in realtà formavano un gran numero di file. Dall’alto, quelle file somigliavano a sottili fili di capelli sulla neve.


‘’Sono… impronte?’’


Finkin rispose alla sua domanda con eccitazione. ‘’Esatto. Credo si tratti delle persone che Sua Altezza ci ha chiesto di cercare! C’è qualcuno sulla montagna, e sono così tanti! Dio, i demoni stanno dando la caccia a quei rifugiati. Ho visto centinaia di corpi! In base alla loro costituzione fisica, dovrebbero essere Demoni Folli, sono circa una trentina o una quarantina!’’


‘’Avvisa gli altri!’’ Disse Good immediatamente, abbassando la leva. ‘’Andiamoci prima!’’


Tre razzi verdi vennero scaricati e sibilarono in aria, dando vita ad un contrasto evidente con la Luna di Sangue a mezz’aria.


L’aereo precipitò, e i due gruppi si avvicinarono sempre di più l’uno all’altro. Quando il velivolo si trovò a soli 400/500 metri di distanza dalla cresta della montagna, Good vide finalmente i rifugiati in fuga correre nella neve per salvarsi la pelle. Sfrecciarono giù dalla montagna, e molte persone quasi caddero dal suo fianco, sembravano disperate.


I Demoni Folli, d’altra parte, chiusero lentamente il passaggio da dietro. Non li stavano particolarmente inseguendo o massacrando, al contrario, si stavano godendo il piacere del gioco della caccia.


Tutto il sangue di Good gli salì al cervello.


Recitò internamente le istruzioni per poter sparare e mirò ai Demoni Folli in cima alla montagna. Dopo essersi allineato con il bersaglio, premette il bottone per fare fuoco.


La mitragliatrice sparò immediatamente e furiosamente!


Questo era anche il modo più semplice per abbattere un bersaglio sul ‘Fuoco Celeste’. Quando il velivolo si fosse trovato a soli 200/300 metri dal suolo, non avrebbe più avuto bisogno di preoccuparsi che i proiettili deviassero dal percorso mentre cadevano. Le pallottole avrebbero viaggiato nella direzione in cui si dirigeva il jet durante l’intero processo. Persino Good, inesperto com’era, poteva colpire il bersaglio!


I proiettili piovvero sui Demoni Folli nella neve, creando una linea retta di confine!


Solo verso la  fine i demoni non si accorsero finalmente dell’enorme uccello in discesa. Ululavano mentre sfoderavano le loro lance di ossa, lanciandole verso ‘Fuoco Celeste’, senza la minima intenzione di ritirarsi.


Proprio in quel momento, la ‘linea di confine’, senza alcun avviso, fece disperdere i demoni.


Si trattava della linea della vita e della notte.


I proiettili metallici fischiavano attraverso l’aria e penetravano nei corpi dei Demoni Folli, punteggiando la neve candida di sangue blu. Fiotti di nebbia rosso sangue fuoriuscirono improvvisamente dalla schiena dei Demoni Folli che erano stati colpiti. I loro arti inferiori e superiori si ruppero istantaneamente. Per un momento, membra e carne volarono in tutte le direzioni, espirando mucchi di neve. I Demoni Folli erano perciò temporaneamente fuori gioco.


Poi arrivarono le loro lance d’ossa. Sfortunatamente, non potevano nuocere al ‘Fuoco Celeste’. Anche se le armi raggiungevano il velivolo, erano troppo deboli per danneggiarlo in qualche modo. Era quasi impossibile trafiggere il biplano che viaggiava nell’aria ad alta velocità.


Ma il ‘Fuoco Celeste’ continuava ad attaccare.


Mentre Good stava riposizionando il jet, Finkin iniziò a sparare.


Quest’ultimo puntò alla cresta della montagna e fece fuoco con ferocia. Non seguì nessuna regola, né calcolò le traiettorie, sparò semplicemente basandosi sul suo istinto.


I demoni si resero finalmente conto che lo strano uccello nel cielo non era una bestia demoniaca ibrida o un mostro, ma un’arma creata dagli esseri umani! Tuttavia, la loro realizzazione non poteva cambiare la situazione. Non c’erano dei nascondigli, e la possibilità di fuggire dal furioso ‘Fuoco Celeste’ diventava estremamente sottile.


Durante l’ultima Battaglia della Volontà Divina, gli esseri umani erano così spaventati dalle Bestie Diaboliche da volare in alto e velocemente fino al cielo. Adesso, i demoni erano ugualmente spaventati. Forse, erano molto più terrorizzati degli uomini.


Un momento dopo, Good iniziò a tuffarsi nuovamente verso di loro.


Allora, anche gli altri due aerei apparvero.


Sotto l’attacco dei tre velivoli, i demoni fuggirono il più velocemente possibile, ma gli aeroplani li inseguirono senza sosta, nel tentativo di ucciderne il più possibile.


Né Good né Finkin riuscirono a realizzare di essere le prime poche persone che avrebbero continuato ad inseguire i nemici pur essendo numericamente inferiori. Persino l’unità d’evacuazione precedente del Primo Esercito non aveva preso l’iniziativa di andare dietro ai demoni. Adesso, loro stavano affrontando 40-50 Demoni Folli, con soli tre aerei guidati da sei persone.


<em>Haru</em>


