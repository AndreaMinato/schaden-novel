---
title: Capitolo 1307 – Difetto
pubDate: 2025-10-16T07:35:44.332Z
tags:
    - rtw
---


Tre giorni più tardi, dopo che la lettera era passata di mano diverse volte, arrivò finalmente al Quartier Generale della Montagna della Gabbia. Dopo che Hill Fawkes l’aprì e la lesse, venne nuovamente classificata come “informazione di priorità massima” e subito spedita ad Edith.


Dopo averla accartocciata, la Perla della Regione Settentrionale aggrottò le sopracciglia.


“Quante persone ci sono attualmente sull’Isola dell’Arciduca?” Chiese ad alta voce.


I suoi consiglieri si scambiarono un’occhiata, all’istante. Luce del Mattino fu la prima a rispondere.


“Mia Signora, ci sono più di trecento soldati del Primo Esercito sull’isola, venticinquemila della squadra di costruzione ed all’incirca altrettanti abitanti. Se volete il numero preciso, posso chiedere i dati esatti.”


“Non ce n’è bisogno,” la interruppe Edith. “Fai entrare Ascia d’Acciaio e gli altri ufficiali militari, dobbiamo rivedere subito il nostro piano! Veloce!”


“Rivedere…?”


“Non importa che siano soldati, operai o gente di Graycastle, dell’Alba o del Cuore di Lupo, devono andarsene tutti dall’Isola dell’Arciduca ORA!” Sentenziò duramente. “Quel posto è già morto.”


Ne seguì un baccano; ma anche se erano allibiti dalla notizia, il lungo addestramento che avevano ricevuto nei loro rispettivi campi li portò ad eseguire gli ordini ricevuti all’istante.


Nel mezzo del chiasso all’interno dell’ufficio, lo sguardo di Edith si posò sul foglio di carta che aveva in mano.


Era in allegato alla lettera.


Dopo un attimo, strinse il pugno e sospirò lievemente.


Gli ufficiali di alto livello del Primo Esercito arrivarono in fretta ed a turno lessero la lettera inviata da Castello Riflesso nella Neve di Eterno Inverno.


“Il Signore del Cielo Hect Zod…” Come per gli altri, anche il volto di Brian era pallido e sconvolto. “Se ciò che dice la lettera è esatto, questa dannata abilità è troppo potente! Un’area di diversi chilometri, può essere usata di continuo… Se le cose stanno davvero così, non ci vorranno nemmeno un paio di giorni per distruggere tutto Eterno Inverno; persino le città meglio difese non avrebbero alcuna possibilità.”


Fulmine e Maggie avevano già incontrato un demone di alto rango in passato, vicino alla frattura. Il suo enorme potere era sufficiente per considerarlo un avversario di cui aver molto timore. Adesso capivano che questo demone era molto probabilmente il Signore del Cielo di cui Ursrook parlava e che ciò che avevano visto era solo una parte del suo vero potere: non solo riusciva ad attraversare da sé il portale, ma poteva anche controllare i suoi soldati attraverso di esso. Un potere così formidabile era spaventoso, strategicamente parlando.


Il suo titolo completo, “Lord demone maggiore”, gravava su di loro.


Evacuare l’Isola dell’Arciduca era ora un compito fondamentale: nessuno lo metteva in dubbio.


Tuttavia, arrivare sull’isola era più facile che lasciarla: se il canale, in quanto barriera naturale, non era in grado di bloccare i movimenti del nemico, avrebbe però potuto essere d’intralcio a loro, mettendoli in trappola.


In più, dovevano sfruttare tutto il tempo a loro disposizione!


Sulla base di quanto riportato dai cittadini nella lettera e dagli indizi analizzati dallo Stato Maggiore, i demoni avevano molto probabilmente messo in piedi un’armata enorme, sul fronte. Potevano lanciare un attacco di massa in qualsiasi momento.


Ascia d’Acciaio ordinò, “Fermate tutte le operazioni di costruzione e le fortificazioni sull’Isola dell’Arciduca: evacuate tutti, immediatamente! E non usate solo le navi che abbiamo affittato, voglio che qualsiasi cosa riesca a galleggiare sull’acqua prenda parte a questa evacuazione!”


“Sì, Signore,” risposero all’unisono i soldati.


Dopo che furono tutti usciti per eseguire i loro ordini, Agatha chiese, preoccupata, “Perché un demone così potente non si è fatto vedere durante la seconda Battaglia della Volontà Divina?”


“Credo che il motivo sia uno, su una rosa complessiva di tre.” La voce di Edith era calma, come sempre. “Uno, Hect Zod doveva ancora diventare un Lord demone maggiore ed a quel tempo non aveva ancora delle abilità simili. Due, credevano che gli uomini fossero insignificanti e consideravano il Regno Cielo-mare come loro priorità principale. E la terza possibilità…” disse facendo intenzionalmente una pausa, “forse i demoni più importanti credevano che Hect Zod non fosse adatto per combattere contro gli umani.”


Ascia d’Acciaio parve leggerle nel pensiero. “Credi che sia quest’ultimo?”


La Perla della Regione Settentrionale alzò le spalle. “Sebbene il primo motivo sia valido, almeno in teoria, non considera la questione in oggetto. Il secondo non è molto fondato: certo, i demoni hanno sempre combattuto con il Regno Cielo-mare e considerando il loro interesse nei confronti della reliquia degli Dei, non se la sarebbero fatta sfuggire dalle mani se avessero potuto sconfiggere facilmente l’Unione. Sottostimare il nemico è senza dubbio la cosa più stupida che tu possa fare in una battaglia che determinerà il futuro della tua razza. In altre parole, credo abbiano già usato il loro potere alla massima potenza.”


Sentendo ciò, gli occhi di un grigio annebbiato della Strega di Ghiaccio parvero finalmente illuminarsi un po’. “Ma… l’Unione non sapeva come creare armi da fuoco, a quel tempo. Se nemmeno le mura serviranno a qualcosa, temo che l’Unione verrà sconfitta persino più velocemente questa volta. Potrebbero non avere tempo per spostare la reliquia degli Dei.”


“Però, è qualcosa su cui vale la pena riflettere di più.” Edith picchiettò leggermente sulla superficie del tavolo, senza rispondere direttamente alle preoccupazioni della Strega di Ghiaccio. “Ci sono alcune descrizione in questa lettera che mi interessano: sulla base dei pochi incontri tra l’autore ed il Signore del Cielo, non solo Hect Zod non ha mai usato il suo potere per accedere direttamente al castello del signore feudale, ma si è appena incontrato con una manciata di nobili, al contempo. La maggior parte dei suoi ordini vengono trasmessi tramite Sigilli, come se non si fidasse dei suoi soldati: un simile atteggiamento è ovviamente a suo sfavore se vuole ottenerne la fedeltà; è questo che si capisce dalla lettera. Ma la domanda è, quale pericolo possono rappresentare quei nobili per lui?”


La Strega di Ghiaccio sembrava confusa. “Stai pensando alla… Pietra Divina della Vendetta?”


“Per quante volte ci pensi, è l’unica possibilità.” Annuì in risposta la Perla della Regione Settentrionale.


“Ma visto che le Straordinarie possono essere cenere o libri, perché un Lord maggiore è un Cacciatore Magico?”


“Quello…” Agatha non riuscì a rispondere subito. La maggior differenza tra un demone di alto rango ed un Demone Folle era la quantità di potere che avevano. Non c’era alcuna prova certa che un demone avrebbe ottenuto il potere del Cacciatore Magico dopo la sua evoluzione. In più, ciò avrebbe risposto a tutte le domande che aveva fatto in precedenza: il motivo per cui il Signore del Cielo non era comparso al fronte sulla Pianure Fertili era semplicemente perché non era bravo nelle battaglie dirette!


Non importa se i demoni stessero invadendo la Città Sacra attraverso le Miniere di Pietre Divine o se stessero combattendo contro le Straordinarie con indosso una Pietra Divina della Vendetta o affrontando un attacco divino, che era perfino più forte del potere delle Straordinarie: ognuna di queste situazioni era un pericolo enorme per qualsiasi demone che non fosse un Cacciatore Magico.


Il potere del Signore del Cielo era fondamentale per i demoni e per questo non si era fatto vedere nelle due battaglie precedenti!


“Ma questa volta vi prende parte di persona…” Disse Ascia d’Acciaio a voce bassa.


“Forse ci sono stati alcuni cambiamenti che non gli hanno lasciato altra scelta.” Edith camminò verso la finestra e guardò fuori, verso nord. “Ad esempio, l’attaccante principale avrebbe dovuto essere Ursrook o un qualche altro Lord demone maggiore, ma a causa di un paio di ragioni Hect Zod è stato costretto ad esporsi in prima persona. Se questo fosse davvero il motivo, sarebbe comunque una buona notizia per noi indipendentemente da tutto: avere a che fare con un Lord demone maggiore è sicuramente meglio che sfidarne di diversi allo stesso tempo.”


“Hai già pensato a come affrontare Hect Zod?”


“La sua abilità nel comandare i soldati a suo piacimento è unica, in termini di strategia, ma usarla per condurre un attacco non è propriamente una scelta buona,” disse Edith lentamente. “Fino a quando non registreremo un alto numero di perdite sull’Isola dell’Arciduca, il risultato della guerra non sarà ancora definito. Quindi, la cosa più importante da fare per noi ora è evacuare quante più persone ed armi possibili dall’isola, soprattutto i cannoni.”


Ascia d’Acciaio tirò un grande sospiro di sollievo. “Da ciò che hai detto, questa informazione è molto utile; mi chiedo chi l’abbia scritta e spedita? Se si rivelasse fondata, gli dovremmo molto.”


Dopo un lungo silenzio, Edith consegnò il pezzo di carta all’uomo.


C’erano solo un paio di frasi scritte lì sopra.


Era stata scritta da un uomo di Hill prima che lui la spedisse a loro.


<em>Non conosco il suo nome.</em>


<em>Quando l’ho trovato, il suo corpo era già congelato, ma in un modo diverso dal ghiaccio.</em>


<em>E sul suo petto, ho trovato questa lettera.</em>


<em>Solo quella aveva una traccia di calore.</em>


<em> </em>


<em>Mithdran </em>
















                                


                                



