---
title: Capitolo 1308- La Grande Evacuazione Dell’Isola Dell’Arciduca
pubDate: 2025-10-16T07:35:44.332Z
tags:
    - rtw
---


L’ordine di evacuazione si diffuse rapidamente fuori dalla Montagna della Gabbia, via piccione viaggiatore.


Gli uomini di Graycastle li eseguirono nel modo più efficiente possibile: non vi furono scappatoie o perdite di tempo. Appena sei mesi di Regno di Roland Wimbledon furono sufficienti a far capire ai nobili che avevano scelto di servirlo come lui si comportava.


Onestamente, erano sorpresi dal “potere” inaspettato che mostravano: dandosi da fare nella situazione corrente, ottenevano cose che in pensato avevano ritenuto impossibili. Quando si trovavano di fronte ai un problema difficile, ci ragionavano e poi lo risolvevano. Nonostante fossero sempre le stesse persone, ottenevano risultati enormemente differenti sotto un diverso sistema di governo.


Il Barone Jean Bate era uno di questi.


Si sentiva indeciso vedendo la frenesia dentro la sua dimora. All’inizio, aveva considerato la sua famiglia come insignificante, che non disponeva di alcuna abilità e neanche di ambizione. Era solamente perché non rappresentava alcuna minaccia per loro che il Re di Cuore di Lupo, i Tusk ed i Pietrarossa gli avevano consentito di governare a vita Baia della Sedimentazione, mantenendo quindi un tenue equilibrio tra le famiglie nobiliari.


Ora, i suoi studiosi e sottoposti erano responsabili di organizzare i movimenti di decine di migliaia di persone e di migliaia di navi. Nonostante la maggior parte di quest’ultime erano imbarcazioni da pesca, erano comunque di sua responsabilità e persino quelle più piccole dovevano attraccare prima di poter essere caricate. Decine di migliaia di persone erano in pratica l’intera popolazione di una grande città del continente ed il numero di navi che adesso controllava era più che tutte quelle sulle sponde del Cuore di Lupo, messe insieme.


Di norma, il Barone non avrebbe mai creduto che la sua famiglia fosse in grado di gestire un progetto di simili dimensioni: se qualcuno glielo avesse proposto in passato, avrebbe sicuramente creduto che stesse scherzando o che non capisse le difficoltà nella sua organizzazione.


Adesso, Jean Bate capiva che non aveva sottostimato solo le sue capacità, ma anche quelle della sua famiglia: con la giusta spinta e metodi e regole appropriate, dalla gente si poteva ottenere un potenziale straordinario.


All’inizio, aveva servito Graycastle prevalentemente perché non aveva altra scelta; dopotutto, il destino della sua famiglia e dei suoi possedimenti era totalmente nelle mani di Graycastle: la disobbedienza non era un’opzione. A poco a poco, però, aveva scoperto che iniziava a piacergli. Migliaia di persone si muovevano a suo comando, portando a termine i suoi ordini con precisione ed efficienza assolute. Forse era questa la vera essenza del potere.


Anche se rispetto al passato aveva molti più superiori, il potere che aveva ora tra le mani era molto più tangibile ed era sicuro, dalle espressioni vivaci che i suoi subordinati avevano sul volto quando si davano da fare, che anche loro provavano lo stesso.


Comandare un centinaio di persone sveglie era di gran lunga migliore che avere diecimila idioti. Questa fu probabilmente la lezione più importante che il Barone apprese da questa situazione.


Questo sistema di governo, l’opposto dell’aristocrazia, riusciva a trasformare persone non così sveglie in sottoposti efficienti. Quale sarebbe stato il potenziale effetto sulle persone che erano per loro natura fenomenali?


Jean Bate non aveva più alcun dubbio che Roland Wimbledon sarebbe diventato Imperatore dei Quattro Regni.


O almeno, se gli umani fossero sopravvissuti alla Battaglia della Volontà Divina.


…


Simile per i pezzi grossi, anche la situazione tra i civili era frenetica.


Ciò che Graycastle aveva dimostrato nel passato, e cioè che rispettavano la parola data e ripagavano sempre i loro debiti, fece sì che l’annuncio di evacuazione venne preso in grande considerazione. Sentendo che il Primo Esercito avrebbe largamente ricompensato tutti coloro che avrebbe aiutato a trasportare soldati ed armi, chiunque ne avesse la possibilità si attivò, per avere la propria fetta di ricompensa.


La gente che faceva affidamento al mare per vivere fu la prima a rispondere. I marinai avevano guardato ovunque per prendere a prestito dei carri col la speranza di trasportare oggetti sulla terraferma per guadagnare qualcosina. Adesso stavano tornando tutti alle loro occupazioni principali.


A seguire c’erano i pescatori: l’importo della ricompensa elargita dal Primo Esercito era calcolata sulla base del numero di persone e del peso del carico trasportato. Poiché il tratto di mare che separava l’Isola dell’Arciduca dalla terraferma non era largo, la gente tirava fuori piccole imbarcazioni ed anche vecchie scialuppe. Se non disponevano di vele, usavano i remi: un singolo viaggio attraverso il canale faceva guadagnare loro diversi ori reali. Tutti sapevano fare due conti.


Quindi, per poter caricare un maggior numero di persone e merci in un unico giro, i civili avevano messo insieme diverse scialuppe collegate l’una all’altra per creare una sorta di convoglio. Per loro ne sarebbe comunque valsa la pena anche se l’interno convoglio si fosse rotto dopo uno o due viaggi.


Il Primo Esercito aveva solo una richiesta: “Le navi non devono aver nulla che potrebbe far accumulare la neve.” A parte ciò, era accettato ogni cosa che riuscisse a galleggiare. In un breve lasso di tempo, il mare fu ricoperto da imbarcazioni di ogni dimensione che andavano facevano avanti ed indietro dalla costa. Da lontano, sembravano come tante piccole formiche che si spostavano da una tana all’altra.


Ovviamente, l’Unione delle Streghe non era inattiva.


“Gabbiano” era il mezzo di trasporto più efficiente tra tutti quelli disponibili. Nel giro di un giorno, aveva già compiuto cinquanta viaggi da una costa all’altra; Fulmine e Maggie accompagnavano i Cavalieri dell’Aeronautica nella loro attività di pattugliamento della parte ovest dell’Isola dell’Arciduca, scontrandosi a volte con alcune bestie sparpagliate nell’area. Molly e Colibrì, chiamate l’”ultima coppia”, resero quasi divertenti le operazioni di carico, che di solito erano davvero lunghe e pesanti. Si poteva dire che senza il loro aiuto non sarebbe stato possibile portare a termine un’operazione su così larga scala, soprattutto quando si teneva a mente la capacità di carico dei pontili delle poche città portuali.


Persone, armi, materiale da costruzione ed equipaggiamento… Ciò che aveva richiesto diverse settimane per essere trasportato sull’Isola dell’Arciduca vennero rimandate indietro nel giro di un paio di giorni. La maggior parte della gente si aspettava che un’evacuazione così frettolosa sarebbe diventata una catastrofe. Non sarebbe stata una sorpresa se metà dell’equipaggiamento fosse andato perduto; anzi, gestire il trasporto di tutte queste persone da solo sarebbe stata davvero un’impresa. Ma la realtà mostrò che praticamente tutto il materiale era tornato al suo posto esattamente come quando era stato spedito sull’isola. Non considerando il materiale da costruzione abbandonato e gli attrezzi non importanti, la perdita tra armi ed esplosivi era meno del 10%. La sorprendente efficienza amministrativa di tutto ciò ricordò nuovamente a chiunque la capacità di Graycastle.


Proprio quando l’evacuazione era vicina al completamento, Sylvie inviò un allarme di priorità alta al Quartier Generale centrale!


Tra la Nebbia erano comparsi tantissimi demoni!


…


Quasi allo stesso tempo, Hect Zod “vide” la vedetta attraverso l’Occhio Demoniaco parassita; era come se si fosse materializzato all’improvviso nella sua mente. Ogni suo movimento era chiaro e preciso.


Era una Risvegliata femmina con lunghi capelli verdi mossi, quella che nel rapporto di Ursrook veniva descritta come l’obiettivo da eliminare. Con la sua ampia capacità di vedetta, era un enorme pericolo strategico per la razza demoniaca: solo una Pietra Divina la poteva fermare.


Ripensò silenziosamente al suo aspetto e distolse lo sguardo dalla donna.


Se ne stava al centro di una città altamente protetta. Sbarazzarsi di lei era un buon consiglio, ma non era qualcosa che doveva fare di persona: lui era l’alleato più potente del Re, il suo braccio destro. Se fosse stato ferito, ciò sarebbe stato un grande problema per l’intera razza. Quindi, non c’era alcun motivo per mettersi in pericolo.


In più, Hect Zod adesso aveva un obiettivo molto più importante.


Secondo i rapporti delle sentinelle, gli uomini si erano mossi molto lungo la costa di Cuore di Lupo, soprattutto intorno all’Isola dell’Arciduca: chiaramente, il suo nemico aveva messo gli occhi sullo stretto e non voleva darglielo su un piatto d’argento.


Senza alcun dubbio, gli umani avrebbero pagato un prezzo enorme per il loro errore.


Secondo le informazioni che aveva ottenuto dai nobili del Regno dell’Eterno Inverno, l’esercito di Graycastle consisteva di decine di migliaia di soldati; se fosse riuscito a divorare tutte le truppe che difendevano l’isola in un sol colpo, sarebbe stato un duro colpo per gli umani.


Stava per dimostrare a tutti gli altri demoni ed ai Lord maggiori che lui, il Signore del Cielo, avrebbe condotto il fronte occidentale alla vittoria!


Con ciò in mente, Hect Zod evocò la prima porta della distorsione.






<em>Mithdran </em>
























                                


                                



