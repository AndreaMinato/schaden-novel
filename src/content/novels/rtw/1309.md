---
title: Capitolo 1309- Tuono
pubDate: 2025-10-16T07:35:44.332Z
tags:
    - rtw
---


Lo scoppio della guerra sul fronte occidentale aveva drasticamente cambiato il modo di pensare del Signore del Cielo.


In passato, ciò che sapeva degli uomini derivava dai vari rapporti e dagli incontri della Santa Sede. Insieme al loro ovvio disprezzo per le forme di vita inferiori, praticamente tutti i Lord maggiori ritenevano che gli uomini non disponessero di guerrieri Risvegliati. Semplicemente, per loro era difficile evolversi come i demoni. La potenza degli uomini era volatile ed era impossibile definire fin dove arrivava il potenziale di una Promozione.


Gli uomini che non avevano alcun potere magico si trovavano sul campo di battaglia solo per aumentare gli effettivi: erano in sostanza simili ai Demoni Inferiori. Però, questi ultimi vennero completamente lasciati da parte dopo la prima Battaglia della Volontà Divina. Ora, non veniva loro nemmeno permesso di partecipare in battaglia e venivano solo più usati per lavori manuali. Già solo da questo aspetto si poteva capire la differenza di forza tra le due razze.


Gli abitanti del Reame Cielo-terra erano persino più evoluti: dalle loro navi che inghiottivano la terra ai soldati semplici, ciascuno di loro disponeva di un potere magico notevole, come se fossero nati solo per combattere. Persino diverse bestie demoniache che avevano corrotto e che controllavano sviluppavano alla fine delle abilità magiche. Non c’era alcun dubbio che il Reame Cielo-mare fosse la più potente tra le quattro razze.


Proprio per via della differenza in termini di forza, i demoni anziani erano certi che avrebbero spazzato via gli uomini dopo la seconda Battaglia della Volontà Divina.


Anche per questo motivo le ultime parole di Ursrook avevano causato una grande agitazione alla Santa Sede del Dominio.


Adesso, però, Hect Zod era arrivato a credere ancora di più che Ursrook non esagerava.


Anche se le enormi capacità di utilizzo del fuoco da parte degli umani non erano fonte di preoccupazione per il Re, la nuova arma che i sottoposti di Hect Zod avevano scoperto due settimane prima era qualcosa di totalmente differente.


Senza l’aiuto delle streghe, gli uomini, che venivano considerati come dei fastidiosi moscherini, riuscivano invece a volare su degli strani uccelli di metallo!


La sua reazione quando gli venne riferita la cosa fu ritenerla assolutamente impossibile.


Fin dai tempi antichi, fatta eccezione per gli uccelli, il cielo era stato dominato da chi sapeva utilizzare la magia. La voce che Dio si trovasse in un luogo oltre il cielo dava a quella vastità azzurra un senso di santità e divinità.


Eppure, come poteva una specie senza neanche una goccia di potere magico profanare questo luogo sacro?


Però c’erano diversi testimoni di tutto ciò: dopo aver ricevuto la notizia, si era reso conto che la rapida crescita in termini di forza degli umani non poteva essere spiegata da come utilizzavano il fuoco.


Per questo a poco a poco si convinse della “Teoria della Promozione” di Disastro Silenzioso: sembrava proprio che la Signora dell’Incubo avesse pensato a questa possibilità prima di lui e che per questo motivo avesse deciso di entrare nel Regno delle Menti per cercare delle risposte.


Dopotutto, il tasso di evoluzione degli uomini era davvero troppo veloce.


Il rapporto di Ursrook non menzionava questo uccello di metallo: se gli uomini avessero posseduto una simile arma a quel tempo, non ci sarebbe stata alcuna ragione per non impiegarla. L’unica spiegazione era che in meno di un anno l’evoluzione degli umani li aveva portati a raggiungere il cielo.


Un simile cambiamento poteva essere spiegato solo con la Promozione.


Una volta che gli uomini fossero diventati la principale forza in campo, le loro abilità di combattimento di sarebbero senza alcun dubbio moltiplicate di molto. Forse era questo l’avvertimento di Ursrook, nascosto nelle sue ultime parole.


Fortunatamente Hect Zod conosceva molto meglio il cielo che il fuoco: gli uccelli di metallo creati dagli uomini non erano di molto più forti delle Bestie Demoniache. Fino a quando fosse rimasto lì, nessun altro avrebbe potuto anche solo toccare il cielo!


Questo volta, l’attacco non sarebbe fallito come in passato.


Non era così sicuro perché sottovalutava il nemico: a questo punto, farlo sarebbe stato davvero un qualcosa di folle.


La sua sicurezza derivava dal proprio titolo.


Lui era il Signore assoluto del cielo!


Dopo aver attraversato il portale, si trovò sulla costa dell’isola.


Al suo fianco se ne stavano dei Demoni Occhio Parassita che lo avevano seguito: se già solo un Demone Occhio veniva considerato raro, il Parassita era completamente su un altro livello. Erano una risorsa davvero molto preziosa.


Nonostante il loro prezzo elevato, Hect Zod li aveva disposti in prima linea senza alcuna esitazione, permettendogli di viaggiare con lui.


Era questo l’unico modo in cui poteva occuparsi all’altro obiettivo menzionato da Ursrook: una strega la cui specialità erano gli attacchi a lunga distanza.


Fino al suo arrivo sull’isola, la figura della strega non gli si era ancora materializzata nella mente: ciò significava che l’unica persona in grado di dargli del filo da torcere non era presente lì.


Ed allo stesso tempo, non vide alcuna vedetta che lo potesse notare.


Non c’era occasione più propizia che ora.


Hect Zod non esitò ulteriormente ed attivò la forma completa della Porta della Distorsione!


Davanti a sé si ingrandì velocemente un buco nero e si allungò rapidamente per diversi metri in avanti: qualsiasi barriera naturale sarebbe stata inutile contro la Porta!


Da essa ne scaturì una foschia rossa: Siacis, un nascente maggiore, fu il primo a comparirgli davanti. “Mio Signore, il vostro esercito è pronto.”


“Trasmetti il mio comando: cattura questa isola ed uccidi chiunque pone resistenza!”


“Come desiderate!” Siacis cacciò un urlo agghiacciante. In quanto psichico che aveva sostenuto tre cerimonie di promozione, quest’urlo era più che sufficiente ad abbattere qualsiasi essere umano che non avesse con sé una Pietra Divina. Ed anche se ne avessero avuta una, questo colpo li avrebbe fatti cadere in trance; al contempo era un segnale per dare inizio all’attacco. Quando l’urlo cessò, un enorme numero di Demoni Primordiali e Simbiotici si riversò fuori dalla Porta della Distorsione, diretti verso il centro dell’isola.


La forza dei colpi di fuoco degli uomini consisteva nella loro lunga gittata: se fossero riusciti ad avvicinarsi, questi nuovi Demoni Simbiotici sarebbero sicuramente riusciti a spezzare la loro linea di difesa in un colpo solo.


Molto velocemente, l’avanguardia superò la zona periferica dell’isola e si avvicinò all’accampamento degli uomini.


Eppure non avevano aperto il fuoco.


Ciò sorprese un po’ Hect Zod.


Proprio quando era arrivato a considerare gli uomini allo stesso livello della sua razza, che cos’era questo loro enorme sbaglio? Poteva essere che non si fossero ancora accorti che il loro territorio veniva invaso?


“Mio Signore…” Un quarto d’ora più tardi, Siacis si fiondò verso di lui. “Abbiamo già catturato la città; però… non c’è alcuna traccia degli umani. Questo posto è abbandonato!”


“Cosa hai detto?” Gli occhi di Hect Zod si spalancarono.


“Ci sono ancora diversi edifici incompleti all’interno; sembra che ci stessero lavorando poco tempo fa; temo che tutti gli umani abbiano abbandonato l’Isola dell’Arciduca uno o due giorni fa.”


Quindi stava dicendo… che le navi che le sentinelle avevano visto non stavano trasportando armi sull’isola, ma evacuando i soldati?


Ma… com’era possibile?


Gli umani avevano agito come se avessero saputo che stesse per attaccare l’isola! Aveva appositamente fatto in modo che le sue truppe evitassero tutte le città ed i villaggi. Ogni strada che avevano percorso era stata controllata dagli Occhi Demoniaci. Il modo più semplice con cui le sue mosse potevano essere spifferate in giro era attraverso quei lavoratori umani e quindi aveva ordinato ai suoi sottoposti di controllarli, tagliando tutti i contatti con l’esterno. Anche se il nemico avesse notato qualcosa di strano, non avrebbero potuto andarsene così velocemente!


Com’erano trapelati i suoi piani?


Prima che potesse analizzare la questione in maniera appropriata, dal centro dell’isola scoppiò un’esplosione assordante. In un attimo, la terra prese a vibrare violentemente.


Un ammasso di palle di fuoco illuminò il cielo nuvoloso: nella loro luce, delle nuvole vorticanti di fumo nero volarono verso il cielo ed un’aria pesante si sparse per l’intera città. Tutti i soldati al suo interno vennero avvolti da questo fumo in un istante.






<em>Mithdran </em>
















                                


                                



