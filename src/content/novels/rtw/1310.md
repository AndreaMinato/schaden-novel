---
title: Capitolo 1310- La Bestia È In Trappola
pubDate: 2025-10-16T07:35:44.332Z
tags:
    - rtw
---


Hect Zod chiuse la Porta della Distorsione con un’espressione cupa in volto.


Anche l’essere più idiota avrebbe capito che erano appena stati fregati dagli umani!


“Quegli esseri inferiori!” Siacis ruggì furioso. Si capiva il suo intento omicida dal violento sferzare dei baffi sulle sue guance.


“Silenzio!” Lo interruppe Hect Zod. “Se loro sono inferiori, cosa siamo noi, fregati da loro? Da oggi in poi, non voglio che tu li definisca così, mai più!”


Poi balzò in avanti e volò verso l’altra costa dell’isola.


Il fumo nero stava ancora fluttuando senza sosta, creando una spessa colonna di fumo. Il confuso bagliore dei fuochi sotto di essa la facevano sembrare un getto di magma che fuoriusciva dalla terra. L’interno della città era in preda al caos; anche nei luoghi che non erano stati raggiunti dall’onda d’urto delle sfere di fuoco, c’erano comunque i corpi di diversi Demoni Primordiali sparsi in giro, vivi o morti.


Tuttavia, non era questo a cui stava pensando, al momento: il latte era stato versato. Rimanere lì non avrebbe ridotto le sue perdite ed anzi avrebbe solo alimentato la sua rabbia. Se avesse avuto le forze, avrebbe fatto meglio ad usarle per farla pagare ai suoi nemici.


Come si aspettava, nel lato sud dell’isola il Signore del Cielo vide delle imbarcazioni che non si erano allontanate di molto dalla costa. Nonostante stessero navigando a gonfie vele, per quelle che erano le sue abilità era come se fossero ferme davanti a lui.


Proprio quando fu sul punto di ridurre il loro vantaggio, un raggio di luce sotto di lui ne catturò l’attenzione.


Una figura sfrecciò dalla zona esterna dell’isola fino alla parte meridionale.


Incredibile! Aveva creduto che la persona che aveva azionato l’esplosivo fosse stata avvolta dalle fiamme proprio come la sua avanguardia. E pensare che gli umani avevano pianificati di ritirarsi tutti!


Usare una strega per dare fuoco all’esplosivo, in modo da andarsene dal campo di battaglia?


Come se potesse essere così semplice!


Il Signore del Cielo cambiò immediatamente obiettivo, aprendo una Porta della Distorsione e comparendo dinnanzi alla strega.


Era una donna con dei lunghi capelli di un biondo sbiadito. Aveva uno sguardo sorpreso, come se non si aspettasse di vederlo comparire all’improvviso. Senza alcuna parola Hect Zod si allungò in avanti per afferrarla.


Ma la sua mano fendette l’aria.


La donna davanti ai suoi occhi si mosse subito con una velocità sorprendente, distanziandosi da lui per centinaia di metri in un battito di ciglia. Allo stesso tempo, l’onda d’urto del suo scatto colpì Hect Zod e l’Occhio Parassita come un muro. L’incantesimo che aveva usato brillò ed increspò l’aria, per poi svanire lentamente.


Dopo che la strega volò in lontananza e si fermò, parve come se avesse usato metà della sua energia


Ne fu indignato e le andò dietro un’altra volta!


Pensò di avvicinarsi di nuovo a lei con un solo passo, ma questa volta, quando uscì fuori dalla Porta della Distorsione, la strega si trovava già a diverse miglia di distanza, lasciandosi dietro delle nuvolette bianche.


Hect Zod era furioso. Usò la sua abilità una terza volta, pensando che avrebbe potuto aprire la Porta trecento metri davanti alla strega.


Ma quando ne uscì, questa volta, si sentì addosso all’improvviso lo sguardo di diversi occhi. Era come se fosse entrato in una città lasciandosi alle spalle una zona deserta.


Sorpreso, il Signore del Cielo si volse in direzione di questi sguardi: diverse figure nere si stavano dirigendo verso di lui, sia dal mare che dalla terra; tra di esse c’erano uccelli di metallo e streghe.


<em>È una… imboscata?</em>


Quindi quella puttana l’aveva fatto apposta a fermarsi e poi a ripartire, prendendolo in giro facendogli credere che riuscisse solo a volare per brevi istanti perché aveva un limitato potere magico?


“Ha… Umani… hahaha…”


Hect Zod rideva mentre la sua rabbia ribolliva, raggiungendo il suo limite.


Non solo avevano fregato le sue truppe, ma pensavano di fare lo stesso con lui?


Ritirarsi adesso sarebbe stato semplice come bere un bicchier d’acqua.


Ma non lo fece.


Certo, non era un Cacciatore Magico e la cosa gli aveva sempre dato fastidio, ma ciò non significava che degli uomini che avevano delle Pietre Divine della Vendetta sarebbero riusciti a sconfiggere un Lord maggiore!


Doveva far capire ai suoi nemici chi fosse il vero dominatore del cielo!


In un istante, otto uccelli di metallo si erano già piombati addosso, sputando strisce di fuoco dalle loro teste.


Hect Zod sventolò la sua mano destra, aprendo direttamente una Porta della Distorsione al suo fianco, inghiottendo i colpi che gli venivano sparati contro; allo stesso tempo aprì l’altro verso dietro agli uccelli di metallo. Dopo che i colpi attraversarono la porta tornarono indietro da dove erano partiti: in un attimo, diversi uccelli di metallo vennero colpiti e la loro formazione si ruppe.


Ma ciò che lo sorprese un po’ fu che quei colpi che dovevano essere fatali non avevano distrutto gli uccelli di metallo: al contrario, avevano solo lasciato un paio di segni sui loro corpi.


Il Signore del Cielo lasciò da parte la sua sorpresa e salì più in alto, lasciandosi l’intero teatro di scontro ai suoi piedi; era palese che gli uccelli non riuscissero a stargli dietro. Per quanto potessero tentare di salire in alto, i loro stupidi ed impacciati corpi erano più lenti dei vermi.


Proprio quando stava pensando di farli a pezzi uno ad uno, un uccello lì vicino si trasformò all’istante in una Bestia Diabolica e si lanciò contro di lui con le fauci spalancate!


Il suo Occhio Demoniaco non considerava gli uccelli vicino al mare come una minaccia; Hect Zod lo schivò rapidamente, evitandone l’attacco per un soffio. Fumante di rabbia, aprì la mano ed una striscia di luce nera comparve subito tra di loro. Anche questa era una Porta della Distorsione, con l’eccezione che il suo spessore era solo di un dito: qualsiasi corpo che l’avesse attraversata non ne sarebbe emerso intero.


Come se si fosse resa conto di essere in pericolo, la Bestia Diabolica si trasformò di nuovo in un gabbiano: fu però troppo difficile fermarsi in un lasso di tempo così ridotto e metà delle sue ali affondarono dentro la linea nera: la ali e le piume si sparsero come fossero dei petali.


Ma prima che potesse attaccare di nuovo, si sentì un potente ruggito ancora una volta.


La strega dai capelli dorati si trasformò in un raggio di luce e si lanciò direttamente contro di lui! Non avendo abbastanza tempo per usare la stessa strategia, Hect Zod poté solamente raccogliere tutta la sua energia magica nel suo corpo e trasformarla in uno scudo che lo racchiudesse!


“Bang!”


I due si scontrarono ed il forte impatto mandò in frantumi la luce dorata della strega, riducendola a piccolissimi pezzettini ed irrigidì Hect Zod. La ferita della sua avversaria era palesemente più grave: non solo le colava del sangue dalla bocca, ma una delle sue braccia era piegata in diverse parti. Eppure la strega non si preoccupò delle sue ferite; con l’altra mano, tirò fuori un forcone di fuoco dal suo polso.


Cazzo!


Non avendo altra scelta, Hect Zod aprì un’altra Porta della Dispersione: se avesse sparato, il colpo avrebbe colpito i suoi compagni.


Ma ciò che lo fece infuriare non fu il fatto che il precedente attacco era stato una farsa, ma che la strega non gli sparò nulla contro ma anzi si lanciò in basso per afferrare l’uccello che stava cadendo.


“Ti farò in mille pezzi!” Ruggì per la prima volta in questa battaglia.


Ma in quel momento nella mente del Signore del Cielo risuonò l’allarme di priorità massima: proveniva da un grande uccello di metallo che voleva nelle nuvole sotto di lui. Attraverso la visuale dell’Occhio Demoniaco, l’origine era proprio la strega che Ursrook aveva detto di considerare come un obiettivo primario.


Sentì il suo corpo bloccato da qualcosa.


Avvertendo un crescente senso di pericolo, Hect Zod aumentò la Porta della Distorsione fino alla sua estensione massima, coprendo l’intera ampiezza di fuoco del nemico!


Uno dei suoi Occhi Demoniaci lo spinse con forza.


Ci fu un bagliore di fuoco; dopo ciò che parve essere un periodo di tempo lungo ed al contempo brevissimo, un ammasso nero lampeggiò come un fulmine. Sulla Porta comparvero una serie di crepe e poi questa si frantumò come se fosse vetro.


Dopo di essa, la vittima successiva fu l’Occhio Demoniaco che lo aveva spinto da parte; la luce blu sul suo corpo pulsò e sangue, carne ed organi schizzarono all’esterno, sollevando del fumo blu insieme ai frammenti del suo corpo. I due eventi accaddero praticamente allo stesso tempo, così velocemente che Hect Zod non riuscì a reagire.


Ed alla fine toccò a lui.


Nonostante la Pietra Divina dell’avversaria si fosse già frantumata, gli portò comunque via metà della sua mano, lasciando una serie di ammaccature sulla sua armatura. La turbolenza nel suo potere magico gli fece perdere il controllo del suo corpo e cadde nell’oceano.


Gli uccelli di metallo, avendo completato i loro movimenti, gli si fiondarono contro.


Dopo che abbandonò l’Area Proibita, Hect Zod usò l’ultimo briciolo di energia ed aprì una nuova Porta sotto di lui.


Quindi, come se stesse precipitando in un fosso senza fondo, svanì sopra l’oceano.






<em>Mithdran </em>




















                                


                                



