---
title: Capitolo 1311- Perdita
pubDate: 2025-10-16T07:35:44.332Z
tags:
    - rtw
---


‘’Mio Signore…’’ Quando Siacis vide nuovamente il Signore del Cielo, quasi non riusciva a credere ai suoi occhi.


Era fradicio dalla testa ai piedi, come se fosse appena uscito fuori da una piscina d’acqua. Era esausto, ferito, e metà della sua armatura era imbrattata di sangue blu. Era come se avesse appena sperimentato un’orribile battaglia.


Gli Occhi Demoniaci Parassiti, che si presupponevano essere dalla sua parte, erano scomparsi. Essendo creature vigili dai riflessi più affilati, erano utili solo se si trovavano accanto al Gran Signore. La situazione attuale suggeriva solamente che qualche grande sfortuna fosse caduta su di loro.


La scena davanti ai suoi occhi sarebbe stata più comprensibile se i loro nemici fossero stati nel Regno Cielo-Mare; tuttavia, i loro avversari erano solamente dei semplici esseri umani.


Hect Zod non era dell’umore per dargli delle spiegazioni. Afferrò il suo subordinato con una mano e lo trascinò nella Porta della Distorsione.


Nel momento successivo, erano già ritornati nella Regione della Nebbia Rossa.


‘’Signore del Cielo, i soldati sull’isola’’ Siacis reagì molto velocemente alla situazione. La sua espressione non poté fare a meno di cambiare in peggio. Anche se l’esplosione inaspettata nella città aveva causato grosse perdite nelle loro truppe d’avanguardia, ve ne era ancora una parte che fortunatamente cercava di sopravvivere. Andar via così equivaleva ad abbandonarli tutti sull’Isola dell’Arciduca.


Le truppe portavano con loro una quantità limitata di Nebbia Rossa e avrebbero potuto reggere per pochi giorni al massimo.


‘’Non sono già più in grado di aprire un’altra porta.’’ La risposta di Hect Zod lo aveva fatto tacere. Il titolo di Demoni Originari era molto al di sotto di un Gran Signore in qualsiasi circostanza; non c’era bisogno di discutere nel momento in cui si doveva decidere tra i due.


‘’Vi riaccompagnerò a Città del Cielo allora.’’


‘’Prima dì a Totolock di convincere gli umani a rimandare indietro le nostre truppe d’avanguardia con i velieri, quante più possono. Quanto a quei Demoni Simbionti, lasciali nascondere sull’isola per ora,’’ disse il Signore del Cielo a denti stretti. ‘’Una volta che la Nebbia Rossa avrà circondato l’intera Isola dell’Arciduca, le truppe principali dovranno immediatamente lanciate un attacco sulla Baia della Sedimentazione e sugli altri luoghi. Voi due sarete i responsabili della guerra!’’


‘’Mio Signore, non è un po’ precipitoso agire in questo modo?’’ Domandò Siacis sorpreso. ‘’Non sarebbe troppo tardi se iniziassimo una volta che Voi vi sarete ripreso’’


‘’Questo è il mio ordine, perciò non dire altro!’’


‘’Sì, ho oltrepassato i miei limiti.’’ Siacis annuì in tutta fretta. ‘’Come desiderate!’’


Lanciando un’occhiata alla figura dei suoi sottoposti mentre andava via, Hect Zod serrò ferocemente a pugno la mano che gli era rimasta.


Come non poteva essere consapevole del fatto che ciò che stava facendo fosse avventato? Ma era meglio di tirarla per le lunghe con gli umani. Per la prima volta, realizzò che il tempo non era dalla loro parte. L’assorbimento da parte degli umani dei loro retaggi era più veloce di quanto aveva immaginato; in un anno, facendo affidamento solo su qualche strega e qualche uomo magicamente inerme, erano riusciti a mettere in pericolo il Gran Signore. Che cosa sarebbe successo dopo qualche anno in più allora?


Non potevano affatto dare altro tempo agli umani per riprendere fiato!


Il Fronte Occidentale doveva essere riportato sulla strada giusta!


Diversi giorni dopo, Hect Zod tornò finalmente sul fondo del Grande Divario. Il posto si era già riempito di una densa e ricca Nebbia Rossa. Proprio in virtù della sua presenza, riusciva a sentire il suo spirito rinvigorire e il dolore lancinante sul suo palmo diminuire.


Andò dritto allo Stagno Nebbia Rossa, che si trovava nel punto più basso della Torre della Nascita.


Fissando la Signora degli Incubi ancora immobile, il Signore del Cielo si sentiva pieno di rabbia. Se non fosse rimasta immersa nel Regno delle Menti pe tutto questo tempo, allora lui non si sarebbe trovato in una posizione tanto difficile!


Non sarebbe dovuta andare in questo modo!


Se si fosse concentrato solamente sul muovere le truppe, l’avanzamento della linea del fronte non sarebbe stato così lento, e se la Signora degli Incubi avesse guidato le truppe in battaglia, nessun abitante di Graycastle che si fosse incontrato con i fuggitivi sarebbe riuscito a scappare! Allora, avrebbero lanciato un attacco diretto mentre gli umani sarebbero stati ancora intenti ad andare nel panico, e lui avrebbe guidato le truppe dal lato ovest in un attacco a tenaglia, conquistando immediatamente l’Altopiano di Hermes. Questo era il vero piano per la battaglia del Fronte Occidentale!


Furioso com’era, quando arrivò il momento in cui era davvero in procinto di tirare fuori la Signora degli Incubi dal Regno delle Menti, il suo viso venne attraversato dall’esitazione.


Alla fine, la Signora degli Incubi era la persona che aveva sempre ammirato in passato.


Una volta aveva… persino pensato che lei sarebbe diventata la Sovrana della razza.


No, no, no… Hect Zod scosse il capo. Lui era assolutamente fedele al Re; quelli erano solamente pensieri ignoranti di quando stava partecipando al processo evolutivo. In termini di rango, lei era essenzialmente al suo stesso livello.


Al massimo… lei possedeva una comprensione leggermente più profonda del Regno delle Menti.


Prese la sua decisione.


Le sue azioni potevano nuocere alla memoria della Signora degli Incubi, rendendola furiosa o tagliando fuori tutti gli indizi sul misterioso miglioramento degli umani. Ma queste cose erano poco importanti rispetto alla battaglia sul Fronte Occidentale.


Nella peggiore delle ipotesi, avrebbe semplicemente dovuto alzarsi al fianco di Disastro Silenzioso durante la riunione nella Santa Sede, e ammettere che la Teoria dell’Evoluzione era corretta. Quanto al da dove provenisse il frammento d’eredità, avrebbe potuto studiarlo dopo la loro vittoria. Finché avesse potuto ingoiare il frammento d’eredità degli umani, allora tutto ciò che avevano in mano al momento si sarebbe trasformato in una scalinata capace di far avanzare tutta la loro razza di un passo!


Con questo in mente, Hect Zod respirò profondamente e fece un movimento a spinta verso la Signora degli Incubi.


Il potere magico nei palmi delle sue mani interruppe la connessione tra lei e il Regno delle Menti, trascinandola fuori dalla Fontana della Magia.


In teoria, questo è quello che sarebbe dovuto succedere.


Ma gli occhi di lei non si aprirono, il suo corpo cadde di lato come un guscio vuoto nello Stagno della Nebbia Rossa.


Hect Zod si sentì come se la paura gli stesse attanagliando la gola!


Non aveva mai provato tutto quel terrore, nemmeno quando la sua mente si era quasi distrutta alla perdita di controllo sulla sua magia durante il processo evolutivo, o quando gli era stata tesa un’imboscata dal Regno Cielo-Mare!


Fece un passo avanti, sollevò la Signora degli Incubi e cercò di cogliere la sua coscienza, ma tutto ciò che trovò fu il vuoto…


Essere in vita, ma restare per sempre addormentati era la peculiarità del perdersi nel Regno delle Menti. Ma una volta immersi in quel mare rosso senza fine, tornare indietro era impossibile. Anche se si fosse riusciti a mantenere la lucidità per un momento, eventualmente si sarebbe stati erosi dalla crescente e caotica coscienza circostante, diventando una parte di essi.


Il cuore di Hect Zod sprofondò.


Questo significava che avevano già perso la Signora degli Incubi!


Com’era potuto succedere?


Con la sua abilità, finché si fosse stati attenti, senza commettere nessun terribile errore, lei non si sarebbe spinta al punto di rimanere intrappolata nel Regno delle Menti!


Che diavolo aveva incontrato durante la sua ricerca?


Il Signore del Cielo non osava pensare qualcosa di più a riguardo. Si alzò e saltò verso l’alto in cima alla torre, aveva persino dimenticato la sua stessa ferita.


Doveva immediatamente informare il Re dell’accaduto.


La situazione del Fronte Occidentale era drammaticamente cambiata!


*******************


‘’Come sta procedendo la guarigione di tutti?’’


Domandò Ascia d’Acciaio ad Agatha con tono preoccupato, mentre si trovavano al posto di comando della Montagna della Gabbia.


‘’Con Nana qui, cosa potrebbe andare storto?’’ Agatha ripose il suo Sigillo dell’Ascolto e scosse la testa sorridendo. Era ovvio che era di ottimo umore. ‘’Stando a ciò che dice Wendy, Maggie è già guarita così tanto da riuscire a scappare e saltellare il primo giorno, Fulmine si è rimessa completamente il secondo giorno ed entrambe stanno attualmente pattugliando la prima linea. Il mio unico rimpianto è di non aver partecipato all’imboscata stavolta.’’


‘’Ci siamo presi un gran rischio comunque… Inoltre, per confezionare quell’enorme pietra focaia, abbiamo anche dovuto smontare tutti i sedili del ‘Gabbiano’. Non avrebbe potuto ospitare un altro passeggero.’’ Anche Ascia d’Acciaio sorrise. ‘’Pensavo che il tuo unico rimpianto sarebbe stato non riuscire a sbarazzarci di quel demone d’alto rango in un colpo.’’


‘’Vincere contro un Gran Signore con una tale formazione è già una straordinaria vittoria.’’ Agatha si voltò verso la Perla della Regione Settentrionale e disse portandosi una mano al petto: ‘’Vi ho sottovalutata in passato; la realtà ha provato che è stato effettivamente un errore tranne che per Sua Altezza, Roland. Ci sono molte persone eccezionali tra quelle senza abilità magiche che non dovrebbero essere prese alla leggera.’’


Edith accettò con calma il suo complimento. In quanto stratega dietro l’intera imboscata, non c’era bisogno di essere umile in quel momento.


‘’Nonostante sia un peccato aver lasciato scappare il bastardo di nome Hect Zod vivo, abbiamo sfruttato a pieno questa battaglia.’’ Accarezzò i documenti che aveva in mano. ‘’Almeno, adesso non siamo più all’oscuro di ciò che riguarda il nemico.’’


<em>Haru</em>
                                


                                



