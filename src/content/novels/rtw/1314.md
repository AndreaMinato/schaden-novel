---
title: Capitolo 1314- Dilemma
pubDate: 2025-10-16T07:35:44.333Z
tags:
    - rtw
---


Naturalmente, le difficoltà nella produzione dei due tipi di apparecchiature per la comunicazione radio non erano allo stesso livello. La squadra di ingegneria era ancora nel processo di creare il tubo a vuoto, il cuore del trasmettitore AM.


Fuori dal laboratorio, erano ammassati numerosi prototipi falliti.


L’idea che Edith aveva scritto nel suo rapporto riguardo al modificare “Fuoco Celeste” emozionava Roland. A livello tecnico, non era difficile inserire un cannone da cecchino da 35mm su un biplano. Dovevano solo incorporare il corpo del cannone sotto alla pancia dell’aereo e rimuovere i sedili da tiro. Limitando poi le munizioni a meno di dieci tiri, il peso sarebbe stato equilibrato. Oltre a questo, non c’era nient’altro da modificare.


Il problema era che per ottenere proiettili di Pietra Divina di grosso calibro, dovevano prima usare sangue di strega o di demone per sciogliere e separare le Pietre Divine della miniera fino a quando non formavano delle Pietre Divine della Vendetta delle dimensioni e forme desiderate. Soltanto allora potevano essere lavorate. Se le pietre fossero state troppo grandi, le lame e i torni che avevano non sarebbero serviti a niente. Se invece fossero state piccole, le Pietre sarebbero state troppo fragili. La selezione della materia prima richiedeva una grande quantità di sangue magico, e anche con il supporto dell’Unione delle Streghe e dell’Incantesimo Dormiente, non ne avrebbero avuto abbastanza da soddisfare le richieste della guerra.


La vera soluzione a questo problema erano i demoni.


O scoprivano come i demoni riuscissero a lavorare le loro enormi colonne di Pietra Divina...


... oppure usavano il loro sangue per creare i proiettili.


Ad oggi, “Fuoco Celeste” poteva rientrare dal fronte a Neverwinter in un singolo giorno. Aggiungendo l’aiuto dell’abilità di raffreddamento di Agatha, non sembrava impossibile trasportare direttamente dal campo di battaglia il sangue fresco dei demoni.


Roland segnò silenziosamente la sua idea sull’agenda.


***






Quando calò la notte, come suo solito, Roland entrò nel Mondo dei Sogni.


Nel mese passato, per accelerare l’avanzamento dei progetti dell’Ufficio di Progettazione di Graycastle, Roland aveva aumentato il numero di volte in cui entrava nel Mondo dei Sogni. Di conseguenza, il tempo nel Mondo dei Sogni, che era indietro rispetto al mondo reale, lo aveva quasi raggiunto. Nella città che era prima in piena estate, danzavano ora i fiocchi di neve. Era come se il Mondo dei Sogni e quello reale fossero semplicemente due diversi posti dello stesso mondo.


La zona intorno al suo appartamento era affollata come tutte le mattine. L’espansione dell’Erosione e il grande disastro nella Città Prima non avevano affatto influenzato i residenti. I due lati della via erano sempre pieni di bancarelle di cibo ed i proprietari gridavano i loro sconti senza sosta. Le persone camminavano in fretta lungo la strada e la neve bianca che si era accumulata durante la notte era già piena di impronte.


Nonostante Lan avesse detto che anche questo mondo avrebbe dovuto affrontare la Battaglia della Volontà Divina, rispetto al campo di battaglia coperto di Nebbia Rossa nel Regno del Cuore di Lupo, questo luogo era senza dubbio molto più mite.


Inoltre, con tutto il tempo che aveva trascorso qui, non solo le stagioni erano cambiate, ma anche l’atteggiamento del demone viaggiatrice di mondi era cambiato molto.


Dopo un periodo di osservazioni, Roland era praticamente certo che il demone che si era presentata con il nome di Valkries non era in realtà nativa della Penisola di Cargarde. Nonostante le informazioni recuperate dalla Gilda dei Marzialisti ci fosse effettivamente una persona con questo nome, il suo comportamento non era facile da spiegare con il buonsenso.


Roland non era estraneo dal fenomeno di possedere un’identità reale ma una personalità completamente diversa, perché lui stesso ne era un esempio. La spiegazione più plausibile era che lei fosse una “viaggiatrice di mondi”.


Inizialmente, Valkries riusciva a mantenere il suo travestimento da normale marzialista sfogliando diversi generi di libri e parlando meno possibile; ma con il passare del tempo, era diventata sempre più agitata.


Specialmente dopo che le sue ferite erano guarite. Una volta, si era segretamente intrufolata nell’area proibita della Città Prisma era rimasta in silenzio e attenda di fronte alla crepa dell’Erosione. In base al rapporto di Dawnen, in quel momento c’era un’evidente espressione di ansia sul suo volto, come se bramasse qualcosa. Per diverse volte, Dawnen aveva pensato che Valkries si sarebbe gettata dentro l’Erosione, ma alla fine non l’aveva fatto.


Sarebbe stato troppo affermare che le sue azioni fossero causate dal lutto dei suoi compagni morti, perché quando il gruppo in visita si era trovato in difficoltà, lei non si era fermata neanche per un momento. Sin dall’inizio puntava all’Erosione.


Se si metteva nei suoi panni, non era difficile capire il suo cambio di atteggiamento.


Inizialmente, arrivando dalla città dei demoni in questa metropoli moderna, era riuscita a mantenere la compostezza per poter scoprire dove si trovava. Ma con il passare del tempo, mentre la sua speranza di andarsene era sempre oscura come non mai, l’ansia aveva iniziato a crescere. Poteva essere questa la vera ragione per cui Valkries si era intrufolata nella Città Prisma. Voleva vedere se sarebbe riuscita a tornare in un mondo a lei familiare attraverso l’abisso da cui era arrivata.


Sfortunatamente, il frammento di memoria non aveva soddisfatto i suoi desideri.


Riuscire a camuffarsi fino a questo punto era un’impresa incredibilmente ardua. Dopotutto, Valkries non sapeva che ogni sua singola mossa era controllata da Dawnen. Se non fosse stato per le piccole cose che la tradivano quando era da sola, quando interagiva con gli altri marzialisti, non c’era neanche un singolo difetto che la facesse scoprire.


Roland pensò a cosa sarebbe successo se lui fosse stato al suo posto, di sicuro non sarebbe riuscito a raggiungere il suo livello.


Adesso che la sua identità era stata confermata, doveva pensare alla sua prossima mossa.


In quel momento, ricevette un messaggio sul suo cellulare.


Era da parte di Phyllis.


“Vostra Maestà, siamo tutti pronti.”


Roland rimise il cellulare in tasca, si voltò e si incamminò verso il soggiorno.


Zero era occupata a portare una ciotola di spaghetti all’uovo sul tavolo. Vedendo Roland, si mise le mani suoi fianchi e disse: “Zio, non ti sei dimenticato della tua promessa, giusto?”


“Ti sei alzata così presto per paura che me la svignassi?”


“Non sarebbe la prima volta.” Disse mettendo il broncio.


“Rilassati, questa volta non lo farò.” Roland rise, si avvicinò e le accarezzò la testa. “Facciamo colazione prima, poi andremo alla porta accanto a chiamare sorella Garcia e partiremo insieme.”


Oltre al capodanno, l’evento più grande di questo inverno era la Competizione di Arti Marziali che si teneva una volta ogni quattro anni. Tra tutti gli studenti delle medie e delle superiori della città, quelli che andavano ad assistere dal vivo finivano al centro delle discussioni. Persino Zero, che di solito non provava interesse verso queste cose, non faceva eccezione. Dopo le sue innumerevoli richieste, Roland non aveva avuto scelta se non accettare di portarla vicino all’arena durante le vacanze scolastiche invernali.


A supervisionare la competizione c’erano i Guardiani, e dato che erano ancora nella fase di round robin, era improbabile che comparissero dei Caduti al Male. Inoltre, Zero doveva sempre tornare nella sua città natale durante le vacanze, per cui gli era risultato difficile rifiutare l’ “unica richiesta” della ragazzina. Inoltre, se c’era lei a trattenere Garcia, lui poteva muoversi più liberamente.


Roland aveva deciso di affrontare direttamente il demone viaggiatrice di mondi.


***






Era già il quarto mese.


Sembrava che Valkries stesse concentrando tutta la sua attenzione sul ring, ma la sua mente era altrove.


In questi quattro mesi passati, aveva raggiunto una comprensione generale su questo mondo e sull’eredità degli esseri umani. Da un certo punto di vista, anche lei stessa era diventata un membro dell’eredità. Se fosse riuscita a tornare nella realtà, avrebbe sicuramente portato enormi benefici alla sua razza. Ma il problema più grande era che in tutto questo tempo, non era riuscita a trovare nessun modo per lasciare il Regno della Mente.


Valkries aveva un enorme mucchio di informazioni, eppure non c’era nessuno con cui condividerle. Era come se si trovasse in un deserto e avesse finalmente trovato una bottiglia d’acqua. Ma perfettamente sigillata e impossibile da aprire.


Sia che mandasse segnali d’aiuto a Hect Zod, o che usasse la sua mente per percepire delle tracce del Re, non otteneva alcuna risposta. Persino quando meditava davanti alla fine di questo dominio, il Regno delle Menti non rispondeva alla sua chiamata. Era la prima volta che si trovava in una situazione del genere.


Non poté fare a meno di provare un po’ di odio verso il Signore del Cielo.


Come mai dopo tutto questo tempo non aveva ancora provato a svegliarla?






<em>Aris</em>
                                


                                



