---
title: Capitolo 1318- Una Decisione col 50% di Probabilità
pubDate: 2025-10-16T07:35:44.333Z
tags:
    - rtw
---


“Sei sicuro di vincere?” Il Signore degli Incubi non distolse lo sguardo.


Si fissarono per un bel po’ prima che Roland rispondesse, “Certo che posso vincere questa guerra; tra un secolo, anche se ti dovessi nascondere nella Regione della Pietra Nera, verrai comunque spazzato via dagli uomini. Ma non posso aspettare così tanto: l’avvertimento dell’Oracolo indica che il pericolo è imminente. Devo arrivare alla Terra Senza Fondo il prima possibile ed ho bisogno del tuo aiuto per farlo.”


“C… Cosa?”


“Aiutami a sconfiggere i demoni più velocemente: l’obiettivo è l’esercito del Fronte Occidentale.” Roland accavallò le gambe. “Per esempio, dimmi come trattate le Pietre Divine della Vendetta, quali sono le abilità del Re e dei Lord maggiori, il punto debole dei Demoni Ragni… Anche per questo motivo mi sono rivolto a te direttamente. Qualsiasi cosa che ti venga in mente…”


Bang! Valkries sbatté la mano sul tavolo ed il caffè uscì fuori dalle tazze.


“Non fare lo spavaldo, umano!” Disse lei, controllando con fermezza la sua voce. “Puoi ammazzarmi, ma non pensare che mi inchini davanti a te chiedendo pietà, e per di più non credere che tradirò la mia razza! Aiutarti a sconfiggere l’esercito del Fronte Occidentale? Te lo puoi scordare!”


“Che insolenza!”


“Non essere così irrispettoso dinnanzi a Sua Maestà!”


Urlarono le streghe quasi all’unisono ed in un attimo le due fazioni erano sul punto di arrivare alle mani. L’aria lì dentro divenne gelida.


“Cosa diavolo state facendo a quel tavolo?”


Si potevano sentire borbottare le altre persone del ristorante.


“Un litigio di coppia?”


“Uh… no, sono troppi.”


“Tra l’altro, le ragazze accanto a lui sono davvero carine!”


“La ragazza della Penisola è chiaramente meglio, vero? Dannazione, chi è quel tipo?”


“Che invidia…”


Roland alzò gli occhi, per lo meno nella sua mente. L’intento omicida stava praticamente scorrendo tutto intorno a lui; non c’era proprio alcuna traccia di romanticismo! “Basta, diamoci tutti una calmata.” Fece finta di sventolare la mano con noncuranza verso Phyllis e le altre, per evitarne l’attacco, e poi si mise comodo sulla panca, posando lo sguardo sul Signore degli Incubi. “Non credi che rifiutare la realtà equivalga a tradire la tua razza?”


“Realtà?”


“Corretto!” Il tono di Roland si fece improvvisamente sinistro, “Se l’avvertimento dell’Oracolo non era una menzogna, ci sono solo due strade che la civiltà ha di fronte a sé: il primo è di andare avanti, fino in fondo, con la Battaglia della Volontà Divina. La seconda è di porre fine a questa guerra senza fine una volta per tutte, attraverso il Regno della Mente! E riguardo alle conseguenze della tua scelta, non dirmi che non ne hai idea!”


Senza darle la possibilità di rispondere, alzò di un po’ la sua voce. “Dopo aver passato tanto tempo nel Mondo dei Sogni, dovresti aver capito di quanto possa incrementare la forza degli umani: se non comparirà una nuova Pietra dell’Eredità, sarà impossibile per voi affrontarci data l’attuale forza della tua razza! Se la guerra andasse avanti per decenni, quante persona dovrete sacrificare e quale sarà il prezzo che dovrete pagare? Ovvio, a meno che questo sia ciò che tu voglia vedere accadere.”


“Allora moriranno sul campo di battaglia, con dignità…”


“No, moriranno a causa di una menzogna insensata!” La corresse Roland. “E per via della presenza delle Pietre dell’Eredità, questa guerra non finirà mai. L’odio ed il sospetto infiammeranno gli scontri nella Regione della Pietra Nera, fino a quando la tua razza smetterà di esistere! L’unica persona che può evitare che ciò accada sono io. Una volta che non ci sarò più, la distruzione totale dei demoni sarà inevitabile. Rispetto alla perdita di una singola armata, non è ovvio che questa decisione porterà maggiori benefici alla tua razza?”


“…” Il volto di Valkries era pallido e non disse nulla.


“In realtà, è probabile che abbiamo quasi finito il tempo a nostra disposizione; se ci lasciamo sfuggire l’occasione di porre fine alla guerra, non ci sarà alcuna possibilità di uscirne.” Distese le gambe, piegandosi un po’ in avanti e disse, “Sei ancora convinta della tua decisione iniziale?”


Dopo una lunga pausa, il Signore degli Incubi rispose freddamente, “Umano, perché dovrei crederti? Secondo le parole dell’Oracolo, una volta che diventerai un Dio, chi potrà garantirmi che ci lascerai stare? Dovremmo credere a ciò che hai appena detto?”


“Non hai altra scelta. Da un lato c’è la possibilità di andare avanti, dall’altra una certa distruzione, tutto qui.” Roland addolcì il suo tono. “L’obiettivo della guerra è già cambiato.  Ciò che in passato era impossibile è ora possibile: se consideri la cosa da un’altra prospettiva, entrambe le razze possono sopravvivere.”


Valkries strinse le labbra, senza rispondere.


Roland non attese la sua risposta. “Capisco che questa sia una decisione difficile, non mi aspetto una tua risposta immediata. Puoi tornartene a casa, adesso.”


Alzò la testa, incredula alle sue orecchie. “… Tutto qui?”


“Che altro? Dovrei legarti e torturarti o forse ucciderti direttamente? Te l’ho detto… sei libera di andare, almeno per il momento.” Roland tirò fuori il suo telefono. “Oh sì, dammi il tuo numero così che ti possa informare sulla guerra nella zona nord il prima possibile. Ciò dovrebbe aiutarti a prendere una decisione. Ma non dimenticare: il destino dei demoni è nelle tue mani.”


Nonostante non ne avesse la minima intenzione, alla fine Valkries gli diede il suo numero.


Proprio quando era sul punto di alzarsi e di andarsene, Roland le si rivolse di nuovo.


“Voglio ancora porti una domanda: credi che il Mille Forme, mille anni fa, abbia fatto la cosa sbagliata?”


Valkries di fermò per un attimo, poi lasciò il ristorante senza guardarsi all’indietro.


“Vostra Maestà, davvero lascerete un Lord Demone maggiore muoversi liberamente nel Mondo dei Sogni?” Chiese preoccupata Phyllis.


“Non stanno così le cose.” Roland scosse la testa. “Non ve ne siete accorte? Non è più il Lord Demone maggiore che era in passato.” Un demone che aveva perso la sua pietra magica senza morire immediatamente, ma che al contrario aveva ottenuto una corrispettiva identità poteva significare solo una cosa. “È già parte del Mondo dei Sogni.”


Roland era sicuro che gli uomini avrebbero vinto, ma farlo in cento o dieci anni era una cosa diversa. Aveva bisogno di metterli alle strette nel minor tempo possibile e far in modo che perdessero del tutto la loro voglia di resistere, aprendosi una strada per la Terra Senza Fondo. Il Signore degli Incubi non era altro che una carta nella sua mano: non importava quale decisione avrebbe preso, non avrebbe potuto cambiare la sua.


Ma allo stesso modo, nessuno si sarebbe lamentato di avere troppe carte a propria disposizione in un momento così critico: se fossero riusciti a convincere un ex Lord Demone maggiore, la pressione sul Primo Esercito sarebbe sicuramente diminuita.


Dopotutto, ciò che gli mancava di più, ora, era il tempo.


…


“Il vincitore è: Fei Yuhan!”


L’intera arena esplose in uno scosciante applauso.


Agitò le sue mani verso le decine di migliaia di persone nel pubblico, scendendo dal ring centrale in mezzo agli interminabili flash delle macchine fotografiche ed entrò nella saletta dei partecipanti. Questa era una “competizione” il cui risultato era stato deciso molto tempo prima; anche se i sui avversari non ci erano andati piano con lei, secondo gli ordini del Difensore, era comunque riuscita a sconfiggerli nel giro di un minuto.


In passato, salire sul ring in questo modo non le dava alcuna gratificazione: ma questa volta era diverso, perché aveva visto Valkries, che se n’era andata per un bel po’ di tempo, ritornare all’arena.


Un paio di ore prima, la donna se n’era andata praticamente allo stesso tempo di Roland.


Dopo aver finito di cambiarsi, Fei Yuhan era salita sul pullman dell’Associazione ed aveva aspettato pazientemente il ritorno di Valkries.


L’ansia che provava nel suo cuore non passò mai: non aveva mai provato una sensazione simile.


Quando la vide, riuscì persino a sentire il martellare del suo cuore.


Come Fei Yuhan si era aspettata, Valkries si sedette nel posto accanto a lei.


“Ho vinto la gara, oggi.”


“Ah… congratulazioni.” Disse lei in maniera distratta. Era strano per lei comportarsi in questo modo.


“Ti ringrazio. È un peccato che tu non vi abbia partecipato; se lo avessi fatto, avrei potuto apprezzare davvero la forma di una fantastica Marzialista della Penisola di Cargarde.”


“Ne avrai l’occasione,” rispose Valkries.


“Certo, in futuro.” Fei Yuhan mostrò un grande sorriso.


Senza neanche porre così tanta attenzione al suo comportamento, capiva che Valkries lo stesse dicendo solo a parole, senza intenderlo veramente. Ma visto che sapeva che la donna provenisse da un altro mondo, e che quel mondo sembrava essere molto antico e tecnologicamente arretrato, poteva usare metodi più diretti per ottenere informazioni.


Quando tutta la gente di ritorno dal sanatorio fu salita sul pullman, l’autista mise in moto il mezzo.


Entrando nell’area suburbana, Fei Yuhan allungò silenziosamente le sue dita verso la borsa di Valkries: l’aveva comprata per la donna come regalo quando era stata dimessa dall’ospedale e prima di dargliela l’aveva studiata per filo e per segno; per questo, ne conosceva la forma come il palmo della sua mano.


C’era un tratto di strada non completato tra l’arteria principale della città e quella nuova, ma ciò non aveva influito sul traffico.






Nel peggiore dei casi, c'erano dei tremori nel terreno che sollevavano polvere. Nell'istante in cui le ruote passarono sopra un piccolo dosso del terreno, una striscia di Forza della Natura condensata apparve sulla punta delle sue dita e poi la spostò dolcemente verso il basso..


Era come se fosse un movimento naturale.


Un normale lembo decorativo della borsa le cadde in mano.


Nascosto all'interno c'era un minuscolo dispositivo di registrazione.


"Durata della batteria ultra lunga è piccolo e raffinato, il rumore di fondo è filtrato e la qualità è garantita." Questa era la pubblicità che il negozio online ha fatto quando aveva acquistato il registratore di suoni su Internet. Era ora di metterlo alla prova.




















                                


                                



