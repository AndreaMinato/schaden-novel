---
title: Capitolo 1319- Libero Arbitrio
pubDate: 2025-10-16T07:35:44.334Z
tags:
    - rtw
---


Dopo essere tornata in sanatorio, Fei Yuhan chiuse la porta dall’interno e tirò fuori il registratore avvolto nella carta decorativa.


Era delle dimensioni di un granello e non si attivava da solo: doveva inserirlo dentro un lettore speciale per sentirne le registrazioni.


Dopo aver trasferito i dati nel suo computer, trovò il file audio di quando Valkries aveva lasciato l’arena e premette “play”.


Bzzt... Bzzt...


“Ci incontriamo di nuovo, Signorina Valkries.” Si poté sentir Roland dire.


<em>Ci siamo.</em>


Fei Yuhan sorrise, inarcando gli angoli della bocca, e mise a bollire l’acqua per farsi una tazza di tè caldo.


Stava per godersi il risultato di questo suo piano.


…


Prima che lei riuscisse a berne un sorso, il tè fumante colò in basso fino a raffreddarsi nuovamente. Nonostante avesse avuto un presentimento molto tempo prima, ciò che aveva sentito superavano di gran lunga le sue ipotesi!


Quando fermò la registrazione, Fei Yuhan si rese conto che anche le sue dita stavano tremando leggermente.


Per una Marzialista di lungo corso, ciò poteva essere considerato come il non riuscire a controllare il proprio corpo!


Capiva finalmente perché un cacciatore come Roland aveva rotto il suo calice di vino quella notte alla festa; se ciò aveva a che fare con Dio, sarebbe stato strano se non ne fosse stato influenzato.


L'idea che il Mondo dei Sogni fosse stato creato, civiltà differenti che combattevano per la loro sopravvivenza, il collegamento tra i due mondi, un guardiano che attraversava il Regno della Mente... C’era qualcosa più incredibile di tutto ciò?


All'inizio, la scelta di Roland e di Valkries di parlare in un caffè l’aveva un tantino delusa, ma il contenuto della loro conversazione era così sorprendente che dopo aver finito di ascoltarla si rese che, anche se avevano pronunciato quanto detto con un tono serio e formale, altre persone le avrebbero considerate parole prive di significato.


Nonostante ciò, Fei Yuhan non credeva che quanto avevano detto fosse falso: se Roland avesse messo su una messinscena delle sue il giorno dopo che lei aveva cominciato a spiarlo, la cosa sarebbe andata avanti troppo a lungo.


Se questo mondo era stato davvero creato dagli uomini, lei era quindi la prima persona a scoprire la verità.


“Ha...” Rise debolmente Fei Yuhan.


Questa sensazione era... così piacevole!


Per quanto riguarda la domanda dell’Oracolo sulla “finzione o realtà”, non le importava per nulla: nessuno sapeva meglio di lei che era un essere vivente, in grado di respirare. Che avesse a che fare con i suoi gesti o movimenti, o qualsiasi idea che le si palesasse nella mente, proveniva tutto dalla sua volontà. Ed era lo stesso anche questa volta, con lei che decideva di immischiarsi negli affari privati di estranei.


E se Roland fosse uno dei creatori di questo mondo? Se i pianeti erano stati creati da un’energia cosmica ed erano formati da particelle elementari, non sarebbe cambiato molto se a crearli fosse stata una persona.


Fei Yuhan si distese sulla sua sedia, lasciando tremare il suo corpo mentre si godeva questa sensazione di piacere che non provava da un bel po’.


Solo dopo un periodo molto lungo, il suo entusiasmo scemò e si calmò di nuovo.


In teoria, avrebbe dovuto riferire all’Associazione dei Marzialisti l’informazione secondo cui gli Dei volevano distruggere il mondo ed i Caduti al Male. Però, vista la sua enorme portata ed il modo in cui avrebbe potuto sostanzialmente riscrivere la storia, decise di aspettare ancora un po’ e di osservare il tutto.


Dopotutto, fatta eccezione per la conversazione tra loro due, non aveva nessuna prova solida tra le mani; non poteva neanche escludere la possibilità che fossero fortemente dipendenti da delle droghe. Aveva sentito delle leggende metropolitane secondo cui, a partire dal secondo anno delle medie, alcune persone potevano sviluppare abilità telepatiche ed entrare in contatto con altra gente della loro razza. Nonostante la probabilità di una simile situazione fosse molto bassa, non le sarebbe costato nulla prenderla in considerazione.


Era una buona cosa che Valkries avesse finalmente definito una modalità di comunicazione con Roland: in questo modo, le sue possibilità di spiare i loro segreti aumentavano.


Al momento, la cosa che interessava di più a Fei Yuhan era il mondo dal quale provenivano.


Ad esempio, le donne si riferivano a Roland con “Sua Maestà”.


Se loro potevano entrare nel Mondo dei Sogni, avrebbe lei potuto dare un’occhiata al mondo dall’altra parte? Cioè, dare un’occhiata alla... realtà...


…


“Dove te ne sei scappato?” Garcia fissava scontenta Roland. “Che fine ha fatto la promessa di guardare il torneo con Zero?”


“Scusa... Dovevo riferire delle cose all’Associazione, non ho avuto altra scelta.” Roland si sfregò la nuca. Era dalla parte del torto, questa volta, e per questo si arrese subito. Per far sì che lui e Valkries fossero di ritorno in tempi diversi, si era intenzionalmente trattenuto al ristorante un po’ più a lungo e, quando era andato via, era già l’ora di punta serale. Ciò ebbe come risultato quello di lasciarli fuori dai cancelli dell’arena per più di mezz’ora.


“Se non fosse che avevo ancora dei pattugliamenti da fare, ti avrei tirato pacco tempo fa,” disse Garcia arrabbiata. “Prenditi la ragazzina e portala fuori a cena, per fare pace con lei.”


Accarezzò la testa di Zero: lei annuì e trotterellò fino a fianco di Roland; quando gli si avvicinò, si inchinò persino verso Garcia e disse, “Grazie, Sorellona!”


“Se ti tratta male, dimmelo.”


“Okay.”


Mocciosa, e faceva pure finta di essere così carina davanti agli estranei! Roland non riuscì a trattenersi dal maledirla a mente. Però, di facciata, disse contento, “Tranquilla, lascia che me ne occupi io. Oh sì, vuoi che ti porti qualcosa?”


“Non ce n’è bisogno,” Garcia agitò la mano con magnanimità. “Andate voi per primi, per ora me ne torno all’arena.”


“Scusa per il disturbo, oggi.” Dopo che ebbe salutato Garcia, alzò le spalle verso Zero. “Andiamo, c’è un centro commerciale là dentro; puoi mangiare tutto ciò che vuoi.”


“’Kay,” fece la ragazzina senza entusiasmo.


Strano, non sfruttava sempre l’occasione di mangiare fino a scoppiare? Roland era confuso. Perché si era fatta di colpo così silenziosa?


“Cosa c’è che non va? La sfida di oggi era noiosa?”


“No, era di gran lunga meglio che guardarla in TV...”


“Bene. Quando le vacanze saranno finite, ti porterò a vederne altre; dopotutto, sono un membro dell’Associazione dei Marzialisti, non dovrebbe essere difficile ottenere dei biglietti.”


Attraversarono la strada sul marciapiede e camminarono fianco a fianco lungo la strada. La neve sotto i loro piedi si era già sciolta a causa del gran numero di persone che l’aveva calpestata, e si sentiva solo un leggero scricchiolio sotto le loro scarpe. Ma dal cielo della sera ne cadeva altra, illuminata dai vivaci colori delle luci al neon che lampeggiavano incessantemente. Se fosse continuato così, domani mattina la città sarebbe di nuovo stata ricoperta da un manto bianco.


Lentamente, Zero arretrò di un passo dietro di lui.


Roland sentì i suoi abiti venir afferrati da qualcosa.


Si fermò e si guardò indietro, sorpreso.


La ragazzina stava tirando il suo cappotto, la testa abbassata. Non disse una sola parola.


“Cosa c’è...” Roland fu sorpreso, per un momento. “Uh, ho sbagliato a non accompagnarti, ma il lavoro...”


Zero scosse la testa. “Non... non voglio tornare indietro.”


“Cosa?”


“Non voglio tornarmene a casa, Zio.” Alzò la testa, si morse le labbra e disse, “Posso continuare a vivere a casa tua durante i due mesi di vacanza? Troverò un modo per pagare l’affitto. Ho racimolato un po’ di denaro in passato per comprare da mangiare, e questa volta sarò più veloce! Ti promesso che ti pagherò regolarmente, ogni mese. Io...”


Guardando la ragazzina che sembrava aver raccolto tutto il suo coraggio, Roland non riuscì a dire nulla.


Gli tornò in mente quella volta in cui aveva sbirciato nel suo diario; si sentì all’improvviso dalla parte del torto. Non era un segreto che la famiglia di Zero le fosse distante: capiva dal modo in cui scriveva e dal fatto che si comprasse cibo e vestiti che erano molto duri e severi con lei. Ma Roland non era mai intervenuto e neanche aveva fatto qualcosa per risolvere la situazione.


Perché era lei l’altra creatrice di questo mondo.


Al fine di far sì che il Mondo dei Sogni continuasse a funzionare come aveva sempre fatto, il mantenimento dell'inerzia è stato senza dubbio il metodo più stabile.


Anche per questo non aveva lasciato che Zero si unisse all’Associazione, subito dopo il suo risveglio.


Cambiare l’attuale situazione avrebbe aumentato le sue possibilità di risvegliarsi dall’altra parte? Se fosse diventata una Strega Pura, che effetto avrebbe avuto su questo mondo?


Aveva sempre cercato di evitare che qualcosa del genere accadesse.


Ma Roland aveva ignorato i sentimenti di Zero, una ragazzina di quindici anni.


“Credi davvero che questo mondo sia una finzione?”


Quando Lan glielo aveva chiesto, lui aveva detto di no: ma il modo in cui aveva trattato Zero contraddiceva le sue parole.


“Non... non posso...?” Il coraggio che la ragazzina era riuscita a raccogliere se ne andò via lentamente e la sua voce si fece sempre più debole.


“Dovresti sapere che non sono in realtà il tuo tutore legale; se ti permettessi di rimanere nel mio appartamento, la cosa andrebbe bene per uno o due giorni, ma dopo un po’ la tua famiglia verrebbe di sicuro a bussare alla mia porta. A quel punto, non importa quanto tu lo voglia, non ti sarebbe più possibile vivere qui. Ed anche io finirei in mezzo ad un po’ di guai.”


La luce negli occhi di Zero si spense.


“Ma c’è un modo per superare questo problema.” Disse Roland chinandosi in basso e togliendole la neve dalle spalle.


“Davvero?” Alzò di scatto la testa.


“Tutto ciò che devi fare è unirti all’Associazione dei Marzialisti: è un porto sicuro per le Risvegliate. Fin quando vorrai rimanere lì, nessuno potrà costringerti a cambiare idea, anche se sei minorenne,” disse Roland con un sorriso. “È questo il privilegio dei membri... quindi, ti unirai a noi?”


“Io...”


“Ma anche nel caso in cui lo facessi, dovrai comunque frequentare la scuola; non credere di poter marinare le lezioni.” Alzò le sopracciglia. “Non preoccuparti delle gare e roba simile. Se non ti piace combattere, non c’è alcun problema se non vuoi parteciparvi.”


Le sue ultime parole sembrarono togliere un grande peso dalle spalle di Zero. Inspirò profondamente ed annuì con forza. “Allora mi unisco.”


“Okay, quando faremo ritorno compilerò una richiesta di ammissione per te; dopo, potrai vivere ovunque tu voglia.”


“Posso stare a 0825?”


Roland le allungò una mano. “Ma certamente.”


L'inerzia era stata rotta.


Ciò che sarebbe accaduto dopo poteva essere ignoto...


… ma sarebbe stato l’effetto del libero arbitrio.


Sotto i fiocchi di neve, i due si immersero tra la folla di passanti e camminarono verso la piazza della città, sotto il cielo notturno.






<em>Mithdran </em>


<strong> </strong>


<strong> </strong>


<strong> </strong>
                                


                                



