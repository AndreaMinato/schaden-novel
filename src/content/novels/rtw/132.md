---
title: Capitolo 132-   Il cavaliere della Famiglia Elk (Parte I)
pubDate: 2025-08-07T11:37:50.893Z
tags:
    - rtw
---






Prius era stato tenuto lì per cinque giorni.


Nonostante non potesse essere chiamata cella, dopo il cambiamento, non c’erano molte differenze tra la residenza e una cella. Le porte originarie in legno erano state rimpiazzate da balaustre lignee e tutto il mobilio era stato rimosso: restavano solo poche coperte. L'unico vantaggio era che la stanza era chiara e non aveva buchi dai quali passassero pioggia o vento.


A parte lui, c'erano altri quattro prigionieri. Uno apparteneva alla famiglia Wolf, mentre gli altri tre facevano parte della Famiglia Ryan. E lui era il cavaliere del Conte della Famiglia Elk.


"Oh, dannazione! Ci ha davvero chiusi qui dentro!" strillò uno dei cavalieri del Duca, era una delle persone più anziane che erano state fatte prigioniere in battaglia. "Il grano nei campi del mio territorio non è stato ancora seminato! La mia donna non sa come gestire queste cose".


"Il suo territorio?" lo schernì il giovane cavaliere della Famiglia Wolf. "Crede che Sua Altezza ci permetterà di tenere il nostro rango di cavalieri? Persino tenere la casa, l’armatura e le armi, lasciandoci la possibilità vendicarci in qualsiasi momento? Finché non ci manderà alle forche, potrebbe addirittura essere considerato clemente".


"Cosa hai detto?!" Il cavaliere più vecchio lo guardò furioso.


"A essere sinceri" gli rispose il giovane cavaliere con precisione. "Il Duca è la mente dietro la ribellione contro il trono, in questo modo è diventato un prigioniero di prim’ordine. Ha portato con sé tutti i suoi cavalieri e ne ha lasciato solo pochi a proteggere suo figlio. Mentre noi, noi non abbiamo avuto alcuna scelta se non andare in battaglia sotto le minacce del Duca".


"Penso che tu abbia voglia di suicidarti". Sentendolo parlare a quel modo, il vecchio cavaliere si avvicinò in fretta, prese il giovane e lo tirò su. La sua mano destra si era già serrata in un pugno, ma proprio mentre stava per colpirlo, una mano si intromise da dietro per afferrarlo saldamente.


"Fermati, Halon! Vuoi forse richiamare le guardie?" Un cavaliere estremamente attraente spinse via il suo pugno. "Dice il vero. Noi siamo i cavalieri agli ordini del Duca. Una volta imprigionati, la sentenza sarà severa. In questo momento, l'unica cosa che possiamo fare è aspettarne pazientemente il risultato. Osserva il cavaliere della Famiglia Elk, attende con calma il giudizio, ed ecco come stai reagendo tu. Dov'è la tua educazione nobiliare?"


Prius riconobbe immediatamente l’uomo, la stella di tutti i cavalieri della fortezza Longsong, Ferlin Eltek, o anche il Cavaliere d'Alba. Era riuscito a conquistare i cuori di molte giovani donne delle famiglie aristocratiche; eppure alla fine aveva spostato una donna del popolo. Ai tempi era stato un enorme scandalo. Sentendosi chiamare in questione da Ferlin Eltek, Prius non riuscì più a rimanere in silenzio. Disse alle tre persone che stavano discutendo: "Non sono certo se i suoi territori le saranno restituiti. So quantomeno che Sua Altezza non la ucciderà".


"Oh? Perché?"


"Ucciderla alla fortezza sarebbe stato meno dispendioso, per quale motivo ucciderla in questo luogo dopo tutti i problemi che ha affrontato per portarcela? Per i suoi sudditi?" Prius scosse la testa. "I cavalieri non sono nemmeno stati in grado di mettere un piede dentro la Città di Confine".


Nessuno di loro aveva bruciato, attaccato o saccheggiato la città, dunque il popolo non serbava un odio incontrollabile per loro. Perciò, per il Principe, non c'erano differenze tra l'ucciderli lì o nella fortezza. Non essendo morti nella fortezza, dovrebbero essere fuori pericolo.


Dopo averci pensato un po' su il cavaliere chiamato Eltek annuì in accordo. "Quello che dice è corretto. E il suo nome è.…"


"Prius Dessau".


"La ringrazio per il suo conforto, Signor Dessau". Dopo avere espresso la sua gratitudine, Ferlin prese il braccio di Halon e lo portò nell’altro angolo.


Anche il giovane cavaliere si risedette, si appoggiò al muro e iniziò a canticchiare.


“Ferlin Eltek non sembra essere davvero spaventato”, pensò Prius, “tuttavia la mia “calma” non è altro che una facciata”.


Prius sapeva di non essere nato con le doti richieste a un cavaliere. Non aveva ereditato il coraggio di suo padre, o nemmeno la saggezza di sua madre, e al posto dell’allenamento con la spada, aveva sempre preferito prendersi cura del territorio. Amava allevare le galline e le papere, pescare nel laghetto o svolgere occupazioni simili. In quanto cavaliere della Famiglia Elk, Prius era irrecuperabile, per non parlare dell’uccidere qualcuno, non gli era mai nemmeno piaciuta la caccia! Quindi durante l’attacco a Città di Confine, si era sempre tenuto tanto lontano quanto poteva, non si sarebbe mai aspettato di finire in una situazione in cui si sarebbe dovuto ritirare per salvarsi la vita.


"Un attimo..."  quando ripensò alla battaglia, ebbe la sensazione che ci fosse qualcosa che non tornava, essendo la stella dei cavalieri del Duca, perché anche Ferlin Eltek è sopravvissuto? Non avrebbe dovuto essere in prima linea a condurre la battaglia?


"Sua Altezza vuole vederti" urlarono le guardie attraverso le porte "Sirius Daly! Vieni, sei il primo".


Sentendo il suo nome, il giovane cavaliere balzò in piedi, fece un cenno di saluto agli altri e poi uscì dalla cella.


"Hey, vogliamo andarcene anche noi!"


Dal momento che a uno di loro era permesso uscire, Halon corse alla porta, per poi essere spinto indietro con un colpo dal retro dell’arma dalla guardia. Una volta richiusa la porta, la guardia si girò ancora verso i prigionieri e disse freddamente: “Non preoccupatevi, presto sarà il vostro turno".


“Maledizione! Prima il giorno del giudizio sembrava non arrivare mai per me e adesso che quel giorno è finalmente arrivato, ho paura”. Pensò Prius con rabbia. Il suo corpo non la smetteva di tremare incontrollabilmente. Di tanto in tanto lanciava uno sguardo alla porta, si sentiva come se attendesse la nascita di un figlio, provando speranza e panico allo stesso tempo.


Fortunatamente, l'attesa non durò a lungo. Circa trenta minuti dopo la guardia tornò: "Prius Dessau, è il tuo turno".


Si alzò nel panico e inciampò accidentalmente sulla coperta gettata sul pavimento. Fortunatamente, Eltek a quella vista fece un passo avanti e lo sorresse, impedendogli di cadere.


"Gr-grazie" Prius forzò le parole attraverso la gola secca.


"Nessun problema" rispose il suo aiutante con un tono gentile, che attenuò la tensione di Prius.


Fece un ultimo cenno grato in direzione di Ferlin e seguì la guardia fuori dalla cella.


La guardia era un ragazzino sui 17 anni, indossava un’armatura in pelle marrone scuro e gli stivali, e portava con sé una strana arma.


"Non serve che le mie mani siano legate?" domandò Prius confuso.


“Ti hanno perquisito prima di essere imprigionato, cosa mai potrai fare senza armi?"


"Dove mi sta portando?"


"Al castello di Sua Altezza".


"Cos'è successo all'uomo prima di me? Il cavaliere chiamato Sirius. Come sta?"


La guardia scrollò le spalle e non rispose.


“Beh, forse non sa cosa gli è successo, o forse è probabile che non voglia semplicemente dirmelo”. Quando diventò chiaro che non avrebbe ricevuto alcuna risposta, Prius chiuse semplicemente la bocca.


Quella guardia gli dava una strana impressione. Dal suo abbigliamento e aspetto sembrava un normalissimo civile, ma non temeva i cavalieri e quando parlava non usava nemmeno gli onorifici di base. Sembrava che non sapesse che in tempi normali, queste persone avrebbero potuto facilmente determinare la sua vita e morte.


C'era qualcosa che non andava nei suoi occhi. Prius aveva visto molti civili che scappavano per salvarsi la vita, gli erano parsi rigidi e indifferenti, proprio come corpi senz'anima. Eppure, negli occhi di quest'uomo, lui scorgeva arroganza e orgoglio. Ovviamente era un civile, ma aveva le stesse maniere fiere dei cavalieri. Queste incongruenze lasciavano Prius estremamente perplesso.


Che tipo di ambiente poteva creare una persona del genere?


Mentre camminava, Prius studiò i suoi dintorni. Anche se non era mai stato a Città di Confine, aveva comunque sentito parlare di questo luogo arido e desolato. Ciononostante le vibrazioni che provenivano da quella città erano in netto contrasto con l’immagine che si era costruito. Dovunque le strade erano affollate da un via vai continuo di gente, tutti si spostavano velocemente, dando l'impressione che chiunque fosse impegnato. Di tanto in tanto qualcuno vestito come il giovane uomo che lo accompagnava, lo salutava. Ogni volto era roseo e pieno di energia, quasi come se nessuno avesse sofferto durante i Mesi dei Demoni.


Vicino al castello notò uno spazio aperto su cui lavoravano più di cento persone. Sembrava che stessero costruendo delle case, ma dalla dimensione parevano più di una. I materiali necessari alla costruzione erano stati ammucchiati ordinatamente a lato e tra loro c’erano molti mattoni refrattari.


Di solito solo i nobili potevano permettersi quel materiale costoso, ma supponendo che l’edificio fosse stato per un nobile, la costruzione era troppo piccola per la nobiltà. Alcune case erano già state terminate in quello spazio aperto ed erano poco più grandi del suo salone. Inoltre, le stanze erano simili, come se fossero prestabilite. Che genere di nobile vorrebbe delle camere di quel tipo?


Con la testa piena di domande, Prius entrò nel castello.


 


Thea


 


💬 Erialis  "Tic tac, tic tac " il 19 aprile  si avvicina e presto si chiuderà il contest da noi proposto...cosa succederà?  Partecipate, partecipate mandate le vostre opere che siano collage, scritti, foto o disegni...per maggiori informazioni leggere attentamente le istruzioni (come i farmaci) -->; QUI.  Vi ricordo inoltre il concorso proposto dal sito di Novelleleggere. Un Concorso di scrittura, per il regolamento e per partecipare basta cliccare -->; QUI. Se volete donare basta cliccare-->; QUI e le donazioni sono cumulabili. 




                                


                                



