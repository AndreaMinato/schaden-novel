---
title: Capitolo 1320- Esperimento Ad Alta Energia (Parte I)
pubDate: 2025-10-16T07:35:44.334Z
tags:
    - rtw
---


Quando si risvegliò dal Mondo dei Sogni il mezzogiorno seguente, Roland ricevette davvero una buona notizia.


I Ministri dell’Ingegneria e dell’Edilizia avevano finalmente terminato l’allestimento della zona richiesta e preparato l’equipaggiamento necessario per il piano “Gloria del Sole”.


In teoria, 52 chili erano sufficienti per raggiungere il livello di massima critica dell’Uranio-235, quindi la purezza dell’elemento non era il problema maggiore che dovevano affrontare: Lucia si era data da fare per tutto il tempo e quindi avevano già raccolto più di un centinaio di chili di Uranio puro, all’interno dell’Istituto di Ricerca di Fisica ad Alta Energia.


Però, mettere insieme dell’Uranio-235 non era sufficiente per sprigionare tutta la potenza della reazione di fissione, a meno che non le venisse aggiunta un’enorme quantità di energia. Nel caso lo si facesse, la sicurezza e la sua praticabilità sarebbero diminuite moltissimo; quindi, dovevano catalizzare i suoi effetti tramite configurazioni specifiche.


L'altra questione fondamentale per il progetto era provare l’esplosivo.


Dopotutto, la teoria ed i calcoli matematici erano una cosa, ma realizzare il tutto era una questione completamente differente.


Quando ci si spostava dall’ambito sperimentale al prodotto effettivo, era quasi impossibile avere successo al primo tentativo. Secondo le statistiche, i fallimenti registrati per tutte le armi che Roland aveva sviluppato per il Primo Esercito raggiungevano tutti la doppia cifra, anche usando i progetti redatti dalle streghe.


Il piano “Gloria del Sole” doveva essere più speciale.


La creazione, modifica e la sessione di prova delle altre armi potevano essere effettuate nello stesso posto, ma non la reazione di fissione nucleare: non importava che il risultato fosse un successo o un fallimento, in ogni caso avrebbe ridotto un pezzo di terra in una zona desolata.


Proprio per questo, solo il cercare un luogo idoneo richiese quasi un mese.


Nonostante le Pianure Fertili fossero vaste, non erano chiaramente adatte per l’esplosione visto che Neverwinter aveva in mente di svilupparle ulteriormente.


C'erano anche un paio di isole a Fiordi, ma erano troppo lontane: la pressione che il trasporto marittimo stava sostenendo era già enorme e sarebbe stato difficile trovare altre navi per trasportare l’equipaggiamento necessario.


Sembrava proprio che il luogo più adatto sarebbe stato il deserto inabitato nel sud, ma Roland fece notare che i resti degli “Uomini Fiammifero” fossero un tempo lì e dopo averci riflettuto per un po’, abbandonò l’idea visto che era interessato al suo futuro sviluppo ed utilizzo.


Alla fine, la zona per condurre il test venne individuata ad ovest della Grande Montagna Innevata, dove si trovava il vecchio accampamento dei demoni.


Anche se c’era il rischio di incontrarne alcuni, od anche delle bestie demoniache, la probabilità era comunque ad un livello accettabile; allo stesso tempo, sia che fosse un successo o meno, l’esplosione si sarebbe lasciata dietro una zona devastata e ciò avrebbe aumentato la sicurezza di Neverwinter.


Solo dopo che avrebbero risolto questi due problemi, avrebbero potuto condurre il test nucleare.


“Vostra Maestà, vi prego, portate anche me.”


“Ed anche me!”


“Non credo di doverlo dire di nuovo: se si tratta di un’arma in grado di ammazzare demoni, devo vederla, a tutti i costi!”


“Uh...” Roland aveva ricevuto suppliche anche da Terza Città di Confine nello stesso momento in cui gli erano stati comunicati gli sviluppi nella ricerca.


Guardando le tre “enormi facce” schiacciate tra di loro che spuntavano dalla tenda intorno a lui, non poté far altro se non pulirsi il sudore dalla fronte. “Questo è un test per un’arma sperimentale, ne abbiamo ancora di strada da fare prima di condurre un test sull’arma finale.”


La “Gloria del Sole” era sempre rimasta impressa nella mente di Pasha e Celine fino da quando Roland ne aveva spiegato il funzionamento alle streghe di Taqila. Però, non si era aspettato che anche Alethea se ne sarebbe interessata; c’era persino una vena di adorazione nella sua voce.


“Se è davvero come hai descritto, sarebbe sufficiente per risolvere tutti i problemi degli uomini: quindi, spero di poterne vedere la nascita, dall’inizio alla fine.” Pasha abbassò il suo tentacolo principale.


“Ho contribuito molto alla realizzazione del nucleo principale della Gloria del Sole, non puoi permetterti di lasciare indietro uno dei progettisti, vero?” Aggiunse Celine.


“Ma non ci sono passaggi sotterranei tra la Grande Montagna Innevata e la zona d’osservazione per il test...”


“Non c’è bisogno di preoccuparsene. Non si vede il Sole durante i Mesi dei Demoni, riusciamo ad essere attive per un tempo maggiore del solito, all’esterno,” rispose velocemente Alethea, come se avesse paura di poter dire di no. “Ed il passaggio che Fran ha scavato l’ultima volta è ancora là, nessuno di noterà quando lasceremo la città.”


Non sapendo se ridere o piangere, Roland scambiò un’occhiata con Anna: lei sorrise ed annuì. Visto che le tre lo stavano supplicando così tanto, non avrebbe avuto senso dire di no.


“Bene, farò in modo che la squadra di costruzione vi lasci del posto nel bunker; ricordatevi di portare un paio di Streghe della Punizione Divina e fate attenzione.”


“Grazie, Vostra Maestà!” Esclamarono tutte contente le tre.


Vedendo tutta questa scena davanti ai suoi occhi, Roland provò sentimenti contrastanti.


Nella sua vita precedente, le armi nucleari erano spesso viste come uno strumento di auto-distruzione. Innumerevoli lavori di ricerca e biografie le descrivevano come la spada di Damocle che pendeva sulla testa dell’umanità. Ma qui, venivano invece viste come una nuova speranza: in tempi di incertezza, solo la forza poteva difendere la civiltà e tranciare le spine.


Guardò Anna. “Andiamo.”


Cinquanta chilometri a nord-ovest della Grande Montagna Innevata.


La neve qui era un po’ più forte che a Neverwinter; non solo aveva completamente ricoperto la terra corrosa dai demoni, ma aveva anche reso la costruzione del bunker più difficile del solito.


Fortunatamente, grazie all’aiuto delle Streghe della Punizione Divina, la squadra di costruzione era riuscito a realizzarlo in questo luogo deserto.


Al fine di essere sicuri che venisse costruito a regola d’arte, tutti i membri della squadra erano le persone migliori del gruppo di spedizione settentrionale. Dopo aver assistito a quella feroce carneficina nelle Pianure Fertili, il freddo pungente non era un nemico così potente. Inoltre, ricevettero la notizia, prima di partire, che questo era il progetto di costruzione segreto più importante di Neverwinter, che aveva a che fare con la sicurezza della loro casa e del Regno, e c’era insieme ad essa un compenso generoso, come promesso dall’Ufficio Amministrativo. Erano tutti carichi di energia.


Se fosse stato il Graycastle del passato, indipendentemente da quanto i nobili li avessero costretti, non sarebbero mai riusciti a far sì che i loro subordinati allestissero un accampamento in un posto del genere.


A Roland ed ai suoi compagni ci vollero quasi due giorni per raggiungere la zona per la prova dell’esplosione. Dopo essere entrati nel posto di comando, per metà sepolto nella terra, la scena nella stanza cambiò un’altra volta: un muro spesso bloccava il vento e la neve, all’esterno, c’era un fuoco che crepitava, i vari progettisti tenevano in alto le loro lampade ad olio, controllando i loro compiti riportati sulle carte, lo sguardo molto serio.


Vedendo il suo arrivo, tutti smisero di occuparsi delle loro mansioni e lo salutarono, uno dopo l’altro, “Saluti, Vostra Maestà!”


“Continuate pure con il vostro lavoro.” Roland agitò la mano e poi guardò Karl Van Bate. “Com’è la situazione, qui?”


“Nell’ultimo mese non abbiamo trovato traccia di demoni,” rispose lui. “Probabilmente, hanno abbandonato questo posto. Riguardo alle Bestie Demoniache, di quando in quando ne avvistiamo alcune, ma non sono una minaccia per la guarnigione. La piattaforma per condurre il test e l’equipaggiamento sono pronti; se non avete altre istruzioni, sono tutti conformi ai requisiti del progetto.”


“Dov’è la piattaforma per l’esplosione?”


“A nord, a quindici chilometri da qui,” disse Karl, indicando il luogo sulla mappa. “Non lo potete vedere dal centro di comando. La neve si è ammassata troppo, qui, ed anche se fosse alta tre piani, sarebbe comunque coperta dalla neve.”


“Non importa, la vedremo quando esploderà.” Roland sorrise, si girò verso Anna e disse, “Bene, iniziamo con il primo test.”


Al fine di verificare che potesse essere usata, loro due avevano preparato come minimo tre configurazioni, negli ultimi sei mesi. Questa era la più semplice: usarla come arma.






<em>Mithdran </em>


<strong> </strong>


<strong> </strong>


<strong> </strong>


<strong> </strong>


<strong> </strong>


<strong> </strong>


<strong> </strong>


<strong> </strong>


<strong> </strong>


<strong> </strong>
                                


                                



