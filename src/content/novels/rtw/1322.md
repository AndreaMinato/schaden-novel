---
title: Capitolo 1322- La Luce che infrange l’Oscurità
pubDate: 2025-10-16T07:35:44.334Z
tags:
    - rtw
---


Pasha vedeva più chiaramente degli altri.


I portatori originali non facevano affidamento sugli occhi. Per lei, Alethea e Celine, uno qualsiasi dei loro tentacoli era abbastanza da rimpiazzare i loro occhi e non potevano indossare niente per bloccare la luce.


Anche se Roland le aveva avvisate del fatto che sarebbe stato meglio evitare di guardare direttamente l’esplosione per 5 o 10 secondi dopo la detonazione, lei non aveva distolto lo sguardo fino all’ultimo secondo.


Non era stata la sola, anche le altre due avevano fatto lo stesso.


Nessuna di loro voleva perdersi quest’attesissima scena.


<em>‘Gli umani possono sconfiggere i demoni?’</em>


Nessuno aveva osato porre questa domanda durante i secoli che i sopravvissuti di Taqila avevano passato a nascondersi sottoterra. All’epoca, digrignavano i denti e tenevano duro principalmente per senso di responsabilità, perseverando per le care sorelle che erano state sacrificate. Quanto al risultato finale, al solo pensarci sarebbe sorto un senso di repulsione. Ciò era dipeso dalla paura che se ci avessero pensato troppo, quel pensiero avrebbe distrutto la loro tenacia e la volontà di combattimento che avevano avuto fino a quel momento. Il tetto nero come la pece del loro cunicolo sotterraneo, che guardavano ogni volta che sollevavano la testa, sarebbe rimasto sempre impresso nei loro ricordi.


E proprio allora, la gabbia di oscurità fu spezzata da un raggio di splendente luce blu.


Non si trattava di un color blu puro; era diverso dal colore della tintura, della pittura, dei cristalli e dell’acqua di lago, Pasha non riusciva a trovare le parole per descriverlo. Era come se la luce fosse diventata così bianca da non poterlo essere di più, creando un’illusoria tonalità di blu.


Rimanendo vicino all’orizzonte, la luce si espanse rapidamente e, in un istante, illuminò l’intera pianura davanti a loro!


Non poterono fare a meno di stare a bocca aperta.


A parte il sole e la luna, questa era la prima volta che vedeva qualcosa che poteva illuminare l’intero paesaggio. Di sicuro non si trattava della sua immaginazione, aveva chiaramente vissuto l’oscurità, l’innevata pianura notturna era illuminata come se fosse giorno; gli alberi gettavano delle ombre lunghe e scure sulla neve fresca e più era breve la distanza dal centro della luce bianca, più definita era la silhouette del terreno.


Quasi simultaneamente, Pasha provò un dolore intenso e penetrante causato da qualcosa davanti a lei, come se la sua pelle fosse stata bruciata. Era proprio la sensazione che si prova nello stare sotto il brillante sole di mezzogiorno.


Tuttavia, non sentiva un briciolo di paura; invece, aprì tutti i suoi tentacoli ed invitò la luce che infrange l’oscurità.


Se questo poteva portare una nuova speranza agli umani, che importanza poteva avere questo piccolo dolore?


Questo le avrebbe dato solo più piacere!


La luce non durò neanche un secondo. Dopodiché, il blu si trasformò in bianco e poi in rosso. Il suolo cominciò a tremare violentemente mentre la precipitosa onda d’urto agitava la neve e si schiantava contro le mura esterne del bunker, producendo il rumore di qualcosa che si spezza. Il suono assordante dell’esplosione arrivò dopo tutto il resto e rimase per lungo tempo, come se tutta la terra stesse ruggendo.


Dopo che il tuono dell’esplosione fu passato, il mondo riacquistò la sua quiete.


Oltre il lontano orizzonte, apparve una strana nuvola affascinante. Era ampia superiormente e piccola inferiormente, come un ascendente fungo rigoglioso. In cima al fungo si potevano ancora vedere delle fiamme rosso scuro ondeggiare e rovesciarsi.


Illuminare il cielo da sola era sicuramente un’impresa che nessun’altra arma poteva compiere!


Se il suo potere poteva essere percepito in misura tale da raggiungere i 15 chilometri, allora come sarebbe stato se loro si fossero trovate proprio a fianco ad essa?


Pasha riusciva già immaginare l’arma detonare in mezzo ad un gruppo di demoni.


In origine, aveva considerato l’offensiva di più di un centinaio di cannoni come la cosa più sconvolgente che avesse mai visto, ma adesso quella sembrava insignificante in confronto a ciò che aveva appena vissuto.


Se l’esercitazione del cannone di due anni prima aveva trasformato la visione del mondo di ogni singola strega di Taqila, allora, questa volta, l’esperimento aveva trasformato nuovamente le loro laboriose idee del mondo.


Whoosh!


Un’esplosione di applausi e acclamazioni si sparsero per tutto il posto di comando e l’osservatorio.


Le tre streghe d’alto livello avvolsero stretti i loro tentacoli principali le une con le altre.


‘’È davvero qualcosa che abbiamo creato noi?’’ Per la prima volta, Alethea non usò la parola ‘mortali’ o ‘comuni mortali’ per fare una distinzione tra lei e loro.


‘’Certamente! Io ero responsabile della lavorazione di una parte del guscio esterno.’’ La voce di Celine era colma di eccitazione. ‘’Ma in verità non penso che questa cosa potrebbe davvero essere esattamente come ciò che ha descritto Sua Maestà”


‘’Perché?’’


‘’Uh… perché ai leader piace celebrare i risultati per incoraggiare tutti a lavorare, non lo avevano fatto anche i Tre Capi in passato? Aspetta, non sto dicendo che farlo sia sbagliato, non ditelo a Sua Maestà Roland!’’


‘’Ok, ok,’’ interruppe Pasha. ‘’Adesso come pensate possa finire la Battaglia della Volontà Divina?’’


‘’Possiamo vincere, possiamo assolutamente vincere!’’ Replicò Celine, senza nemmeno pensarci.


‘’Potrebbe persino non durare fino alla prossima Luna di Sangue,’’ concordò Alethea.


L’anno prima, si sarebbero considerate vittoriose se fossero riuscite a resistere contro l’attacco dei demoni, tenendo duro fino alla fine della Battaglia della Volontà Divina, evolvendosi per altri 400 anni, per poi cercare un’altra opportunità.


Inconsapevolmente, il loro standard di ‘vittoria’ si era sostanzialmente alzato.


‘’Come previsto…’’ Pasha finalmente rise. ‘’Condividiamo la stessa opinione.’’


Gli umani possono sconfiggere i demoni.


E poteva succedere anche più velocemente di quanto pensassero.


Perché l’oscurità se ne era andata.


…


Tra la folla di persone estasiate, solo Roland e Anna rimanevano calmi come al solito.


‘’Com’era il risultato?’’ Domandò Anna togliendosi gli occhiali da sole.


‘’Almeno abbiamo fatto il primo passo.’’ Rispose Roland allungando le braccia. Una reazione di fissione era innegabilmente avvenuta nel dispositivo sperimentale, la luce abbagliante ne era la prova. Altrimenti, sarebbe stato impossibile creare un così grande impatto con poco più di 1000 chilogrammi di dinamite dentro l’apparecchio. Osservando la scossa di assestamento e la colonna di fumo, il risultato era evidentemente e significativamente diverso da quello che lui aveva predetto. In teoria avrebbe dovuto essere più potente. ‘’Quanto allo specifico risultato, potremo esprimere un giudizio solo quando le persone nel posto di comando avranno riunito tutti i dati di campo.’’


Mezzora dopo, svariate piccole squadre di ricerca riportarono i ‘rilevatori’ di carta che erano stati piazzati intorno al sito. Poiché per loro era impossibile misurare con precisione il potenziale esplosivo con gli attuali mezzi tecnologici di Neverwinter, Roland escogitò un metodo che prevedeva l’uso della carta per misurare la potenza.


Quando l’aria avesse soffiato verso di loro, la carta sarebbe stata sollevata dal vento. Quando sarebbero stati influenzati dallo scoppio dell’esplosione, la distanza d’atterraggio sarebbe stata maggiore. Grazie alla differenza nelle distanze, il potenziale esplosivo approssimativo sarebbe stato calcolabile. Roland non aveva bisogno di calcolarlo da solo, aveva già copiato una tabella di parametro completa dal Mondo dei Sogni e tutto ciò che doveva fare era confrontare i dati.


Anche se questo metodo lasciava qualche margine di errore, era sufficiente per guidare l’esperimento.


Dopo aver comparato i dati, i risultati erano effettivamente molto simili a ciò che si aspettava.


Questa volta, il potere esplosivo della bomba sperimentale equivaleva solamente a circa 3000 tonnellate di TNT, ma la quantità di Uranio 235 investito era di 40 chilogrammi. Considerando che nella prima bomba atomica usata in una vera guerra, ‘’Little Boy”, era stato usato il 6% dei materiali totali nella reazione di fissione e il suo potenziale esplosivo era stato di 13 mila tonnellate di TNT, allora il tasso di utilizzo di materiale nucleare di questo test non ammontava nemmeno al 2%. Poteva essere classificata come una ‘bomba sporca’.


Non è che Roland ne fosse deluso ovviamente. Dopotutto, non c’era mai stata una definizione rigorosa per una bomba sporca nella storia delle armi. In confronto alle dozzine di piccole armi nucleari che erano state utilizzate da allora, quelle bombe veterane che erano state usate nelle vere guerre potevano essere tutte classificate come bombe sporche. Una granata da 152mm con solo qualche chilogrammo di carica poteva causare un danno sostanziale, figurarsi tre chilotoni di TNT.


Sul piano dell’esperimento, la bomba sperimentale N1 non poteva essere descritta come terribilmente di successo, ma si trattava comunque di un’arma letale.


‘’Ci aspetta una lunga strada da fare.’’ Anna mise giù il modulo che aveva in mano e espirò profondamente. Ma non c’era un briciolo di avvilimento nei suoi occhi; al contrario, erano pieni di spirito combattivo.


‘’Certo.’’ Annuì Roland,


In ogni caso, non aveva mai sperato di raggiungere il suo obiettivo al primo colpo. Successivamente, quello che avrebbe dovuto fare era trovarne la causa e continuare a modificare a migliorare di conseguenza, finché non avesse potuto veramente competere col sole per la gloria.


<em>Haru</em>
                                


                                



