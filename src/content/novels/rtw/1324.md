---
title: Capitolo 1324- Nuovo Sogno
pubDate: 2025-10-16T07:35:44.334Z
tags:
    - rtw
---


Pergamena salì le scale che portavano al terzo piano del Castello con in mano una spessa pila di fogli. Di fronte all’ufficio incontrò Usignolo che sbadigliava e si preparava ad andarsene.


“Non sei ancora andata a dormire?” Usignolo si fermò e inarcò le sopracciglia sorpresa.


“Forse perché sto invecchiando. Ultimamente mi è difficile addormentarmi.” Pergamena sorrise e scosse la testa. “Dov’è Sua Maestà? È già andato a dormire?”


“Si, è tornato nelle sue camere mezz’ora fa.”


“Come mai ti trovi ancora nel suo ufficio?” Pergamena si mise una mano sulla bocca. “Non mi dire che stavi mangiando di nascosto gli spuntini di Sua Maestà.”


“Eh... haha.” Usignolo si irrigidì per un momento prima di tossire. “Si. Ho mangiato il suo manzo tritato piccante e bevuto un po’ della sua Bevanda del Caos. Ma non dirlo a Sua Maestà, ok?”


Adesso era il turno di Pergamena di essere scioccata.


Che cosa le era successo... come mai aveva ammesso subito? In passato, a meno che non venisse colta in flagrante, Usignolo non avrebbe mai e poi mai ammesso di aver rubato del cibo.


Ma ripensando a come anche lei stessa e Wendy rubavano a volte le bevande di Usignolo, era rimasta a corto di parole.


“Uhm, io vado a dormire adesso...” Usignolo evitò il suo sguardo e si avviò verso il secondo piano. “Non stare sveglia troppo a lungo, Roland dice che più sei avanti con l’età e più sono pesanti gli effetti collaterali della mancanza di sonno.” La guardò dal basso delle scale. “Buona notte.”


“... buona notte.” Rispose un po’ confusa. Poi si voltò ed entrò nell’ufficio.


Nonostante le fiamme del caminetto si fossero già spente, il calore era rimasto. A quanto pareva, Usignolo doveva essersi trattenuta lì per un bel po’.


Senza pensare ad altro, Pergamena aprì l’armadio dei libri e appoggiò i fogli che aveva in mano nelle colonne categorizzate dello scaffale prima di tirare fuori le informazioni di cui Sua Maestà necessitava di risposte.


Queste contenevano linee e linee di equazioni estremamente lunghe. Dalla calligrafia poteva capire che una parte era stata scritta da Roland, mentre le altre erano state scritte da Anna e da Celine. Uno dei suoi compiti quotidiani era quello di consegnare dati come questi all’Accademia di Matematica e far calcolare le risposte al gruppo di astrologi. Poi le avrebbe date al Portatore Principale per fare i confronti.


Dalle descrizioni scritte tra le informazioni, probabilmente queste riguardavano il nuovo esperimento di Sua Maestà. Ma quello che non riusciva a comprendere era come con dei calcoli sulla carta si potesse determinare le dimensioni di un dispositivo che nessuno aveva mai visto o addirittura immaginato. Era come se ciò che c’era scritto sulla carta non fossero numeri, ma bozze di realtà. Ai suoi occhi tutto questo non era diverso dal predire il futuro.


Pergamena non poteva fare a mano di meravigliarsi ogni volta che vedeva la graziosa calligrafia di Anna. Era una semplice ragazza nata a Città di Confine, eppure, adesso aveva raggiunto un livello che ne’ lei ne’ le altre erano in grado di comprendere. All’inizio, quando si sedevano tutte nello studio di Sua Maestà per guardarlo fare quegli interessanti esperimenti scientifici, riuscivano tutte a fare uno o due commenti significativi. Ma ora l’unica persona che riusciva a seguire Sua Maestà da vicino era Anna.


Ma non si sentiva affatto triste, al contrario, era molto orgogliosa.


Perché era sua sorella.


Si sedette davanti alla scrivania di Roland e aprì la cartella di dati con l’intenzione di memorizzare tutto come sempre. In questo modo, se ci fossero state omissioni dovute alla distribuzione dei calcoli, sarebbe riuscita a scovarle subito.


Ma stavolta notò qualcosa di strano.


“La mia vista sta diventando fioca?”


Si strofinò gli occhi e intravide vagamente una riga di caratteri svolazzare sotto ad alcune delle equazioni, come se fossero le corrispondenti risposte.


Non sarebbe stata una cosa strana quello che aveva davanti fossero stati fogli di esami o documenti sulla residenza permanente. Da quando aveva scoperto il modo per effettuare ricerche rapide, spesso riusciva a derivare la fonte delle informazioni e ripensare al relativo contenuto anche guardando il documento una volta sola.


Il problema era che era la prima volta che vedeva questa cartella di dati.


Non solo non riusciva a comprendere i significati di quei calcoli e di quelle equazioni, anche le ‘risposte’ che fluttuavano sotto di essi la confondevano.


Inoltre, non c’era una soluzione per ogni equazione. La maggior parte di esse era comunque senza risposta.


Se fissava quei simboli confusi e illusori troppo a lungo, sentiva persino la nausea.


A quanto pareva Usignolo aveva ragione: gli effetti della mancanza di sonno si stavano facendo sentire. Sospirò leggermente. Di recente non si sentiva affatto assonnata, era come se il suo cervello continuasse a lavorare tutto il tempo alla massima velocità.


Non poté fare a meno di pensare: “Forse domani dovrei fare un salto all’ospedale e prendere delle pillole per il sonno.” Gli effetti collaterali sulle streghe non erano grandi, usarle una o due volte non le avrebbe causato problemi.


Dopo che si sforzò di memorizzare tutte le informazioni, venne sopraffatta da un’intensa sensazione di vertigini e per un momento, si sentì sul punto di svenire. Il suo corpo si inclinò in avanti e fece accidentalmente rovesciare il portapenne dalla scrivania.


Ma la sensazione di capogiro svanì rapidamente come era arrivata e dopo un paio di respiri, tutto tornò alla normalità. Non solo non sentiva alcun malessere, la sua mente sembrava essere diventata ancora più lucida di prima.


Sbatté le palpebre un paio di volte e dopo aver confermato che il suo corpo stava bene, sorrise amaramente e si chinò per raccogliere il portapenne.


In quel momento, si sentì come colpita da un fulmine.


Perché l’aspetto del pavimento... era cambiato.


Non avrebbe mai sbagliato a ricordare l’aspetto dello studio di Sua Maestà. Il pavimento era fatto da legna di pino proveniente dalla Foresta delle Ombre, ricoperto con un tappeto fatto con lana di pecora. Nonostante sembrasse un po’ datato, Sua Maestà non lo aveva mai cambiato. E adesso, il tappeto sotto ai suoi piedi era sempre lo stesso di lana di pecora, ma il pavimento era di un altro materiale.


Era diventato da legno a pietra.


Come era possibile?


Pergamena alzò attentamente lo sguardo e il suo cuore sprofondò ancora di più.


Non era solo il pavimento, le sembiante di tutto l’ufficio erano cambiate. La poltrona su cui spesso si sedeva Usignolo era svanita senza lasciare tracce. Al suo posto c’era una fila di vecchi casellari di ferro. Somigliavano molto agli archivi che si potevano vedere in un ufficio esecutivo.


Ma proprio un attimo fa si trovava chiaramente dentro al Castello!


La finestra!


La porta-finestra era una delle decorazioni preferite di Sua Maestà ed era anche una caratteristica particolare dell’ufficio. Guardando da lì si poteva vedere tutta Neverwinter di notte, con luci accese qua e là...


Sussultò e aprì la tenda di velluto dietro di lei.


Ma quello che vide fu un grigio muro di mattoni.


Senza alcun dubbio, questo posto non era più l’ufficio del Re con cui aveva familiarità.


Si alzò freneticamente e andò verso quella che doveva essere la porta-finestra. Diede dei colpi sul muro. Quest’ultimo non si mosse. Dall’eco profondo, era chiaro che quel muro non fosse un’illusione, ma un oggetto completamente reale.


Percepì un lieve senso di disperazione.


Chiunque si sarebbe sentito completamente sperduto e impotente se dovesse essere trasportato in un luogo sconosciuto e completamente chiuso.


<em>“No...”</em> Ispirò profondamente e si costrinse a calmarsi. Non era corretto dire che era completamente chiuso, nell’angolo tra due righe di casellari c’era una porta di ferro non appariscente. Era dello stesso colore dei casellari e se uno non osservava con attenzione, era facile non notarla.


Pareva essere l’unica uscita della stanza.


Dove l’avrebbe condotta questa porta di ferro?


Ciò che l’aspettava sarebbe stata una trappola o un altro muro?


Pergamena non riusciva a togliersi dalla testa queste domande mentre afferrava lentamente la maniglia.


<em>Clack!</em>


La porta di ferro si aprì.


Un raggio di sole dorato entrò nella stanza e il silenzio si ruppe. Si alzarono centinaia di suoni rumorosi insieme ad una ventata di aria gelida: c’erano il clamore di conversazioni, il suono di fischietti e l’interminabile rumore di passi. Di fronte a lei, innumerevoli persone erano indaffarate a correre con le teste abbassate. Di tanto in tanto, alcuni le lanciavano uno sguardo, mostrando poi un’espressione sorpresa.


E dietro alla folla di persone, numerosi, enormi edifici torreggiavano come montagne e riempivano tutto il suo campo visivo.






<em>Aris</em>
                                


                                



