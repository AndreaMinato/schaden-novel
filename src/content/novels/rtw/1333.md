---
title: Capitolo 1333- Il ‘Campo di Battaglia’ nella Retroguardia
pubDate: 2025-10-16T07:35:44.336Z
tags:
    - rtw
---


Combattere per tutto il genere umano.


Anche se, in realtà, il capo aveva detto che questa battaglia avrebbe determinato il destino dell’umanità, la ragione principale per cui Jodel si era unito al Primo Esercito era il suo stesso Clan; non aveva mai pensato di ottenere qualcosa dagli altri.


Non importava se apprezzassero o no i suoi sforzi, doveva comunque portare a termine il lavoro.


Nonostante la pensasse ancora nello stesso modo, quando ricordava il viso sorridente dell’infermiera e il sapore del cibo fresco e caldo, provava uno strano moto di calore nel cuore.


Forse le cose che stava facendo erano molto più importanti di quanto immaginasse.


Dopo aver finito un pasto abbondante, tornò dalla sua squadra.


C’erano delle nuove facce nei nove gruppi dei Cittadini della Sabbia in cui serviva, non era una novità. La retroguardia mandava continuamente soldati in prima linea e, tra loro, c’erano dei veterani che andavano via tardi così come le nuove reclute. Dato che la linea del fronte subiva sempre una certa perdita dopo una battaglia, era necessario trasferire e modificare i numeri di frequente.


Con sua grande gioia, aveva visto due dei suoi compagni che erano stati di guardia con lui al campanile.


‘’Pensavo foste morti laggiù e che solo Ka Ferry ed io fossimo riusciti a scappare.’’ Jodel li tirò in uno stretto abbraccio e diede loro delle forti pacche sulle spalle.


‘’Siamo stati fortunati. Quando il campanile è collassato, ci è capitato di trovarci sulla vedetta al livello più basso, riuscendo ad evitare la caduta di massi,’’ replicò il suo commilitone. ‘’Sei stato tu a sconvolgere tutti, pensare che fossi rimasto illeso pur trovandoti in cima alle scale. Se lo avessimo saputo prima, non saremmo andati via per primi.’’


‘’No, andar via il prima possibile è stata la scelta giusta.’’ Jodel fece cenno di no con la testa. In situazioni come quella, anche se fossero riusciti a sopravvivere, avrebbero molto probabilmente incontrato i demoni che si stavano dirigendo al campanile. Se Kabala non lo avesse salvato, non sarebbe riuscito a fuggire dal loro ‘accerchiamento’. ‘’Sfortunatamente, gli altri non sono stati così fortunati.’’


Alla fine, solo metà della squadra composta da dieci persone era sopravvissuta, anche se i cittadini della sabbia avevano avuto tantissime occasioni di dire addio ai loro compagni di squadra ed erano abituati a vedere la morte, lui non poteva fare a meno di sentirsi triste dentro di sé.


Del resto, dopo oltre un anno e mezzo di allenamento e lavoro di squadra, avevano creato un nuovo tipo di rapporto, un rapporto che non era meno stretto di quello che aveva instaurato con i suoi amici e parenti del Clan.


Nonostante fosse entusiasta di vedere i suoi commilitoni sopravvissuti, si sentiva comunque perplesso.


L’importanza del Castello del Soffio era ovvia, persino lui lo capiva. La presa del Ponte Pietrametallica era stata la causa del crollo dei due fianchi della loro linea di difesa in fin dei conti. Analogamente, abbandonarlo avrebbe trasferito questa pressione su Città della Sabbia e Baia della Sedimentazione, dunque si sarebbero ritrovati nella stessa situazione.


Inizialmente, credeva che il Primo Esercito avrebbe protetto questa città fino alla morte, finché non fu completamente inghiottita dai demoni.


Naturalmente, essere riusciti a venirne fuori vivi meritava una celebrazione, ma non si sentiva euforico come pensava sarebbe successo. Se l’intera linea del Primo Esercito fosse stata sconfitta, non solo tutte le morti dei suoi amici sarebbero state vane, ma le speranze del suo Clan sarebbero state inutili.


Ma visto che doveva rispettare la responsabilità di seguire gli ordini e la sua fiducia verso il capo, non diede voce alle sue domande davanti ai suoi due commilitoni.


‘’Possano i Tre Dei accettare le loro anime.’’


‘’Possano i Tre Dei proteggerli nella loro vita ultraterrena.’’


Dopo aver pregato in silenzio secondo le tradizioni della Nazione della Sabbia, uno dei commilitoni di Jodel cambiò argomento. ‘’Non pensiamoci più e parliamo di qualcosa di più allegro. Potresti non saperlo, ma stanotte il Signor Ascia d’Acciaio verrà e ispezionerà l’accampamento, e ci sarà uno spettacolo!”


‘’Uno spettacolo?’’


A parte sollevare il morale delle truppe, il Comandante in capo doveva venire qui per dare un nuovo ordine, che non era inaspettato. Ma qualcosa come uno spettacolo sembrava completamente irrilevante per le persone in guerra provenienti dalla Nazione della Sabbia che non avevano degli hobbies così raffinati, perciò non capiva perché i suoi compagni fossero così eccitati.


I suoi commilitoni videro chiaramente il suo stordimento. ‘’Sì, verrà la famosa Compagnia Fiore Stellato!”


‘’E allora?’’


‘’Non hai davvero mai sentito parlare di loro? Drow Luna d’Argento del Clan Osha è una dei membri della compagnia!”


Dopo aver girato intorno alla zona aleggiando, ‘Gabbiano’’ atterrò stabilmente all’aeroporto nel passaggio occidentale della Montagna della Gabbia.


Nana scese lungo la scaletta, seguita immediatamente dallo staff medico, diretta verso il campo medico.


‘’Riferiscimi la situazione dei feriti,’’ disse mentre camminava e gettava il suo camice bianco da dottore allo stesso tempo. ‘’Ordina i letti secondo le regole del Manuale di Pronto Soccorso, quelli con ferite ai loro organi vitali hanno la priorità.’’


‘’Sì’’ l’infermiera si comportò come se la sua assistente avesse risposto frettolosamente. ‘’Attualmente, l’accampamento ha accettato 326 feriti, tra loro 55 sono in stato critico. I loro letti sono nella tenda uno. Per prolungare la loro sopravvivenza, la maggior parte di loro è stata sedata con l’Agente Ritardante.’’


‘’L’Agente Ritardante non è un problema. Fai attenzione con la somministrazione della terapia antishock dopo che gli effetti della droga saranno svaniti. Se il dolore è troppo intenso, usa l’Acqua dei Sogni per fermare prima gli effetti collaterali. Hai già preparato l’Acqua dei Sogni che dovrai dare loro in seguito, giusto?’’


‘’S-Sì,’’ rispose l’assistente.


Nonostante non fosse la sua prima volta nell’assistere la Signorina Angelo, continuava a non riuscire ad abituarsi alla ragazza carina, minuta e delicata che non aveva niente di diverso dalla ragazza della porta accanto e che con calma emetteva istruzioni come un’anziana accademica con esperienza.


‘’Oh, sì.’’ Nana si fermò prima della tenda numero uno. ‘’I dispositivi terapeutici che ti ho chiesto di preparare prima, ne hai preparato uno per ogni paziente, giusto?’’


‘’Sì, ma’’ L’infermiera esitò e inconsciamente si rivolse a lei con un appellativo di rispetto. ‘’Signora, avete davvero intenzione di curare così tanti pazienti in una volta?’’


Stando alla sua esperienza, ci sarebbero voluti almeno diversi giorni di trattamento con l’acqua per curare più di 50 feriti gravi e portarli fuori pericolo.


‘’Certamente.’’ Nana le sorrise di rimando. ‘’Rilassati, finché sarò qui, vivranno tutti.’’


Vedendo il suo sorriso fiducioso, l’infermiera sentì alleviare considerevolmente la sua preoccupazione.


Espirò profondamente e seguì la Signorina Pine dentro la tenda.


Dopo che Nana indossò un paio di speciali guanti fatti di gomma, rimase in piedi davanti al letto del primo paziente.


La sua evoluzione durante il Giorno della Maturità permise alla sua abilità di acquisire una nuova caratteristica. Il suo originale e semplice potere evocativo adesso poteva essere collegato agli oggetti e poteva guarire continuamente le ferite intorno a lei.


In confronto all’iniettare direttamente il potere magico per guarire, gli effetti della sua nuova abilità erano chiaramente meno buoni; perlomeno, non riuscivano a risultare efficaci nella cura di una ferita rapida e visibile. Tuttavia, si poteva usare molta meno magia, e non le richiedeva di utilizzare di continuo la sua abilità, il che era il più grande vantaggio che l’incantesimo aveva.


Finché l’oggetto incantato continuava ad esistere, la ferita del paziente sarebbe lentamente guarita, e questo le avrebbe permesso di guarire il doppio dei pazienti alla volta. E cosa più importante, toglieva fondamentalmente il dolore causato dal ripetitivo peggioramento della ferita del paziente, dovuto all’alternarsi dei trattamenti che si verificavano quando non c’era abbastanza potere magico. Dopo il suo Risveglio Supremo, aveva svolto un esperimento nell’accampamento sul retro della Baia della Sedimentazione. Una garza che aveva incantato con la sua magia era riuscita a rimanere efficace per più di una settimana; questo fu già abbastanza per far uscire i feriti dallo stato critico.


L’unico problema era che quando esauriva il potere magico, l’oggetto avrebbe potuto non svanire e rimanere dentro il corpo del paziente. Se avesse voluto ottenere il massimo dal suo potere magico, l’oggetto incantato avrebbe dovuto trovarsi il più vicino possibile alla parte messa peggio del ferito. Perciò, diede un’occhiata alle risorse mediche nel Mondo dei Sogni e decise di usare la linea di sutura per le ferite interne e la garza per quelle esterne.


Afferrò il bisturi e tagliò con cura l’addome sanguinante del paziente. Trovò la perforazione nel suo intestino perforato da una lancia d’osso e la ricucì velocemente.


Il sottile filo ricavato dalle interiora di pecora poteva essere naturalmente assorbito dal corpo, e non avrebbe avuto bisogno di essere estratto dopo il ricovero. Poteva essere considerato come il materiale sanitario perfetto.


Ovviamente, per le ferite più difficili come le ossa rotte, la linea di sutura non avrebbe funzionato, ma per quelle come questa non avrebbe immediatamente compromesso la vita di un paziente e lei avrebbe tranquillamente potuto lasciare tutto ai medici e alle infermiere.


Lo sviluppo del sistema delle strutture sanitarie di Neverwinter era già progredito dall’iniziale trattamento d’emergenza ad un gruppo di personale medico che poteva fornire indipendentemente dei semplici trattamenti.


‘’Dopo che il flusso di sangue verrà drenato, ricuci la ferita. Il prossimo.’’


‘’Sì!’’


‘’Metti la cannula del drenaggio nella ferita e monitora la lesione.’’


‘’Lasci fare a me.’’


‘’Amputa prima questa gamba, penseremo a qualcosa più tardi.’’


‘’Capito!’’


“”


Seguendo le istruzioni di Nana Pine, tutto il personale medico era immerso in un teso, ma organizzato, trattamento sanitario. In quel momento, l’accampamento medico diventò un altro frenetico campo di battaglia.


<em>Haru</em>
                                


                                



