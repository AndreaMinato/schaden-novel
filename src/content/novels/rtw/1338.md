---
title: Capitolo 1338- Attacco Da Diversi Fronti
pubDate: 2025-10-16T07:35:44.336Z
tags:
    - rtw
---


"Sebbene io sappia che nessuno di voi è un soldato e che al momento c'è un gruppo di persone della riserva militare del Primo Esercito e del Secondo Esercito che si sta sottoponendo all'addestramento alla guida di camion a vapore, il tempo non aspetta le persone." Lo sguardo stabile di Ascia d'Acciaio si posò uno dopo l'altro su tutti. “Dato che siete il primo gruppo che supera il test con risultati eccezionali, probabilmente siete bravi e dovreste essere più che qualificati per affrontare questa missione.”


"Gli obiettivi della missione sono molto semplici." Camminò verso una mappa appoggiata sul tavolo e spostò una pedina dal Regno dell'Alba a una linea nera nella regione orientale del Regno del Cuore di Lupo. “Il punto di controllo centrale è a circa centocinquanta chilometri da qui, tutto ciò che dovete fare è portare fin qui le persone e le merci sul camion, attendere fino a quando non finiscono l'attacco e poi riportarli indietro. Vi fermerete per circa mezz'ora, e se siete fortunati, potrebbero anche non incontrare il nemico."


Ascia d'Acciaio fece una pausa.


La folla si agitò.


Dopotutto, la sua frase finale significava anche che se non fossero stati fortunati avrebbero incontrato i Demoni.


Dopo un po' d'attesa, il comandante in capo continuò: “Naturalmente, è il Primo Esercito ad essere responsabile dei combattimenti, tutto ciò che voi dovete fare è concentrarvi sulla guida. Dieci camion in totale sono arrivati a Montagna della Gabbia, e secondo il piano, per il lavoro ne servono solo quattro o cinque, quindi selezioneremo i membri attraverso il reclutamento secondo la tradizione dell'Ufficio Amministrativo.”


“Per ogni viaggio di ritorno dalla prima linea, il convoglio riceverà una retribuzione aggiuntiva con un valore pari al triplo del loro stipendio. Tale compenso sarà distribuito dal Primo Esercito e non è correlato allo stipendio elargito dall'Ufficio Amministrativo. Ora quindi... coloro che sono disposti a svolgere questo lavoro, per favore, facciano un passo avanti."


Farrina fece un passo avanti senza esitazione.


Con sua sorpresa, tutte le unità di camion scelsero di intraprendere il lavoro, solo che non presero la decisione rapidamente come lei.


L'obiettivo primario per il quale era venuta era quello di andare in prima linea e vedere i Demoni. Dato che una volta era un membro dell'Armata del Giudizio, era già abituata ad andare sul campo di battaglia, ma per gli altri era diverso: non prendendo in considerazione la loro identità di guidatori, la maggior parte erano semplici cittadini liberi di Neverwinter.


Innegabilmente avevano una grande fiducia nel Primo Esercito per prendere una decisione del genere.


Ascia d'Acciaio selezionò molto rapidamente cinque unità del veicolo in base a chi avanzò per primo. Anche l'unità N. 2 del veicolo in cui si trovava Farrina fu selezionata.


"Li lasciamo a te." Il comandante in capo guardò Van'er. "La battaglia inizia ufficialmente domani dopo l'alba!”


…


"Continuo a sentirmi a disagio", disse a bassa voce Agatha dopo che tutti i conducenti avevano lasciato il posto di comando. “Il numero di persone in partenza è piccolo, ma devono comunque avere la perfetta cooperazione dell'intero esercito. La maggior parte dei guidatori è gente normale della città, e ha avuto solo meno di un giorno per esercitarsi, non è troppo affrettato prendere tali accordi?”


Almeno adesso sapeva cosa intendeva la Perla della Regione Settentrionale con "ultraveloce". Solo guardando il programma, c'era sicuramente un'alta probabilità che il loro piano avrebbe avuto successo.


La strada indurita che avevano riparato in precedenza per la migrazione era ora diventata la base del loro contrattacco. Anche se la sua larghezza, spessore e qualità costruttiva non potevano essere paragonati alla costruzione di strade principali, era molto meglio dei sentieri di ghiaia o terra battuta. Se avessero ulteriormente limitato il carico sui camion, i veicoli sarebbero potuti andare molto velocemente.


E nel viaggio di ritorno di duecento chilometri, la velocità media del camion alimentato dal cubo era molto più alta di quella di qualsiasi cavalleria: anche se il cavaliere ignorasse le spese dei cavalli e alternasse due cavalli durante il viaggio, impiegherebbe comunque due giorni. D'altra parte, i camion sarebbero stati in grado di farlo in 6-8 ore e avrebbero potuto trasportare l'equipaggiamento pesante necessario all'unità di contrattacco.


L'unico problema era che non solo al loro interno avrebbero dovuto nascondersi i soldati del Primo Esercito, ma c’erano anche normali civili non combattenti e poteva accadere qualcosa di inaspettato.


"Questa battaglia è sicuramente più imprevedibile, ma questo è insignificante quando si prendono in considerazione i benefici", disse Edith francamente. “I Demoni possono riallocare le Creature Mostruose Fortezze in qualsiasi momento. Rispetto a continuare ad aspettare il momento giusto, è meglio approfittare del presente."


“Penso che i nemici non si aspettino che gli umani lancino un improvviso contrattacco meno di un giorno dopo aver perso Baia della Sedimentazione. Il risultato più probabile del fallimento sarebbe ritornare senza ottenere ciò che vogliamo, mentre il successo farà sì che i movimenti successivi dei Demoni subiscano una battuta d'arresto costante; è chiaro quale sia la scelta giusta. Inoltre, la guerra di per sé è piena di elementi imprevedibili, a volte un piano che sembra assolutamente sicuro può rompersi a causa di una piccola coincidenza." Farrina sorrise. "Quindi preghiamo la dea della fortuna di stare dalla nostra parte."


…


C'era vento leggero e neve alle sette del mattino seguente.


Sotto il cielo cupo e grigio, cinque camion a vapore si allinearono in una lunga fila e lentamente uscirono dal silenzioso campeggio verso est.


Diversamente da quando trasportavano merci, un panno bianco-grigiastro copriva i bauli dei camion. Da lontano sembravano muovere cumuli di neve. Tra questi, due trascinavano cannoni Longsong da 152 mm, le lunghe canne nere si fondevano con i camion e solo se ci si avvicinava si poteva notare la debole luce fredda rifratta verso l'esterno dal buffer idraulico.


Due ore dopo, venticinque biplani si levarono in cielo dal campo di atterraggio di Città della Spina e sotto la guida del "Gabbiano" si diressero verso il campo di battaglia di destinazione. A differenza delle normali battaglie, i Cavalieri dell'Aeronautica non scelsero i cieli inferiori dove era più facile localizzare il nemico, ma entrarono nelle nuvole fin dall'inizio, volando attraverso gli spazi vuoti tra di esse.


Ciò significava che avevano perso gran parte della loro visuale e, a parte una bussola, l'unica cosa da cui erano guidati era la figura del "Gabbiano" che ogni tanto scompariva e riappariva tra le nuvole. Una volta perso un biplano, sarebbe stato praticamente impossibile ritrovare il gruppo. Per evitare di perdersi, tutti prestavano piena attenzione e, a parte il rombo del motore, non c'era il suono di una sola conversazione all'interno dell'abitacolo.


Nello stesso momento, Fulmine e Maggie apparvero nel cielo sopra il campo di battaglia e cercarono potenziali Demoni esploratori.


Due ore e quindici minuti dopo l'inizio della missione, si verificò il primo incidente nel convoglio. A causa delle cattive condizioni stradali, l'unità di Camion N. 4 andò in panne durante l'attraversamento di un fossato. Dopo che i passeggeri cambiarono veicolo, il convoglio proseguì per la propria strada, lasciando dietro di sé solo l'equipaggio responsabile della riparazione del guasto.


Mezz'ora dopo, un altro incidente accadde anche ai Cavalieri dell'Aeronautica. Mentre volavano sopra uno strato di nuvole, due biplani persero di vista gli aerei davanti a loro, e poterono solo cambiare direzione e tornare secondo le istruzioni che erano state date prima che partissero. Nel viaggio di ritorno, tutti non ebbero altra scelta che lasciare le nuvole.


Fortunatamente, tutto andò bene dopo.


Dopo tre ore e sei minuti, il convoglio di camion a vapore fu il primo a raggiungere la destinazione.


"Mio Dio, Farrina..." Joe si sporse in avanti e mormorò.


"Ah, lo vedo." Farrina fermò stabilmente il camion e fissò con calma il lato dell'abitacolo: attraverso il parabrezza, vide un'impalcatura che sembrava uno scheletro eretto sulla cima della montagna in lontananza. Dalla sua visuale era grande solo un terzo della punta di un polpastrello, ma tenendo conto della distanza, poteva immaginare che enorme mostruosità fosse effettivamente.


Una densa nebbia cremisi avvolgeva lo scheletro, coprendo quasi l'intero picco della montagna, in netto contrasto con lo scenario innevato che lo circondava.


Non era certo qualcosa creato dall'uomo.


Solo guardandolo, poteva sentire qualcosa di freddo provenirle dal profondo del cuore.


Farrina strinse involontariamente il volante.


Senza dubbio, i Demoni erano già entrati nel loro mondo.


<em>Arya</em>




                                


                                



