---
title: Capitolo 134: Luce dell'Alba
pubDate: 2025-08-07T11:30:06.691Z
tags:
    - rtw
---






 


Roland riportò su carta il patto con Prius, dopodiché mise giù la penna e si massaggiò il collo dolorante.


Poco dopo, alle spalle sentì la voce di Usignolo proporgli: "Altezza, vuoi che ti aiuti a rilassarti?”


"Ci sono ancora più di 30 prigionieri di cui devo occuparmi, forse più tardi" Roland sorrise e fece un cenno di diniego, invece suonò la campanella accanto a lui sulla scrivania e la fece tintinnare un paio di volte. Prima avrebbe finito con questi affari, prima avrebbe potuto cominciare l'educazione universale di Città di Confine. Dopo avere visto la nuova abilità di Anna, era pieno di aspettative per il futuro.


La prossima persona che fu portata dalle guardie nella stanza fu un cavaliere alto, la prima impressione sull'uomo fu che fosse dotato di una bellezza disarmante. Non era molto diverso da Carter che aveva il volto di un dio. Ovviamente, agli occhi di Roland l'essere attraenti significava avere punti in meno. Diede un'occhiata alla sua liste e chiese: "Ferlin Eltek?" Tuttavia, c’erano delle differenze tra lui e gli altri, altre annotazioni era state scritte accanto il suo nome, quindi Roland continuò a leggere: "Capo dei Cavalieri del Leone, Luce dell'Alba, Primo Cavaliere dei Territori Occidentali... ha davvero molti titoli".


"Sì, Altezza" riconobbe Ferlin mentre si inginocchiava su una gamba.


"Mi sarei aspettato che i cavalieri del suo calibro, Capo dei Cavalieri del Leone, fossero nelle prime linee durante la carica". Roland alzò un sopracciglio: "Come ha fatto a sopravvivere?"


"Mi sono nascosto sul retro" ammise il cavaliere con onestà. "Fino a quando si controlla il proprio cavallo e il suo galoppo è al passo, sembrerà che sia in piena corsa. In realtà, la velocità non verrà aumentata di molto".


Roland non si sarebbe mai aspettato una risposta così diretta. Pensava di ricevere un qualche tipo di pretesto per non fargli accorgere del terrore della battaglia e nascondere come fosse scappato. Sembrava che la situazione non fosse tanto semplice quanto aveva inizialmente pensato.


Come previsto, infatti, il cavaliere continuò senza fermarsi: "Nel terzo giorno dell'inseguimento, o se preferite, il giorno della morte del Duca, io ero proprio al suo fianco. Aspettavo un'opportunità per ucciderlo, però a causa delle tante guardie intorno e vicino a lui, non potevo agire. Fortunatamente, le vostre truppe lo hanno ucciso" Per tutto il tempo del racconto aveva tenuto il capo chino verso il basso. "Sua Altezza, voglio esprimere la mia gratitudine per quello che ha fatto. Ovunque mi manderà, farò del mio meglio".


Le sue ultime parole potevano essere viste come un giuramento di fedeltà. Roland rimase stupito per un momento, però quando si riprese ordinò: "Si alzi e racconti nei dettagli cosa è successo tra lei e il Duca?"


"Come desidera, Altezza". Si rimise in piedi e iniziò: "Mia moglie, Irene, era originariamente una civile che lavorava presso il famoso teatro della fortezza Longsong. L'ho incontrata in un incontro fortunato ed è stato amore a prima vista. Volevo sposarla, ma mio padre e mia madre non approvavano la nostra unione. Dunque sono stato costretto a lasciare il mio territorio e affittare una stanza di una fattoria vicino la fortezza. E’ stato lì che abbiamo celebrato il matrimonio. Poco dopo il nostro matrimonio, Irene ha avuto finalmente l'opportunità di esibirsi ufficialmente per la prima volta". In quel momento la voce del cavaliere si fece bassa. "Anche il Duca ha guardato l'esibizione e si è invaghito in fretta di lei. Poco dopo, mentre ero in missione, il Duca ha colto l'opportunità ed è entrato nella nostra camera e l’ha stuprata."


"Ho impiegato molto tempo per farmi raccontare da lei quello che era successo davvero. E quando l’ho saputo, avrei voluto andare dal Duca e accusarlo delle sue azioni. Tuttavia Irene mi pregò in ginocchio di non agire sconsideratamente. Nel profondo, sapevo bene che se avessi provato a fare qualcosa, le mie possibilità di successo non erano alte. Persino nell'eventualità in cui fossi riuscito a ucciderlo, non sarei mai stato in grado di scappare alle sue guardie e Irene… sarebbe diventata facilmente l'oggetto della vendetta dell'erede del Duca. Privato di occasioni, potei solo trattenermi, fino al giorno in cui scelse di marciare su Città di Confine".


"Anche se non sono stato io stesso a vendicarla, Irene potrà finalmente dormire senza la preoccupazione che qualcuno entri in camera sua durante la notte. Per me è stato un grosso fardello finalmente rimosso dal mio cuore, perciò, mi permetta di presentarle di nuovo la mia gratitudine".


"Quindi questo è quello che è successo". Roland tamburellò con la penna sulla scrivania, era il segnale che era stato precedentemente scelto con Usignolo, per controllare se l'interpellato mentisse. Ricevette immediatamente un pizzico sulla spalla, significava che il cavaliere aveva detto il vero. Ciononostante il pizzico era stato troppo forte e aveva causato un lieve sussulto al Principe. "Sa leggere e scrivere?"


"Uh…" adesso era il turno di Ferlin di restare spiazzato, evidentemente non riusciva a seguire i pensieri del Principe. "Lo so fare".


"Allora adesso pronuncerò il mio giudizio". Roland gli propose le stesse possibilità che aveva proposto agli altri. "… allora, qual è la sua scelta?"


"Altezza, non desidera che io combatta per lei? Che sia un duello singolo o una battaglia di gruppo, io..."


"No, non voglio" lo interruppe. "Non ci sono nobili nel mio esercito e non ho nemmeno intenzione di reclutarne in futuro. Il mio esercito è composto da civili, e lei, lei non avrà mai più la possibilità di brandire nuovamente un’arma, per il resto dalla sua vita".


"Oh… è così?" Ferlin rimase in silenzio per un lungo periodo prima di annuire. "Capisco. In questo caso, scelgo di diventare un insegnate".


"Ha fatto una scelta saggia. Gli insegnanti ricevono una casa e anche il salario è buono. Manderò qualcuno a casa vostra così che possa prendere sua moglie e potrete continuare a vivere bene insieme". Roland fece cenno al cavaliere di andare.


"Un attimo, Altezza, se me lo permette vorrei chiederLe un favore" esitò un attimo, poi continuò: "Ciò implica che se i cavalieri non saranno in grado di essere degli insegnanti, la loro unica opzione sarà lavorare nella miniera per 20 anni?"


"Esattamente le mie intenzioni".


"Altezza, conosco un uomo che si chiama Halon, è un vecchio cavaliere esperto, ma analfabeta. C'è la possibilità che io possa pagare per lui in ori reali, in modo che non venga mandato nella miniera?"


"Ovviamente no" sentenziò Roland in fretta. "Se fosse possibile redimere i propri peccati con il denaro, avrei già rispedito tutti alla fortezza".


"Ma ormai ha quasi 50 anni, un tipo di lavoro in cui non riuscirebbe a vedere la luce del giorno distruggerebbe il suo corpo".


"Non sopravvivrebbe in una miniera, eppure è in grado di attaccare Città di Confine? A parte tutto, le mie miniere non sono come le buie miniere di carbone che sta immaginando. Oltre alla macchina a vapore che aiuta nel pompaggio e trasporto, i lavoratori ricevono anche un quantitativo prefissato di vacanze, non crede anche lei che sia appropriato?" Roland prese la campana, pronto a chiamare la prossima persona.


"Sua Altezza!" Ferlin diventò frenetico e si inginocchiò ancora una volta. "Ho una mappa di famiglia di un tesoro. Ha almeno 400 anni. Sono disposto a cederla per comprare la libertà di Halon".


"Una mappa del tesoro di 400 anni?" il Principe divenne perplesso. " È certo che uno dei suoi antenati non abbia preso carboncino e disegnato una mappa solo per prendersi gioco della generazione più giovane?"


"No, no non è stato usato alcun carboncino o inchiostro" scosse la testa, poi vi posò sopra una mano cercando di ricordare il disegno. "Non saprei dire di cosa sia stata fatta. Le linee sono molto delicate, lisce e sottili e nonostante sia stata conservata nelle cantine per decenni, i disegni del testo non presentano alcun segno di perdita di colore. Mio padre mi disse che era stata tramandata di generazione in generazione e indica il luogo di un tesoro. Esso è situato a nord-ovest, nel profondo della Foresta delle Ombre, ma adesso lì si trovano le Terre Selvagge, ed è impossibile che delle persone lo raggiungano".


Roland picchiettò di nuovo con la penna sulla scrivania e ancora una volta Usignolo lo pizzicò sul lato sinistro.


"Beh, se quello che dice è vero, c’è ancora il problema che questa mappa del tesoro sia nascosta nelle cantine della casa degli Eltek. Ha già rinunciato al diritto di ereditare quel territorio. Temo proprio che non saranno felici di rivederla ancora".


"Non si sbaglia" Ferlin fece un cenno di assenso. "Tuttavia ho completamente memorizzato il contenuto della mappa e sono in grado rappresentare approssimativamente i disegni e i testi raffigurati".


"In questo caso, la disegni per me". Roland spinse la sua penna e un foglio dall'altro lato della scrivania. "Se quello che afferma è vero, posso fare un’eccezione per la sua richiesta".


"Sua Altezza è troppo buono". Ferlin si avvicinò al tavolo e iniziò a disegnare la mappa del tesoro.


In realtà, Ferlin Eltek non era solo bravo a combattere, aveva anche talento nella pittura e calligrafia. Presto, una grezza mappa geografica apparve di fronte gli occhi di Roland.


La mappa raffigurava la zona retrostante alla Catena Montuosa Invalicabile, l'intero angolo inferiore destro della mappa era occupato da montagne con un triangolo equilatero disegnato al centro della mappa. I tre lati erano connessi a tre luoghi differenti. Un lato puntava verso i piedi della Miniera Settentrionale, e l'altro puntava a una stella a sei punte nella Foresta delle Ombre, che molto probabilmente rappresentava la così detta posizione del tesoro.


Tuttavia, l'attenzione di Roland fu interamente catturata dal terzo vertice del triangolo, situato nel bel mezzo delle Terre Selvagge, sulla punta della montagna simile a un dente c'era scritta una parola: "Taquila".


Thea






💬 Erialis Buona giornata a tutti amati lettori, manca poco al fine settimana e scommetto che con questo inizio di primavera non vedete l'ora che arrivi per potervi rilassare al sole. Su su manca solo venerdì e siamo in finale. Come tutti voi ricorderete sul sito abbiamo tradotto una mappa di Release that Witch che sembra presentare delle somiglianze con quella che sta disegnando questo cavaliere. Quindi se volete immaginare meglio la scena, vi consigliamo di consultarla sul forum, indovinate un po' come? Cliccando-->;QUI (passerò alla storia per questo già lo so XP). Oggi parliamo di mappe del tesoro sul forum se vi interessa cliccate sul link di prima e scorrete fino all'ultimo messaggio.


 Vorrei inoltre ricordarvi che è stata aperta una raccolta fondi per migliorare il sito per chi volesse aiutare, cliccando-->; QUI,  per partecipare al nuovo evento di Novelle Leggere, ossia il contest di scrittura cliccate-->;QUI.  Ultima info di rito oggi è il termine ultimo per la consegna dei lavori del contest proposto dal nostro staff per la nostra novel. Potete postare le vostre opere cliccando-->;QUI. Tanto ci siamo se volete donare, per leggere capitoli in più basta cliccare-->; QUI 
                                


                                



