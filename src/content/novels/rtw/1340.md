---
title: Capitolo 1340 – Cacciatori nella Retroguardia
pubDate: 2025-10-16T07:35:44.337Z
tags:
    - rtw
---


“Il nemico ci ha scoperti! Veloci, prendete le vostre cose e salite sui furgoni. Evacuate nella direzione dalla quale siamo arrivati!”


Nonostante non le fosse chiaro come il Primo Esercito riuscisse a conoscere così bene i movimenti dei demoni, Farrina balzò sul furgone appena sentì l’ordine.


Chiuse con confidenza la valvola di scarico e spinse nella posizione di partenza la leva del cambio che controllava il cubo magico; il motore del furgone cominciò a vibrare e l’ago del manometro si mosse velocemente sulla destra, raggiungendo in pochi secondi la giusta posizione.


Ciò voleva dire che non appena lasciò andare il freno, il furgone si sarebbe mosso.


Tirò fuori la testa e guardò in direzione della montagna. La sua vetta, prima era avvolta dalla nebbia, adesso era molto più visibile. La Nebbia Rossa si stava dissipando velocemente e sul pendio coperto di bianco si poterono vedere dei piccoli puntini neri della dimensione di un seme di sesamo. Si lanciarono giù per la montagna, inseguendo il convoglio di furgoni come una frotta di formiche che usciva dalla tana. Dozzine di demoni alati volavano nel cielo, dando l’impressione che non li avrebbero lasciati scappare così facilmente.


La scena fece involontariamente ricordare a Farrina le mura dell’Altopiano di Hermes.


Là, decine di migliaia di Bestie Demoniache si erano lanciate contro le difese dell’Armata del Giudizio nello stesso modo.


“Parti!” Una Strega della Punizione Divina batté forte contro la portiera del furgone, un segnale che significava che erano tutti pronti ad andarsene.


Farrina respirò profondamente e tolse il freno.


Il furgone alimentato a vapore cominciò a muoversi lentamente.


Anche tutti gli altri guidatori misero in moto i loro veicoli.


Si voltarono tutti e si allontanarono dal sito di lancio n maniera impeccabile, persino meglio che durante la prova; ma anche facendo ciò, la distanza tra loro ed il nemico non aumentò. Anche quando il convoglio aveva raggiunto la velocità massima, i loro inseguitori nel cielo si erano in realtà fatti più vicini.


“Oh... Oh no, sono troppo veloci. Di questo passo, ci prenderanno!” Urlò spaventato Joe.


Farrina strinse forte il volante e rimase impassibile: chi aveva delle ali era sempre più veloce di chi stava a terra, era ovvio. Visto che il nemico aveva sempre uno squadrone volante, prima o pio li avrebbero presi. La gente di Graycastle lo sapeva di sicuro, visto che combattevano contro i demoni da così tanto tempo. Al momento, la loro unica speranza era che si erano preparati molto per una simile situazione.


Non importava in che modo il Primo Esercito pensasse di occuparsi della faccenda, non era qualcosa su cui lei poteva intervenire.


Perciò, il suo compito più importante, al momento, era guidare correttamente e non intralciare gli altri.


“Fregatene dei nostri inseguitori ed aiutami con la strada. Avvertimi per tempo quando c’è una buca!” Disse lei, la sua espressione sempre la stessa.


Joe deglutì prima di annuire con vigore. “Capito!”


…


Dopo un’intera ora, l’unica cosa che Good riusciva a vedere era la parte dietro del “Gabbiano” e le luci tremolanti.


Trovandosi tra le nuvole così a lungo gli aveva fatto perdere il senso dell’orientamento e dell’altezza; era estenuante, sia dal punto di vista mentale che fisico, volare in condizioni del genere. Doveva concentrarsi a fondo se voleva che l’aeroplano mantenesse la sua posizione.


Dai movimenti della bussola, a parte volare verso nord sin dall’inizio, i Cavalieri dell’Aeronautica avevano girato intorno, aspettando ovviamente che apparisse il nemico.


Riguardo a dove si trovassero ed alla situazione dei loro compagni, Good non ne aveva alcuna idea.


Oltre all’incredibile pressione ed al fatto di non sapere nulla, anche il brutto tempo tra le nuvole era un grande problema. La nebbia umida creava uno strato di ghiaccio sul suo finestrino, e nonostante la fodera di gomma della sua divisa lo proteggesse dal freddo, l’umidità gli abbassava comunque la temperatura corporea, appesantendo mani e piedi, come se fossero pezzi di legno.


Se non avesse avuto Finkin sul sedile posteriore a parlargli, è probabile che non sarebbe resistito fino ad ora.


Tilly lo aveva una volta informato che Sua Maestà stava attualmente sviluppando un sistema di messaggistica che permettesse a due persone in luoghi diversi di comunicare tra di loro senza fili. La sua speranza più grande era che questo strumento venisse effettivamente realizzato, il prima possibile.


“Guarda, le luci sono cambiate!” Urlò improvvisamente Finkin.


Good guardò il “Gabbiano”. La luce gialla che luccicava sulla sua coda si era, in qualche modo, trasformata in rossa brillante.


Sentì l’adrenalina scorrere dentro di sé.


Il rosso era un segnale d’attacco. Non appena la luce fosse stata quella, significava che dovevano abbassarsi, uscendo dalle nuvole, e lanciare un attacco contro il nemico!


Ma a nessuno importava chi fosse l’obiettivo.


Chiunque fosse, sarebbe comunque stato meglio che girare in tondo in un labirinto di nuvole!


Good spinse la leva senza alcuna esitazione.


Ed in momento, fu avvolto da nuvole di un bianco puro.


Non appena riuscì a vedere di nuovo, Good sentì il suo corpo alleggerirsi; la terra bianca e nera ed il cielo grigio parvero combinarsi a formare una vista fantastica e mozzafiato. Allo stesso tempo, notò un gruppo di Bestie Demoniache volare in una formazione sfalsata... Non avevano notato per nulla i Cavalieri dell’Aeronautica uscire fuori dalle nuvole! Erano a meno di trecento metri da terra, ed ovviamente il loro obiettivo era il convoglio di furgoni a vapore che sfrecciavano tra la neve.


Il muso degli aerei si trovava per pura coincidenza nella stessa direzione verso cui il nemico si stava muovendo: era la posizione perfetta per attaccare! Solo regolando un poco l’inclinazione degli aerei, i proiettili sparati dalla mitragliatrice potevano colpire longitudinalmente la formazione nemica! In più, i Cavalieri dell’Aeronautica erano in una posizione di vantaggio in termini di altezza: dopo una raffica di proiettili, non importava il modo in cui i demoni avrebbero reagito, sarebbe stato difficile sfuggire all’inseguimento dei biplani.


Era perfetto come l’esempio nel libro di testo.


Il disagio che aveva provato prima, quando si nascondevano tra le nuvole, svanì all’istante. Good piombò in basso con l’aereo mentre faceva fuoco.


Finkin, che sedeva dietro di lui, cacciò uno strano urlo.


Apparvero più di dieci raggi di luce grigia nel cielo, tutti da direzioni diverse: colpirono il gruppo di Bestie Demoniache, sia da davanti che da dietro; i demoni non riuscirono a rispondere in tempo a questo attacco improvviso; comparvero delle bolle di sangue nel cielo ed i Demoni Folli e le Bestie Demoniache che erano state colpite a morte caddero a terra come pietre.


Solo in questo momento si resero conto che non erano gli unici cacciatori sul campo di battaglia.


Il gruppo di demoni si sparpagliò, una parte continuò a seguire il convoglio, mentre l’altra cambiò direzione come se avesse deciso di combattere fino all’ultimo contro i Cavalieri dell’Aeronautica.


Good contò velocemente il loro numero: ce n’erano ventisei!


In un certo senso, il nemico aveva i loro stessi numeri: oltre ai rarissimi incontri con alcune Bestie Demoniache, questa poteva essere considerata come la prima battaglia aerea su larga scala.


“Fai segno a Hindis con una bandiera di seguirci!” Urlò Good.


Nell'arco di venti secondi, lo squadrone di Cavalieri dell’Aeronautica era già volato davanti alle Bestie Demoniache, ottenendo una vittoria totale nel primo round.


Usando la velocità del suo aereo, Good si girò completamente e riportò il suo “Fuoco Celeste” nella sua posizione originaria, completando un arco perfetto per ritrovarsi proprio sopra ai nemici che avevano cercato di prendere quota. La distanza tra i due era meno che duecento metri e vide persino un Demone Folle che si sforzava di voltarsi cercando di trovare l’angolazione migliore per scagliare la sua lancia.


Ma ovviamente, non glielo avrebbe lasciato fare.


Una lingua di fuoco sfrecciò fuori dalla canna della mitragliatrice emettendo una luce brillante, il colpo attraversò la schiena della Bestia Demoniaca come una stella cadente. L'improvvisa sconfitta della sua cavalcatura fece fallire l’attacco del Demone Folle; nonostante non fosse stato ferito a morte dalla mitragliatrice, non cambiava nulla se fosse caduto da questa altezza.


Finkin non riuscì a trattenersi e si lasciò scappare un fischio.


I suoi altri compagni di squadra erano concentrati sui loro obiettivi ed i due schieramenti di ritrovarono ben presto di nuovo vicini.


Cominciò il secondo round.






<em>Mithdran </em>




























                                


                                



