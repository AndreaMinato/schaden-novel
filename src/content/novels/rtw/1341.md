---
title: Capitolo 1341- Orgoglio
pubDate: 2025-10-16T07:35:44.337Z
tags:
    - rtw
---


“Ce ne sono due... a sinistra, ad ore quattro!” L’avvertimento del suo compagno di squadra si mescolò al suono della mitragliatrice e si sentiva ad intermittenza. “Attento... stanno scagliando delle lance!”


Good mosse con violenza la leva verso sinistra ed il biplano fece un mezzo avvitamento, virando verso il basso.


“Whew...”


Sentirono il fischio delle lance sule loro teste; una di esse si conficcò nell’ala superiore, lasciando un buco grande come un pugno sulla superficie esterna.


Non guardò neanche il nemico e continuò ad accelerare verso il basso, quasi ad arrivare alla velocità massima dell’aereo.


Era questa la strategia d’attacco che Tilly aveva predisposto dopo aver analizzato tutte le battaglie che i Cavalieri dell’Aeronautica avevano combattuto contro il nemico, fino ad oggi. A velocità basse, le Bestie Demoniache avevano un’agilità che i biplani non riuscivano ad eguagliare: potevano volteggiare nell’aria, fare virate con raggi molto piccoli ed anche volare all’indietro. Ciò rendeva difficile usare le tattiche tradizionali impiegate in guerra in uno scontro aereo; allo stesso tempo, il mitragliere non era in grado di prevedere i movimenti del suo nemico e prendere la mira: questi due elementi, messi insieme, ponevano i Cavalieri dell’Aeronautica in una posizione di svantaggio quando combattevano contro di loro.


Tuttavia, anche le Bestie Demoniache avevano le loro ovvie debolezze: l’unico attacco che potevano lanciare consisteva nei loro cavalieri che scagliavano le lance; la loro velocità di volo e di salita erano inferiori a quelle del “Fuoco Celeste”; in termini di raggio d’azione e potenza, una pietra magica che poteva essere lanciata per un massimo di due volte di fila sarebbe stata pericolosa in uno scontro ravvicinato.


Quindi, quando si trovava sotto la mira del nemico, il modo migliore per combattere era di mettergli davanti il corpo dell’aereo mentre ci si allontanava velocemente, e poi salire in alto un’altra volta mentre si usava la lunga gittata della mitragliatrice per uccidere l’avversario. Il biplano aveva delle lastre protettive ad ambo i lati dell’abitacolo in modo da evitare che il pilota venisse trafitto direttamente dalla lancia, e nonostante le grandi ali sembrassero essere dei bersagli molto facili, fino a quando non si fosse danneggiato il corpo principale, un paio di buchi non sarebbero stati una seria minaccia.


Un grande miglioramento rispetto al mezzo impiegato durante l’addestramento era l’integrazione del comando per rollio nella leva di comando principale, cosa che permetteva al pilota di controllare l’altezza e la direzione dell’aereo con una sola mano.


Una volta arrivato alla massima velocità, ci sarebbero voluti meno di dieci secondi per liberarsi del nemico, ed in quel frangente i Demoni Folli sarebbero riusciti a scagliare al massimo due lance d’osso, e danneggiare in maniera seria un aereo che si muoveva velocemente era tutto fuorché semplice.


Diverse battaglie in tempo reale avevano confermato l’efficacia di questa tattica; fino ad oggi, i Cavalieri dell’Aeronautica avevano perso diversi aerei, ma neanche un pilota era caduto in azione.


Con un ruggito del motore, Good volò via per centinaia di metri in un istante. Anche se il Demone Folle avesse tentato di scagliare di nuovo una lancia, non avrebbe neanche avuto l’opportunità di avvicinarglisi.


Ma non si voltò subito per affrontare i due demoni che lo avevano preso di mira dopo essersi avvicinati all’aereo: al contrario, il suo sguardo si posò sul velivolo di un compagno che era impegnato in uno scontro aereo.


Riguardo ai nemici alle sue spalle, c’era Hinds ad aspettarli.


Sfruttare il vantaggio in altezza e quello visivo che aveva accumulato per attaccare i nemici che inseguivano i suoi compagni, senza sosta, ed al contempo lasciare che fossero i suoi compagni di squadra a guardargli le spalle, era il secondo principio di combattimento dei Cavalieri dell’Aeronautica!


Dopo essersi alzati in volo e disceso due volte, Good ottenne il suo quarto successo.


I Cavalieri dell’Aeronautica iniziarono lentamente ad avere il vantaggio in questa battaglia.


In quel momento, Fulmine e Maggie si unirono alla mischia con orrore, tutti i demoni si accorsero che un’altra creatura a loro simile era comparsa nel cielo, apparendo davanti ai loro occhi. Sembrava potente e feroce, ma i suoi obiettivi erano i demoni; con l’improvvisa comparsa delle sue enormi e sanguinee fauci, le Bestie Demoniache si fecero ovviamente prendere dal panico. Anche se i Demoni Folli tiravano le redini per la frustrazione, i loro movimenti non era fluidi come prima.


La confusione non fece altro che peggiorare lo svantaggio dei demoni: Fulmine volò tra il campo di battaglia come uno spirito, i suoi movimenti che raggiungevano una velocità supersonica in un breve istante lasciavano di stucco gli avversari. Ogni volta che alzavano le loro lance d’osso, la pistola della strega era già appoggiata alla loro nuca.


Una Bestia Demoniaca cadeva a terra ogni tot minuti; dal cielo sembrò cadere una pioggia di demoni.


E le perturbazioni causate dal cadere a terra di così grosse bestie venivano percepite da Farrina.


Vide precipitare nella neve un mostro alato, non molto lontano dalla strada; l’impatto lo fece ruzzolare un paio di volte, prima di fermarsi: le sue ali ed i quattro arti era bucherellati ovunque, come dei vestiti lacerati.


“Che cazzo sta succedendo lassù?”


Non c’era dubbio che il Primo Esercito si fosse preparato per affrontare il nemico nel cielo, ma tutto ciò a cui riusciva a pensare erano delle armi predisposte a combattere contro dei mostri. Eppure, fino a quel momento, non aveva sentito il sibilo delle mitragliatrici dietro al suo furgone; al contrario, di quando in quando sentiva uno strano rumore sopra la sua testa, come se ci fosse un’aspra battaglia in corso.


Era... nel cielo?


Farrina non riusciva più a trattenere la sua curiosità: sfruttando il fatto che il convoglio si trovasse su una strada dritta, tirò fuori la testa e guardò in alto, nel cielo.


Ciò che vide le fece ribollire il sangue.


“Dio...” Non riuscì a fare a meno di mormorare.


Sotto le nuvole, si vedevano delle luci argentate, come i primi raggi dell’alba che fendevano le tenebre. L’origine di tale luce era un gruppo di strani ed enormi uccelli grigi. La sensazione terribile che le suscitò era diversa dalla vista dello scheletro avvolto dalla Nebbia Rossa; Farrina capiva chiaramente che gli uccelli giganti che combattevano contro i demoni erano stati creati dall’uomo.


Il loro corpo era simmetrico, da sinistra a destra, di forma rettangolare e bilanciato, un senso di bellezza in uno strumento di guerra. Ma fu proprio questo che la sorprese ancor di più.


<em>Da quando gli uomini erano in grado di volare nel cielo come se fossero uccelli, calpestando il regno che apparteneva agli Dei?</em>


<em>Noi... abbiamo davvero compiuto un’impresa del genere?</em>


Pensò involontariamente ad un articolo che aveva letto una volta su un settimanale a Graycastle sulla pagina principale c’era una figura monocromatica, che ritraeva un’enorme macchina proprio uguale a quegli uccelli di metallo in cielo.


Oh, erano quindi questi i “Fuochi Celesti”.


Allora, non si era preoccupata troppo di ciò che il giornale descriveva come un “evento storico per gli uomini”. Dopotutto, aveva visto la nascita di cose del genere così tante volte, in passato. Ma ora, anche se il giornale avesse esagerato dieci volte tanto, Farrina capì che sarebbe comunque stato insufficiente a descrivere ciò che provava attualmente.


C'era soggezione, rimorso, autocritica e persino eccitazione... ma ciò che provava di più era orgoglio.


Essere orgogliosa di essere anche lei parte dell’umanità.


Quanto si era persa negli anni in cui si era nascosta nella casa di Joe...


Il corpo di Farrina tremava leggermente ed afferrò il volante ancora più saldamente.


Nonostante si fosse persa molte cose, si era rimessa in piedi, alla fine dei conti, no?


…


Sylvie vide chiaramente che i demoni che la stavano inseguendo nel cielo non ce la facevano più. In seguito all’attacco dei Cavalieri dell’Aeronautica, Fulmine e Maggie, il nemico era del tutto sopraffatto. Diverse Bestie Demoniache non rispondevano più ai comandi dei loro cavalieri e scappavano, e tutto ciò aveva un effetto anche sugli altri. A quella distanza, non sarebbero riusciti a sfuggire a Fulmine, che si stava avvicinando.


I demoni che stavano seguendo il convoglio non ottennero proprio nulla, imparando dalle loro esperienze passate, dieci o più Demoni Folli scesero in basso quando furono proprio sopra ai camion, con la speranza di evitare il lungo raggio delle mitragliatrici. Però, le loro avversarie erano un gruppo di Streghe della Punizione Divina, simile alle Straordinarie: e queste avevano con loro delle mitragliette da 40 millimetri.


I demoni erano condannati.


Persino Sylvie non poté fare a meno di chiudere gli occhi per non vedere le streghe fare a pezzi i loro nemici, con un ghigno quasi folle stampato in volto.


La vittoria era ora un risultato scontato.






<em>Mithdran </em>
























                                


                                



