---
title: Capitolo 1343- La Decisione Del Grande Lord
pubDate: 2025-10-16T07:35:44.337Z
tags:
    - rtw
---


Nelle successive due settimane, il campo di battaglia nel Regno del Cuore di Lupo raggiunse una strana situazione di stallo.


I demoni, che avevano già da un po’ conquistato le quattro città, avrebbero dovuto costruire delle nuove torri di approvvigionamento di Nebbia Rossa, in modo da conquistare interamente la zona e da invadere il Regno dell’Alba. Ma ciò che in realtà stava accadendo era che venivano fermato in continuazione dagli attacchi delle truppe mobili del Primo Esercito. Oltre a Baia della Sedimentazione, che si trovava lungo la costa, non costruirono alcuna torre di stoccaggio nelle altre tre città.


Dopo le varie sconfitte infertegli dai Cavalieri dell’Aeronautica, i nobili che all’inizio si occupavano del trasporto della Nebbia Rossa, si fecero esitanti e ciò costrinse i demoni ad impiegare parte delle loro truppe per controllarne il regolare funzionamento dell’approvvigionamento. Con anche la maggiore estensione delle linee difensive, la carenza di soldati stava iniziando a farsi sempre più evidente.


Per quanto riguardava il Primo Esercito, che credeva che fosse già un successo continuare ad impiegare l’artiglieria, non sferrarono un attacco alle quattro città. I demoni di pattuglia lungo il perimetro esterno della linea difensiva erano uno dei loro obiettivi. Diversi camion a vapore arrivarono velocemente alla posizione designata, scaricando i Cannoni Longsong, sparando due raffiche sulla posizione dove si erano ammassati i demoni, per poi ricaricarli sui furgoni ed andarsene. Scaramucce del genere avvenivano praticamente più volte al giorno.


I demoni non solo si difendevano dagli attacchi dei biplani e della Squadra di Artiglieria, ma avevano anche organizzato una serie di attacchi, e anche quando la loro avanguardia aveva attaccato la Montagna della Gabbia, le retroguardie avevano messo insieme un gruppo formato sia da demoni che da uomini ed avevano sfruttato l’occasione per distruggere la strada lì vicino, impiegando polvere da sparo nera.


Ma per allora, la strada che univa il nord al sud era stata completata: il cemento prodotto dal Regno dell’Alba poteva essere trasportato al fronte in qualsiasi momento. Le semplici strade distrutte dall’esplosivo potevano spesso essere riparate la notte seguente grazie al lavoro congiunto di Loto e della squadra ingegneri. Persino con temperature basse, col vento e la neve che ritardavano enormemente i tempi di solidificazione del cemento, alla alla fine è stata solo una questione di rapporto costi-benefici. Se la superficie di ghiaia veniva rotta, tutto ciò che dovevano fare era ripararla immediatamente. Dopo aver completato il progetto della strada principale, vennero radunati nell’area della Montagna della Gabbia diversi piccoli gruppi di costruttori. Quindi sotto questo aspetto, al Primo Esercito non mancavano gli uomini da impiegare.


Con il proseguire di questo scontro altalenante, gli assalti dei demoni si fecero molto più rari e la potenza che le loro truppe avevano all’inizio era ormai svanita; a questo punto, entrambi gli schieramenti si presero del tempo.


…


“Mio Signore?”


Hect Zod alzò la testa, guardando Siacis e fu sul punto di dire qualcosa quando si fermò. Chiuse lentamente gli occhi. “Parla.”


Dall'espressione del demone era ovvio che non si trattasse di una buna notizia; ma ce n’erano state così tante cattive notizie che ormai non aveva più neanche voglia di mostrare rabbia o delusione.


“Totolock ha guidato di persona l‘attacco alla base degli umani a Montagna della Gabbia ed è morto eroicamente sul campo di battaglia,” disse Siacis con la testa china. “... Ha mantenuto la sua promessa.”


Aveva portato a termine l’impegno preso, ma comunque non aveva completato la missione. Hect Zod non si mostrò particolarmente colpito da questo esito, visto che se lo aspettava. Non voleva neanche chiedere ai suoi sottoposti gli esatti dettagli della sua morte. Nella guerra contro l’Unione, la caduta di qualsiasi grande ascendente significava che le sfide erano pericolose e quindi raccogliere informazioni a riguardo era essenziale. Però, adesso, nel combattere contro gli umani, un piccolo passo falso li avrebbe condotti alla morte, sotto il fuoco di quelle strane armi. Riusciva ad immaginare che cosa fosse accaduto ai suoi soldati.


Il fatto che Totolock avesse condotto i demoni di persona significava che la sua era l’ultima unità di combattimento sul Fronte Occidentale. Era morto con onore, ma per la loro razza ciò non aveva alcuna importanza. Se non si fosse trasformato da Signore dell’Inferno, e fosse stato buono solo come avanguardia e non a manipolare le pietre magiche, sarebbe stato più utile trasformarlo di un Demone Occhio Parassita di alto livello piuttosto che venir ucciso dalle armi degli uomini.


Ma il Signore del Cielo non poteva pronunciare tali parole davanti ad un suo sottoposto.


Inoltre, Totolock non era l’unico problema, adesso.


Non importava quando fosse bravo o scaltro un generale, non sarebbe comunque riuscito a fare molto senza sufficienti truppe sotto il suo comando.


Era lui che aveva ordinato di attaccare subito.


E la persona che decideva quanti soldati mandare sul Fronte Occidentale era... il Re.


No, no, il Re gli aveva dato abbastanza risorse. Sanguinoso Conquistatore e Maschera erano quelli che andavano maggiormente incolpati. Se il primo avesse fornito più avamposti ed il secondo avesse inviato più Demoni Simbiotici come aveva promesso di fare, l’esito sarebbe stato completamente differente...


Hect Zod strinse la sua mano appena cresciuta a pugno.


<em>Ma... sarebbe davvero stato differente?</em>


Nell'istante successivo, gli venne in mente un pensiero inquietante.


Se avessero raddoppiato di nuovo i loro effettivi, l’esercito del Fronte Occidentale sarebbe davvero stato in grado di occupare l’intero Regno del Cuore di Lupo, ma ci sarebbero ancora stati Alba e Graycastle: quanti altri soldati avrebbero dovuto impiegare?


“Tutti...” Il Signore del Cielo non riuscì ad evitare di mormorare.


“Mio Signore,” chiese confuso Siacis. “Che cosa avete detto?”


“Nulla.” Scosse la testa. Vero, Ursrook aveva già dato loro la risposta.


<em>“Abbandonate le città dove abbiamo esaurito le miniere di Pietre Divine, lasciate che il Regno Cielo-mare abbia la metà del continente... Inviate tutte le vostre forze nelle Terre dell’Alba. Ed intendo tutte, sia le vecchie che le nuove truppe, fino a quando la razza umana non sarà stata spazzata via dalla faccia di questo pianeta.”</em>


Era questo il suggerimento scritto dal suo sottoposto migliore.


A quel tempo, tutti i Grandi Lord l’avevano considerata come un qualcosa di irrealistico, ma adesso riusciva a capire che cosa Ursrook intendesse dire.


E dopo una lunga pausa, Hect Zod prese una decisione.


Lo sguardo fisso sull’immobile Signore degli Incubi, si alzò ed uscì dal Lago Nebbia Rossa.


“Mio Signore, dove state andando?”


“In cima alla Torre della Nascita,” rispose lui con tono duro. “Vado a chiedere al Re di convocare un incontro della Santa Sede!”


…


La distesa di nebbia che si estendeva tra lui e la Torre della Nascita era ricoperta al centro da enormi occhi che piano piano gli si palesarono davanti. Vedendo questa scena, provò una debole sensazione di sollievo. Gli incontri della Santa Sede erano di solito convocati dal Re. Azioni come convocarne uno non erano considerate solo come un modo di scavalcarne l’autorità, ma avrebbero anche scontentato gli altri Grandi Lord. Dopotutto, non tutti erano a loro agio ad entrare in questo luogo all’interno del Regno della Mente di cui il Re aveva il pieno controllo.


In passato, anche Hect Zod era stato restio ad accedere a questa zona, ma al momento non aveva opzione migliore; solo in questo modo poteva dire al Re ed agli altri Grandi Signori cosa pensasse.


E fortunatamente, il Re non aveva rifiutato la sua richiesta.


Circa quindici minuti dopo, anche gli altri convocati comparvero negli sporgenti posti a sedere, uno sopra l’altro.


“Ancora tu... Hect Zod.” Disse Sanguinoso Conquistatore. “Non so cosa ci sia di così importante riguardo al Fronte Occidentale tale che tu richieda al Re di convocare la Santa Sede; non è che ciò che hai da dirci è più importante del fatto che il Signore degli Incubi si sia perso nel Regno delle Menti?”


“Vero, quando Valkries ha perso conoscenza, l’hai comunicato solo al Re,” continuò Maschera. “Ed ora hai richiesto questo incontro come se tu avessi qualcosa di importante da riferire. Non dirmi che la tua Città del Cielo sta per essere conquistata da quegli esseri inferiori... mi è costato molto usare gran parte delle risorse per creare dei Demoni Simbiotici per te.”


<em>Che bastardo... Ci sta girando intorno e di nuovo dà tutta la colpa a me.</em> Hect Zod gli lanciò un’occhiata gelida; del totale di Demoni Simbiotici che avevano concordato, per il momento gliene era stata consegnata solo la metà. Era vero che l’offensiva del Regno Cielo-Mare si era intensificata, ma era anche vero che la quantità decisa non era stata raggiunta. Se ciò fosse accaduto in passato, non avrebbe di sicuro sprecato questa occasione di attaccarlo.


Ma adesso, Hect Zod non aveva il benché minimo interesse a cantargliene quattro.


“Basta.” La voce del Re risuonò nelle mente dei presenti. “Credo che il Signore del Cielo debba avere le sue ragioni per richiedere una riunione della Santa Sede; potrete esprimere la vostra opinione a riguardo dopo che avrà parlato.”


“In aggiunta...” Tutti gli occhi della Torre della Nascita si posarono su Hect Zod. “Non è stata colpa tua la perdita del Signore degli Incubi. Ho accolto la tua richiesta di mandare Disastro Silenzioso ad aiutarti in battaglia, quindi spero che nel tuo rapporto non ti lamenti e non mi chieda altri soldati; altrimenti, staremmo entrambi perdendo del tempo.”


Hect Zod sentì una pressione enorme addosso.


Deglutì, incassò la minaccia e rispose. “Vostra Maestà, è vero che vorrei chiedere aiuto per il Fronte Occidentale, ma la questione non è relativa a uno o due eserciti in più, o in altri avamposti, ma...”


Il Signore del Cielo si fermò e guardo le pupille scure del Re. “... Divinità degli Dei.”






<em>Mithdran </em>
























                                


                                



