---
title: Capitolo 1345- Redenzione Forzata
pubDate: 2025-10-16T07:35:44.338Z
tags:
    - rtw
---


Essendo una tra i primi Demoni Anziani a diventare una Gran Signora, le sue parole avevano naturalmente un peso diverso. Lei era l’unica che poteva mantenere il suo normale tono di conversazione anche quando parlava con il Re, come se tra loro due non ci fossero differenze sociali. Ma la cosa più importante era che il Re non aveva mai mostrato segni di opposizione; questa era una prova sufficiente.


La conclusione dedotta dalla Signora degli Incubi aveva naturalmente un certo potere persuasivo.


Hect Zod aveva difatti discusso con lei della possibilità dell’eredità degli umani. Non l’aveva esposto a parole, ma tutto il resto era un’ipotesi ragionevole. Inoltre aveva tirato fuori l’argomento di proposito dopo aver mostrato dai suoi ricordi la situazione della battaglia al fronte occidentale. Forse il Re avrebbe potuto accettare le sue affermazioni mentre leggeva nelle sue memorie, ma era improbabile che andasse ad indagare su questo fatto in particolare.


Dopotutto, la mente del Re aveva un alto grado di autonomia e tutte le decisioni che prendeva si basavano solo sui fatti.


Lo scopo di queste parole era quello di tappare la bocca ai dissidenti.


Il pietoso cervello del Sanguinoso Conquistatore era incapace di comprendere la situazione e rispondeva seguendo l’istinto.


Per sottrarsi dalle responsabilità, Maschera non si sarebbe facilmente schierato dalla sua parte.


Gli altri Gran Signori erano indecisi; mettere nelle loro mani il futuro della razza sarebbe stata una barzelletta.


Perciò Hect Zod era riuscito a dire questa piccola bugia con assoluta confidenza e senza percepire un minimo di pressione.


Tirarsi indietro adesso sarebbe risultato nella più grande irresponsabilità verso la sua razza.


Doveva capovolgere la situazione con le sue stesse mani!


“Un’eredità sconosciuta... è assurdo.” Disse Maschera con tono sospettoso. “L’abbiamo visto tutti nell’Origine della Magia. Se una razza del genere fosse realmente esistita, dove si trova?”


“Chi può dire che la conclusione a cui la nostra specie è giunta in passato sia definitivamente corretta?” Disse Hect Zod solennemente. “Anche io sono dell’opinione che gli umani non possono aver ricevuto il favore del destino, ma il loro incredibile cambiamento è proprio di fronte ai nostri occhi! Non dimenticatevi che prima di ottenere la Pietra dell’Eredità dalla Civiltà Sotterranea, nemmeno noi sapevamo che le Pietre potevano essere separate.”


“Intendi dire...” Sembrava che a Cuore dell’Odio gli era venuto in mente qualcosa.


<em>“No, non intendo dire niente. Voglio solo guidarvi verso la risposta che ho creato.” </em>“Se tra le rovine fosse rimasto anche un solo Frammento dell’Eredità...”


Tutti i Gran Signori si fecero pensierosi.


Ad eccezione del Sanguinoso Conquistatore.


“E allora? Mi rifiuto di usare la Divinità degli Dei contro quelle nullità! La potenza degli attacchi del Regno Cielo-Mare sta ancora crescendo e finalmente abbiamo un momento per recuperare il fiato. Dobbiamo approfittare di questa occasione per proteggere le nostre linee difensive. Senza la Divinità degli Dei, il fronte orientale difficilmente riuscirà a resistere con tutte quelle continue battaglie. Se il nostro esercito dovesse essere sconfitto, più di dieci città saranno esposte alle truppe nemiche!”


Ma stavolta nessuno disse niente in suo supporto.


“Rispetto ad una dozzina di città, dovresti concentrarti sul futuro della nostra specie.” Hect Zod gli lanciò uno sguardo inespressivo, poi guardò verso la Torre della Nascita al centro della Santa Sede. “Vostra Maestà, di certo perdere la Divinità degli Dei sul fronte orientale inasprirebbe il vantaggio laggiù, ma non ci ritroveremo nel caso peggiore. Adesso il tempo non sta dalla nostra parte. Gli esseri umani stanno assorbendo l’eredità che hanno ricevuto con una velocità impressionante. Dato che i sacrifici saranno inevitabili, la nostra prossima mossa sarà la chiave.”


“Hect Zod, quello è il mio esercito!” Tuonò il Sanguinoso Conquistatore.


Il Signore del Cielo lo ignorò. “Avete visto quanto sono raffinate le armi da guerra che gli esseri umani hanno creato. Ma la cosa più importante è che anche i Demoni Originari possono usarle! Se riusciamo ad assorbire la loro eredità, potremo usare la pioggia di fuoco e gli uccelli di ferro nei nostri eserciti, allora saremo in grado di capovolgere la situazione anche contro il Regno Cielo-Mare! Anche se dovessimo perdere l’intera Regione Pietranera, i vincitori finali della Battaglia della Volontà Divina saremo noi!”


Sentendo l’introduzione di nuove armi, una luce si illuminò nelle orbite vuote degli occhi di Maschera.


Il Sanguinoso Conquistatore esplose di rabbia: “E tutte queste perdite potevano essere evitate-”


“Basta.” Finalmente il Re parlò. “Ho già capito che cosa intendi.”


Hect Zod sentì il suo cuore calmarsi.


Il Re non si sarebbe fatto influenzare dalle loro dispute e avrebbe preso la sua decisione soltanto in base alla situazione attuale. Gli altri Gran Signori erano ancora scettici, ma perlomeno non si opponevano esplicitamente alle sue rivendicazioni. In questo modo avrebbero raggiunto velocemente il consenso durante l’incontro. Se fosse stato altrimenti, i litigi e le prevaricazioni tra i Gran Signori avrebbero fatto perdere loro un sacco di tempo prezioso. La pressione sugli esseri umani che il fronte occidentale era riuscito a conquistare a fatica, sarebbe stata ridotta ad un niente per colpa della loro indecisione.


Tutto questo era comunque diverso dall’inviare tutte le loro forze come aveva detto Ursrook, ma era il massimo che poteva fare al momento. La Divinità degli Dei era il miglior capolavoro della loro razza ed era protetto da un gran numero di truppe. Poteva passare come unità di supporto sul fronte occidentale.


Naturalmente, quando quest’arma finale sarà giunta sulla Terra dell’Alba, tutte le tattiche degli esseri umani si riveleranno inutili.


“Le disposizioni di Disastro Silenzioso rimarranno le stesse. Continuate a fornire supporto al fronte occidentale.” La voce profonda e stabile del Re rimbombò nella Santa Sede. “Quando la Divinità degli Dei sarà completata, andate nel territorio umano per prendere la Pietra dell’Eredità. Fate ritirare il fronte orientale verso sud, abbandonate alcune città se necessario per ridurre la perdita di Demoni Inferiori: prima di invertire attacco e difesa, anche loro sono risorse importanti.”


“Come comandate.” Risposero tutti i Gran Signori.


“Ma anche il Sanguinoso Conquistatore ha ragione. Ostacolare il Regno Cielo-Mare sul fronte orientale e inghiottire gli umani ad ovest è la strategia stabilita per la Terza Battaglia della Volontà Divina. Adesso siamo costretti a mandare la Divinità degli Dei sul fronte occidentale, causando un incremento delle morti sul fronte orientale. Signore del Cielo... credi di non avere alcuna responsabilità?”


In quell’istante, Hect Zod sentì un brivido gelido e inquietante salirgli lungo la spina dorsale. Nella sua visuale, tutti gli occhi della Torre della Nascita si erano fusi insieme, formando un unico, enorme bulbo mostruoso. Rispetto ad esso, lui stesso che stava seduto sulla sua sedia sembrava completamente insignificante. La pupilla da sola era abbastanza grande da poter contenere diversi lui. Il bulbo fluttuava in aria, fissando Hect Zod freddamente. Era come se potesse ridurlo in polvere se avesse fatto una piccola rotazione in avanti. Schiacciato da una pressione simile, non riuscì nemmeno a pensare di aprire una Porta della Distorsione.


Nella Santa Sede del Dominio, il Re non era diverso da un Dio.


“La tua abilità è importante, ma non significa che chiuderò un occhio su questo fatto: che sia l’ultimo incidente sul fronte occidentale. Non deludermi un’altra volta, altrimenti...”


Non c’era bisogno che il malcontento del Re fosse espresso a parole. Era come una pressione fisica che schiacciava Hect Zod.


“Ho... capito.”


All’improvviso l’occhio svanì, e con esso anche la Santa Sede. Le guglie e la nebbia di Città del Cielo ricomparvero di fronte agli occhi di Hect Zod.


“State bene, Mio Signore?”


“Non è niente...” Il Signore del Cielo scosse la testa guardando Siacis al suo fianco. Pensava di essersi preparato a tutto già da molto tempo addietro, ma quando si era trovato ad affrontare la malvagità del Re, era stato quasi sopraffatto dal disagio e dalla resistenza.


Queste non erano altro che reazioni spontanee.


Hect Zod chiuse gli occhi.


Tutto questo era per la razza.


Aveva già fatto del suo meglio.






<em>Aris</em>
                                


                                



