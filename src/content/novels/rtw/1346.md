---
title: Capitolo 1346- La Lettera di Tilly
pubDate: 2025-10-16T07:35:44.338Z
tags:
    - rtw
---


Graycastle, Neverwinter.


Quando finì di sfogliare i rapporti arrivati dalla prima linea, Roland serrò i pugni.


“Cosa c’è, Vostra Maestà?” Accanto a lui, Usignolo notò il suo strano comportamento.


“No... niente.” Si appoggiò allo schienale e trasse un lungo sospiro. “Sono solo felice. Le loro prestazioni stanno superando le mie aspettative.”


“Davvero?” Usignolo era sorpresa. Poi ridacchiò: “Sembra che stanno tutti facendo del loro meglio.”


“Infatti.” Roland si alzò, versò due bicchieri di Bevanda del Caos e ne porse uno a Usignolo. “Stanno davvero facendo del loro meglio.”


Non era un’osservazione casuale, ma lo credeva davvero dal profondo del suo cuore. Se non avesse percorso anche lui questa strada, difficilmente avrebbe associato il Primo Esercito alle truppe di confine armate di lance.


Dopo otto intensi giorni di battaglie, erano riusciti anche ad eseguire una ritirata strategica. L’incredibile cooperazione delle operazioni in campo aperto, così come la loro volontà di cercare la chiave per la vittoria sul campo di battaglia, testimoniavano la sorprendente crescita dell’esercito. In più, la cooperazione del Regno dell’Alba e dei rifugiati che si erano offerti volontari per restare e fornire supporto alle retrovie dell’esercito, gli mostravano la trasformazione dell’uomo nel suo insieme.


Ma quello che lo aveva sorpreso di più, era stata Edith.


Anche se diverse delle sue azioni in passato avevano dimostrato che lei era diversa da una persona normale, la piacevole sorpresa che gli aveva mandato stavolta valeva molto di più di tutto il resto messo insieme.


Approfittando della grande capacità di carico dei camion a vapore, avevano condotto l’operazione mobile nel Regno del Cuore di Lupo, permettendo ai Cannoni Longsong di mostrare tutta la loro immensa potenza. Tutto ciò aveva qualche somiglianza con una guerra lampo.


Poi c’era la strategia di evacuare le città, in questo modo i nemici avevano dovuto allungare la linea difensiva nemica e di conseguenza avevano mostrato numerosi punti deboli. La seconda parte della strategia coinvolgeva l’utilizzo di truppe altamente mobili per sfruttare questi punti deboli.


Era stato, senza alcun dubbio, merito del Capo dello Stato Maggiore se il Primo Esercito era riuscito a distruggere un gran numero di forze nemiche subendo perdite minime, e a fermare la loro avanzata a trecento chilometri fuori dalla regione della Nebbia Rossa.


Sebbene Roland e la Perla della Regione Settentrionale avessero discusso delle loro opinioni sul come si sarebbe svolta la battaglia e sulla sua evoluzione in termini di attrezzatura meccanica, non aveva menzionato un’attrezzatura specifica: ovvero i veicoli corazzati che erano ancora nelle fabbriche sotto forma di trattori in cui riponeva grandi speranze. Edith era arrivata da sola a pensare di usare i camion per il trasporto, la sua idea poteva essere descritta come un salto in avanti nel tempo.


Era la combinazione delle forze individuali e collettive che avevano portato a questa vittoria conquistata a fatica.


I movimenti dei demoni erano ora fermamente limitati e le nuove reclute e le risorse per il Primo Esercito si stavano incessantemente spostando verso la prima linea tramite la strada principale. Le forze da entrambe le parti erano diventate uno stato di flusso e riflusso.


Il vero contrattacco sarebbe iniziato quando l’accumulo delle risorse sarebbe stato al massimo.


Roland e Usignolo fecero toccare leggermente i bicchieri.


In quel momento, la potenza degli esseri umani sembrava brillare.


***






Dopo aver finito la sua bevanda, tornò alla sua scrivania.


Secondo lo stile di rapporto del Primo Esercito, le buone notizie erano sempre seguite da ogni genere di problemi che avevano riscontrato.


E solitamente, erano tutti problemi che solo lui poteva risolvere.


Ad esempio, con le manovre ad alta intensità, c’erano state delle dolorose perdite.


Il rapporto era stato messo in cima alla lista perché per via delle incertezze sul campo di battaglia, più tempo i membri del veicolo restavano vicino ad un veicolo guasto, più era grande il rischio. Senza strumenti e un buon ambiente per le riparazioni, le due persone potevano al massimo sistemare una ruota sgonfia, limitare le perdite e risolvere altri semplici guasti. Di fronte a problemi frequenti riguardanti le sospensioni e i sistemi di trasmissione, non potevano fare assolutamente niente. Quindi, nella maggior parte dei casi, soltanto il Cubo Magico veniva recuperato, mentre i camion venivano abbandonati sul campo di battaglia.


Da quando i demoni avevano lanciato il loro grande attacco, più di quindici camion erano andati persi. Se non fosse stato per la manutenzione della strada che collegava il nord e il sud, Roland sospettava che Edith avrebbe spostato tutti i veicoli nel Regno del Cuore di Lupo.


Per migliorare questa situazione, il Primo Esercito non solo aveva bisogno di un’unità di supporto dedicata, ma anche di luoghi di riparazione e manutenzione, proprio come per i Cavalieri dell’Aeronautica. Veicoli per riparazioni sul campo e carri attrezzi erano senza dubbio una parte essenziale del programma di produzione.


Ancora una volta sentì chiaramente che utilizzare queste enormi macchine sul campo di battaglia, non sarebbe stato tanto semplice come costruirle. Le risorse e il denaro che consumavano non erano qualcosa che un singolo Regno poteva sostenere.


Oltre a richiedere più camion a vapore, i vertici dell’esercito richiedevano anche dei cannoni da 75mm e delle mitragliatrici per uso generale. Diversi resoconti mostravano che il loro impiego aveva migliorato di molto le abilità di fuoco e la potenza del Primo Esercito, e se non fosse stato per il pesante consumo di munizioni, sarebbero state delle armi perfette.


Roland era estremamente commosso da questa conclusione di “elogio in apparenza, ma in realtà solo una richiesta di denaro”. Approvò la richiesta dell’esercito.


Quando arrivò alla fine dei rapporti, vide una lettera scritta di persona da Tilly.


Pensò che il contenuto doveva essere simile a quello dei rapporti; pressarlo per il suo aereo personale, oppure richiedere di produrre più modelli di ‘Fuoco Celeste’.


<em>“Fratello, da quanto tempo.”</em>


<em>“Non ti sarai dimenticato della tua promessa, vero?”</em>


<em>“Adesso che gli attacchi dei demoni si stanno lentamente indebolendo, quest’anno riusciremo a vivere in pace nei Mesi dei Demoni. Troverò un po’ di tempo per venire a far visita a Neverwinter, spero che allora potrò vedere la sua vera forma.”</em>


Proprio come si era aspettato. Non poté fare a meno di poggiare una mano sulla fronte. Lo sapeva che sarebbe finita così.


Fortunatamente, la struttura generale del suo aereo personale era stata definita e c’era bisogno che Tilly venisse per verificare se il nuovo aereo poteva essere utilizzato.


Ma il seguito di ciò che Tilly aveva scritto, non rientrava nelle sue previsioni.


Aveva usato un grande spazio per illustrare le carenze di ‘Fuoco Celeste’ in una battaglia reale, suggerendo persino di sospenderne temporaneamente la produzione fino a quando non venissero fatti dei miglioramenti. Il problema più grande erano i due posti.


Dopo aver riassunto tutte le conclusioni ed i risultati in battaglia dei Cavalieri dell’Aeronautica, aveva scoperto che solo una delle sessantacinque Bestie Diaboliche sconfitte era stata fatta fuori dal tiratore sul sedile posteriore.


La ragione era ovvia: in un combattimento ravvicinato, i nemici non avevano bisogno di iniziare delle zuffe per lungo tempo come per i biplani. Le lance che i Demoni Folli tiravano erano equivalenti ad una balestra con un angolo di elevazione tra -90 e 90 gradi, coprivano un’area di 270 gradi davanti alla balestra. Stando abbastanza distanti, potevano attaccare da sopra e sotto del ‘Fuoco Celeste’. Effettivamente, spesso miravano a questi punti ciechi e i tiratori sui sedili posteriori si rivelavano impotenti.


Anche se il nemico si trovava all’interno del raggio della mitragliatrice, per il tiratore era difficile determinare la distanza dal bersaglio in aria e senza alcun riferimento; in aggiunta all’incapacità i predire il percorso del velivolo, la percentuale di colpi a segno a centro metri di distanza era pietosamente bassa. Spesso rientravano dopo aver finito i proiettili e senza aver colpito nemmeno un nemico.


Ugualmente, quando ‘Fuoco Celeste’ mitragliava bersagli a terra, i tiratori potevano sparare solo nel breve momento in cui l’aereo volava verso l’alto.


Ma il peso dell’equipaggio, delle armi, delle munizioni e le protezioni della cabina di pilotaggio non potevano essere ignorati. Per adattarsi al volo, le due persone dovevano completare un addestramento da pilota, il che rendeva la mitragliatrice posteriore un oggetto decorativo con un rapporto tra prestazioni e prezzo estremamente basso. Nella sua lettera, Tilly consigliò in modo schietto che era come un errore di progettazione. Se eliminavano la cabina posteriore, non solo avrebbero il doppio dei Cavalieri dell’Aeronautica, il peso che avrebbero recuperato poteva essere usato per altro.


Come più carburante.


O una piccola bomba.


In breve, anche se non c’era un modo per produrre subito un ‘Fuoco Celeste’ migliorato, almeno il sedile posteriore doveva essere sigillato con delle pelli.


Dopo che Roland richiuse la lettera, mostrò involontariamente un sorriso amareggiato. Riusciva ad immaginarsi l’aspetto di Tilly che si lamentava in modo logico e plausibile. Nonostante fosse un pochino esasperato vero le immense critiche che aveva rivolto verso il suo design, il riassunto di Tilly ottenuto da un combattimento reale valeva molto di più rispetto ai riferimenti del Mondo dei Sogni.


Proprio quando stava per tirare fuori le vecchie cianografie di ‘Fuoco Celeste’ per una revisione, il telefono collegato all’Ufficio Amministrativo squillò.


Sollevò il ricevitore e sentì subito la voce eccitata di Barov.


“Vostra Maestà, il vostro Progetto delle Torri di Ferro è stato completato.”






<em>Aris</em>
                                


                                



