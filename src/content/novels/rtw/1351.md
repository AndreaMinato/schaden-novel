---
title: Capitolo 1351: Schiacciato
pubDate: 2025-08-07T11:30:06.950Z
tags:
    - rtw
---


Il luogo dell’incontro era lo stesso di sempre.


Persino i posti assegnati non erano cambiati più di tanto.


Valkries entrò nel bar e notò subito Roland seduto vicino alla finestra: sembrava come se la fiorente città umana si fosse originata da lui, come se fosse la sua ombra. Questa vista le diede l’impressione che l’uomo fosse una sorta di divinità, irraggiungibile.


Valkries scosse la testa e mise da parte i suoi pensieri.


“Eccomi”


Si sedette di fronte a Roland.


“Che cosa vuoi da mangiare?” Lei scosse la testa e l’uomo rispose attirando l’attenzione del cameriere. “In tal caso, prendiamo uno di tutto: possiamo parlare e mangiare allo stesso tempo.”


Il caffè ed i pasticcini vennero serviti velocemente. Valkries non mostrò alcuna resistenza ed automaticamente prese un piccolo pezzetto di torta e se lo infilò in bocca. Ne assaporò lentamente la dolcezza e la consistenza morbida, come se questo incontro non fosse una negoziazione tra nemici, ma una festa per gustare cibi deliziosi.


“C’è qualcosa di diverso in te,” disse Roland guardandola.


“Ci ho pensato su: mangiare e parlare allo stesso tempo non è poi così male.” Rispose con noncuranza Valkries. Durante il loro primo incontro era rimasta passiva e si era fatta ingannare, quindi aveva deciso che ciò non sarebbe successo di nuovo: riusciva davvero ad immaginare l’espressione contenta sul suo viso ogni volta che le mandava dei messaggi, e lei lo aveva sopportato così a lungo e non poteva permettere che tutto ciò continuasse.


“Va bene.” Roland sorrise. “Mi hai finalmente risposto, quindi hai preso una decisione?”


Lei annuì con la testa.


“Qual è la tua risposta?”


“Non accetto.”


Avvertì un accenno di sorpresa e confusione sul volto di Roland: sembrava proprio che non si aspettasse un rifiuto così diretto visto che la sua espressione sempre così rilassata e composta incassò il colpo. L'atmosfera tra i due parve congelarsi: fermo nella stessa posizione, con la tazza in mano, Roland ci mise un bel po’ prima di portarsela alle labbra. Allo stesso tempo, la sua espressione si rilassò.


“... Per quale motivo non accetti?”


“50-50 sembra davvero ragionevole. Rispetto alla sopravvivenza della mia razza, l’esercito al fronte non significa nulla. Non possiamo evitare di pagare un prezzo per evitare che il nostro mondo venga spazzato via, e ad essere onesti, mi ero quasi convinta delle tue parole.” Valkries si mise un altro pasticcino in bocca. “È un peccato... Tutto ciò che hai detto è così ben inventato che pare aver persino senso.”


“Io STO dicendo la verità!” Replicò Roland solennemente: era la prima volta che il suo tono di voce cambiava.


“Ma non posso verificare questa tua verità.”


“...” Roland rimase all’improvviso senza parole.


“Te ne sei accorto anche tu, vero? Sono imprigionata in questo mondo e tutte le informazioni che ricevo a proposito di ciò che accade all’esterno arrivato da te. Che si tratti dell’esercito al fronte nel Regno del Cuore di Lupo costretto alla ritirata o quella fantomatica ‘Gloria del Sole’, non posso nemmeno verificarne lo stato, figuriamoci prendere delle decisioni sulla base di informazioni non verificate.”


“Credevo che tu fossi più sveglia. Dopo essertene rimasta nel Mondo dei Sogni per così tanto tempo ed aver compreso il potenziale militare dell’umanità in base ai documenti storici, il risultato non dovrebbe ovviamente essere che...”


“Se è potenziale, non è una forza effettiva,” ribatté Valkries. “È vero, l’umanità ha dimostrato enormi capacità; se così non fosse stato, Ursrook non vi avrebbe mai considerato come eguali! Ma allo stesso tempo, la maggior parte delle nostre forze combatte contro il Regno Cielo-Mare. Se qualcuno si rendesse conto che dovremmo lasciar perdere un fronte, l’umanità non riuscirebbe a resistere alla piena potenza della mia razza!”


Si fermò per un momento. “Dopo aver fatto delle ricerche sulle vostre origini, mi sono resa conto che il miglioramento che l’umanità ha ottenuto non riguarda la civiltà: magari, riesce ad avere un impatto nell’arco di secoli, ma sulla base di dove ci stanno portando gli eventi attuali, non posso prendere una decisione. Quindi, non serve più che tu mi mandi tutte quelle notizie, d’ora in poi.”


Roland voleva dire qualcosa, ma trattenne le sue parole all’ultimo momento.


Valkries guardò fuori dalla finestra e guardò la gloriosa città umana. Si poteva persino dire che questo incontro fosse l’occasione per lei per scaricare il suo rancore e fare in modo che l’espressione imperturbabile del suo interlocutore andasse via e venisse sostituita da una palese delusione.


Ma non provò la gioia che aveva sperato: c’era ancora la minaccia di Dio e non si era ancora chiarito l’avvertimento della ‘Trasformata’ Heathtalese. Se Roland aveva ragione, rifiutare la proposta del 50-50 non era la decisione migliore.


Ma non riusciva a prendere una decisione che andasse contro la sua razza considerando solo l'umanità. Farlo sarebbe stato ancor più negligente; tra le due, avrebbe scelto la prima.


Anche se la sua decisione li avrebbe messi in grave pericolo.


Valkries ingoiò l’ultimo pezzo di torta e finse di essere a suo agio. “Grazie per la ospitalità, queste delizie mi mancheranno tanto, in futuro.”


“Se vuoi davvero assaggiarne ancora, possiamo metterci d’accordo per vederci un altro giorno.” Roland scosse la testa. “Non devi farla sembrare come l’ultima cena.”


“...” Valkries era allibita: aveva immaginato diverse reazioni alla sua delusione – dal rancore alla rabbia, dallo sdegno al sarcasmo – ma non si era aspettata questa. Visto che aveva rifiutato la proposta, non si sarebbe sorpresa se Roland avesse sfruttato l’occasione per ucciderla. Dopotutto, lei era comunque ancora un Lord anziano ed un membro della razza che era il più grande nemico dell’umanità.


“Mi darò una mossa, per prima cosa.” Roland fece un respiro profondo, si alzò e si avviò verso l’uscita del bar. “Continuerò a mandarti delle notizie; anche se è tua intenzione ignorarle, sono pur sempre la verità.”


Quest'uomo...ma aveva sentito che cosa aveva detto?!


Valkries non riuscì più a sopportare questa situazione e chiese, “Quali sono i tuoi piani, ora?”


“I miei piani?” Senza neanche voltare la testa, disse, “I miei piani non sono mai cambiati... scoprire i segreti dell’Origine della Magia e porre termine, una volta per tutte, alla Battaglia della volontà Divina, indipendentemente da ciò che tu scelga di fare.”


<em>Sta ancora fingendo o la pensa davvero così?</em>


Valkries ripensò al loro precedente incontro, quando Roland le aveva fatto quell’ultima domanda.


<em>Pensi che la Trasformata di mille anni fa abbia fatto la cosa sbagliata?</em>


…


“Che ne pensi dell’Associazione dei Marzialisti?” Chiese Fei Yuhan stringendo il volante.


Dopo aver superato l’autostrada, passarono sopra ad un ponte: c’erano solo una manciata di veicoli di su esso e l’orizzonte era costituito da quel fiume penetrante e luccicante che si stendeva di fronte a loro.


Questo ponte divideva la città dall’area suburbana; in sostanza, lo si doveva attraversare per passare dalla Casa di Cura Prato Verde agli appartamenti.


“Hmmm... Non è ciò che pensavo fosse.” In termini di panorama, Zero pareva essere più interessata agli interni del veicolo. Pizzicava i morbidi sedili dell’auto od alzava il volume della radio. I suoi occhi di color rubino si muoveva da una parte all’altra, senza sosta.


“Oh? E come pensavi fosse l’Associazione?”


“Più... più misteriosa, e non come un hotel sul bordo della strada,” rispose Zero mettendo il broncio.


“La base a Città del Prisma è proprio come l’hai descritta, ma laggiù ci sono stati dei problemi, ultimamente, ed è per questo che al momento ci siano spostati qui.” Fei Yuhan ridacchiò. Di fronte alla ragazzina, non doveva fingere di essere indifferente e mantenere la sua freddezza. “La mia prossima domanda è su un argomento diverso, riguardo la tua esperienza personale quando hai visitato il parco, in passato. Dopotutto, per imparare a controllare la Forza della Natura rimarrai nel sanatorio per un bel po’ di tempo. Se hai qualche domanda riguardo alla tua vita là, sentiti libera di chiedere al tuo Maestro.”


La ragazzina non rispose subito ed anzi voltò la testa e chiese, “Anche Zio Roland lavora qui?”


“Esatto. Ma potrebbe non avere tempo ad accompagnarti ogni giorno.”


“Lo so,” disse Zero con una smorfia. “Ha molte persone di cui deve prendersi cura, e lavora di continuo fino a tardi senza fermarsi un attimo.”


L’auto accelerò all’improvviso.


Fei Yuhan spostò il piede destro che aveva spinto il pedale sbagliato e fece finta che nulla fosse accaduto. Tossì due volte, visto che questa era una notizia strabiliante! Nonostante sospettasse che quelle stupende ragazze potessero appartenere ad un altro mondo, le venne improvvisamente in mente che magari aveva ignorato la cosa, ma erano loro che lo avevano chiamato ‘Sua Maestà’!


Vero: per un Re, avere un harem non era qualcosa di strano. Fece un’altra ipotesi azzardata: era a causa della loro stretta relazione con il creatore del mondo, Roland, che avevano ricevuto l’abilità di entrare qui?


Sfruttare l’occasione di prendere Zero come sua discepola fu una decisione azzeccata. Credeva che con Valkries e la ragazzina, avrebbe lentamente scoperto i segreti dell’altro mondo.


<em>Un attimo... pensandoci bene, se volessi visitare la ‘realtà’, non dovrei...</em>


“Maestro, Maestro... va tutto bene?”


Zero la chiamò un paio di volte prima che Fei Yuhan tornasse in sé. “No, non è nulla, continua pure.”


“È per questo che ho scelto di essere una Marzialista! Facendo così, posso vedere più spesso Zio Roland.” Concluse Zero, “Quindi, non importa come sia l’Associazione, mi darò da fare!”


Fei Yuhan rise involontariamente.


<em>Va bene, è proprio un motivo infantile.</em>


<em>Infantile, ma perseverante.</em>


Fei Yuhan credeva inizialmente che la ragazzina ci avrebbe messo un bel po’ di tempo per adattarsi alla nuova vita, dopo aver lasciato la sua famiglia, ma si rese conto che si era sbagliata.


<em>Sei molto più matura di quanto pensassi.</em>


“Tranquillo, per il trasferimento e l’accettazione ci vorrà almeno una settimana. L’Associazione concede anche le ferie, quindi non considerarla come qualcosa di difficile. Quando saremo di ritorno, assicurati di salutare i tuoi amici...” Fei Yuhan notò all’improvviso qualcosa di strano nel corso della conversazione.


Un camion merci nella corsia opposta si inclinò sulla sua sinistra, sbattendo contro la barriera divisoria e rovesciandosi su di essa.


Premette subito il freno e sterzò verso destra.


Ma nell’attimo successivo, l’enorme camion si scontrò contro la barriera che si piegò verso l’interno.  La strada fu immediatamente sigillata mentre i veicoli rimasti coinvolti nell'incidente furono spinti da parte come pezzi di carta sparsi e fracassati. Per i sopravvissuti era impossibile scappare.


Accadde tutto così velocemente, e non ci fu tempo per reagire.


Dopo il forte rumore, il veicolo nel quale loro due si trovavano sbatté contro il camion!


La loro macchina venne spinta con forza verso destra e volò orizzontalmente, il violento impatto la spezzò all’istante, schiacciando l’interno sedile del guidatore.






<em>Mithdran </em>




















                                


                                



