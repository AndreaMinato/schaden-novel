---
title: Capitolo 1354: “Devi Impegnarti Un Po’ Di Più”
pubDate: 2025-08-07T11:30:06.950Z
tags:
    - rtw
---


“Quando parlavo di essere allo stesso livello, non mi riferivo a numeri ma alle regole.”


Delta si chinò in avanti, raccolse la maschera rotta e se la rimise sulla faccia. Il foro aperto dalla spada divenne sempre più piccolo per poi svanire del tutto. Non finì qui: i vestiti lacerati dell’uomo e le sue ferite si rimarginarono e parve non aver subito neanche un graffio.


“Sotto le stesse regole, il Creatore non riceve più la protezione della sua terra e noi Oracoli ci limitiamo ad usare una potenza simile a quella del mondo, è questo il significato delle mie parole. Riguardo al numero di persone coinvolte o ai vantaggi e svantaggi della situazione, è tutto riconducibile alle mie meticolose pianificazioni: come fa a non essere giusto?”


“Heh...” Fei Yuhan si pulì il sangue dagli angoli della bocca. “Non credo che non esserti fatto nulla dopo che una spada ti ha trapassato il cranio sia proprio normale.”


“Sfortunatamente, è una piccola postilla scritta nelle regole di cui parlo.” Delta spalancò le braccia e camminò verso di lei. “Se vuoi lamentarti con qualcuno, prenditela con Lan. In quanto traditore degli Oracoli, ha lasciato un piccolo varco di accesso in questo mondo, solo i Creatori e gli stessi Oracoli sono in grado di distruggere un Oracolo. Mi puoi far male, ma tutte le ferite superficiali alla fine verranno guarite dalla mia magia. Questa battaglia ha fin dall’inizio un esito già deciso.”


“È per questo che eri così cauto con Zero?”


“Ad essere più precisi, ciò vale solo fino a quando si aprirà la frattura. Senza la protezione del suo territorio, non è altro che una normale Risvegliata.” Delta fece una pausa. “Per chiedere ciò, significa che tu sei diversa da tutti gli altri corpi senzienti; dove hai sentito simili informazioni? Sapendo che provieni dal vuoto, perché continui ancora a lottare?”


“Che cos’è il vuoto, che cos’è la realtà... credi davvero che mi importi la differenza?” Gli angoli della bocca di Fei Yuhan si alzarono.


“Cosa?”


“Da un punto di vista diverso, la risposta cambia; quindi, come fai a sapere che non sei te che provieni dal vuoto?” Alzò la sua spada e convogliò ancora una volta la Forza della Natura nella lama. “Per me, nulla è più reale di questo mondo!”


“Davvero... ignorante.” Grugnì Delta, alzando le mani ed abbassandole verso di lei.


Fei Yuhan non indietreggiò ma accolse l’attacco del nemico con un fendente della sua spada!


Le due forze si scontrarono e sprigionarono un suono che rompeva i timpani, generando una raffica di vento che lanciò in aria tutti i veicoli lì intorno. Con una simile battaglia in corso, anche solo l’entrare nel loro raggio d’azione poteva rivelarsi fatale.


Ovviamente, sul corpo dell’Oracolo si aprirono svariate ferite. Inoltre, metà del suo corpo venne tagliata a metà dalla luce risplendente creata da quella fenomeno di Marzialista.


Ma proprio come aveva spiegato, anche delle ferite letali come queste non potevano fermarlo. L’Oracolo usò una mano per tenere unito il suo corpo ed il taglio che partiva dalla spalla e gli attraversava il petto si rimarginò, con il tempo.


Però, Fei Yuhan non aveva un’abilità del genere.


Non importava quanto la sua aura fosse ora più potente rispetto a prima, sul suo corpo continuavano ad aprirsi delle ferite: che fossero semplici graffi od ossa fratturate, la sua posizione peggiorava di volta in volta.


Zero non riuscì a far altro se non coprirsi la bocca.


Capì all’improvviso che Fei Yuhan non voleva neanche arretrare di un passo, nonostante le sue ferite, e che invece aveva scelto di affrontare a testa alta il nemico!


Tutto a causa sua!


Per ridurre l’eventualità di ferirsi ulteriormente, Fei Yuhan doveva evitare gli attacchi e sfruttare ogni opportunità di colpirlo. L’Oracolo attaccava usando le mani ed era impossibile per lei prevederli o schivarli. Se ci fossero stati solo loro due dentro la frattura, i suoi attacchi sarebbero stati molto più agili.


Ma per Fei Yuhan ciò era impossibile!


Se la donna avesse smesso di essere aggressiva ed avesse assunto un atteggiamento passivo, il nemico avrebbe tranquillamente potuto ignorarla e fiondarsi su Zero!


Rendendosene conto, a Zero le si strinse il cuore.


Per evitare che l’Oracolo le facesse del male, Fei Yuhan aveva lasciato da parte la strategia ed aveva lanciato i suoi attacchi più feroci proprio per tenere occupato il nemico.


Ciò voleva dire che tutte le sue ferite avrebbe dovuto subirle Zero.


La ragazzina fu all’improvviso sul punto di piangere.


Dopo il Risveglio, aveva imparato le basi circa la forza di una persona. Il motivo per il quale Fei Yuhan era così potente era perché spingeva al massimo la sua Forza della Natura. Ma questo potere non evitare ogni tipo di dolore ed aveva un limite. Zero era consapevole che la donna non poteva continuare a combattere nello stesso modo, perché sarebbe stata sopraffatta dal lancinante dolore o avrebbe prosciugato tutto il suo potere. Entrambe le opzioni avrebbero danneggiato in maniera indelebile il suo corpo!


<em>Basta... Smettila di combattere.</em> Zero voleva urlare queste parole, ma tutto ciò che riuscì a pronunciare furono dei suoni soffocati.


Fei Yuhan e Delta si lanciarono in un altro feroce attacco. Con un rumore secco, la sua spada si spezzò. L'Oracolo afferrò il suo piede destro e la scaraventò in avanti prima che lei potesse afferrare una nuova arma!


Anche con le sue abilità straordinarie, Fei Yuhan ebbe difficoltà a controllare la direzione della sua caduta senza riuscire a fare affidamento alla forza esterne dentro l’aria.


E sotto di lei, l’Oracolo era in attesa.


L'Oracolo le tirò un pugno poderoso che la fece volare a decine di metri di distanza, cadde a terra e ruzzolò più di dieci volte prima di fermarsi.


Questa volta, la luce attorno a Fei Yuhan si offuscò un po’.


Cercò di tirarsi in piedi ma non ci riuscì, anche dopo averci provato diverse volte. Sangue e sudore le colarono lungo le guance e le macchiarono i vestiti.


“No!”


Zero non riusciva più a trattenersi. Si lanciò fuori dal proprio nascondiglio e corse verso Fei Yuhan.


“Maestro...”


“Stammi lontana, vattene via e non avvicinarti!” Il tono della sua voce agghiacciò la ragazzina, e poi iniziò a tossire.


Per la prima volta, Fei Yuhan mostrò in volto un’espressione preoccupata.


“Ma io... Ahhh...” Prima che Zero potesse rispondere, sentì il suo corpo venir afferrato da una mano invisibile e sollevato in aria.


“Presa.” Una delle mani dell’Oracolo era chiusa nell’aria mentre l’altra si preparava a lanciare un attacco. Proprio in quel momento, Fei Yuhan strinse i denti e convogliò tutta la sua Forza della Natura nelle gambe per poi lanciarsi in modo avventato contro il nemico.


Lo scontro fece rotolare via entrambi e liberò Zero, che cadde a terra.


“La tua forza è davvero ammirevole per riuscire a resistere 30 minuti in battaglia. Ma qual è il senso di continuare a combattere?” Delta afferrò la Marzialista, immobile, e la girò. “Dovresti sapere che la comparsa di questo mondo non è stato altro che un errore, l’invenzione di una mente fantasiosa. Il suo muoversi ed il suo cessare dipendono dal Creatore. Non credo che vi consideri tutti suoi pari, tutto ciò che hai fatto fa davvero ridere.”


Dopo essere caduta un paio di volte, l’intero corpo di Fei Yuhan era mutilato in maniera davvero grave. Dopo l’ultimo tentativo di lanciarsi contro l’Oracolo, entrambe le gambe le erano scoppiate, le spalle ed il braccio destro si erano spezzati fino a mostrare le ossa. Ma anche così, Fei Yuhan aveva il suo solito sorriso stampato in volto mentre fissava con sdegno l’Oracolo.


“L’ho detto prima, vero? Non posso scegliere dove sono nata, ma posso scegliere di vivere con determinazione. E te, oltre agli Dei, che cos’hai? Temo tu non li abbia neanche mai visti direttamente. In più, non credo che i Creatori siano come te li hai descritti,” Rispose, ansimando in cerca di aria.


“Che cosa vuoi dire?” Delta corrugò la fronte. Non sapeva il perché, ma all’improvviso si sentiva preoccupato.


“Non sono di questo mondo... Cough, cough. Ovviamente non appartengono a questo mondo, eppure cercano di rimanere qui. Se davvero considerassero questo mondo poco più che una fantasia, perché lo farebbero? Se si stanno sforzando così tanto, perché non dovrei farlo anche io? Se non mi credi puoi semplicemente aspettare che arrivi e chiederglielo direttamente. Scommetto che la sua risposta sarà diversa da ciò che ti aspetti.”


“È per questo motivo che continui a provarci? Aspetti che un altro Creatore venga in tuo aiuto?” Delta scosse la testa. “Arrenditi, mi sono preparato molto tempo fa ed ovviamente non te ne darò l’occasione. C'è un altro Oracolo all’esterno della frattura: magari non sarà in grado di sconfiggere il Creatore, ma di sicuro lo rallenterà. E riguardo a te, hai certamente raggiunto il limite.”


Abbassò la mano e fece cadere la donna a terra. “Non ti ucciderò: usa il tuo potere magico per resistere alle tue ferite e forse riuscirai a sopravvivere. Quando questo mondo tornerà alla sua origine, ti renderai conto della grandezza degli Dei.”


Dicendo ciò, Delta si incamminò verso il suo obiettivo originario.


Ma proprio quando fu sul punto di fare il primo passo, si fermò all’improvviso.


Si voltò e vide Fei Yuhan allungare la mano destra, l’unica che gli rimanesse, ed afferrare la sua gamba.


“Tu sei proprio stupida!” Non riuscì ad evitare di urlare per la rabbia ed alzò la sua mano per poi abbassarla: il palmo senza forma spinse la Marzialista a terra, una rete di crepe che si apriva intorno a lei.


La mano che lo stava trattenendo lo lasciò andare.


“Ti ho dato una possibilità.”


“NO! Maestro!” Urlò Zero, straziata.


“Non ti preoccupare, ora tocca a te.” Delta soppresse emozioni che non avrebbe dovuto provare ed ancora una volta alzò entrambe le mani verso il Creatore.


Proprio in quel momento, un suono acuto risuonò dalla frattura.


Un fascio di luce scattò lungo le linee a motivi geometrici, come onde che attraversavano il mare. Dopo di esso ce ne fu un secondo e poi un terzo, come se qualcosa all’esterno stesse colpendo la frattura, facendo tremare l’intera area ad intervalli regolari.


“Come ha fatto ad essere così veloce?” Delta era senza parole. Impossibile! Questa area era stata creata usando la trappola dell’Erosione creata dai nuclei magici. Anche se non era del tutto isolata dal mondo esterno, avrebbe comunque dovuto resistere un paio di ore.


“Epsilon, che cosa sta succedendo lì?” Urlò.


“Rispondimi, Epsilon!”


Ma dall’altro lato non giunse alcuna risposta.


“Dannazione!” Delta allungò la sua mano verso Zero. Proprio in quel momento, una luce abbagliante attraversò la frattura e lasciò delle bruciature sulle linee con forme geometriche.


Quando la luce avanzò in avanti e dissipò l’oscurità, la zona prima impalpabile tornò ad essere quella del ponte.


La frattura si era aperta.






<em>Mithdran </em>





