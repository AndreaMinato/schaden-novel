---
title: Capitolo 1356: “La Promessa del Creatore”
pubDate: 2025-08-07T11:30:06.950Z
tags:
    - rtw
---


“Ehi, Roland.”


“Roland, perchè te ne stai imbambolato!”


“Zio, vieni a salvarla!”


Le due voci risuonarono a turno riportando Roland alla realtà. Sbatté le palpebre un paio di volte: la colonna di luce, i fiocchi di neve, tutto era svanito senza lasciare traccia, e di fronte a lui era riapparso il ponte malandato.


Zero e Valkries erano in mezzo alle macerie intente a tirare fuori qualcosa. Dalle loro espressioni, si poteva dedurre che questo evento inaspettato non era ancora finito.


Giusto. Improvvisamente si ricordò della persona che lo aveva chiamato e gli aveva fatto notare la stranezza, il genio della Gilda dei Marzialisti Fei Yuhan. Ma dove si trovava?


Che fosse la persona a cui si stava riferendo Zero...?


L’espressione di Roland si fece solenne.


Finalmente i suoi pensieri stavano tornando in ordine.


Mise per un momento da parte l’episodio a cui aveva assistito e accorse verso le due persone. Ciò che vide lo fece sussultare!


Dentro ad una fossa poco profonda c’era una ragazza mutilata. Ad eccezione del suo braccio sinistro, tutti gli altri arti erano stati polverizzati, al punto che la carne e le ossa si erano mescolate insieme in una massa informe. Il suo corpo era ricoperto di ferite e i vestiti erano completamente inzuppati di sangue. La spina dorsale era spezzata e addirittura fuoriusciva dalla pelle.


Era uno spettacolo a cui nessuno avrebbe voluto assistere, persino su un campo di battaglia.


E da quello che rimaneva della sua faccia, Roland riconobbe proprio Fei Yuhan.


A malapena respirava ancora.


“Come può essere...”


Roland si inginocchiò, completamente sperduto. Salvarla? Anche se avessero avuto delle bende, sarebbe stato impossibile rimettere a posto gli organi interni, per non parlare dell’emorragia. Sul suo corpo non era rimasto nemmeno un punto intatto. Le funzioni vitali si erano interrotte e stava usando l’Energia della Natura per mantenersi sveglia.


Ma quel briciolo di potere era come il mozzo di una candela; era già arrivata al limite.


Difatti, riuscire a restare cosciente in una situazione del genere richiedeva una forza di volontà fuori dal comune. Persino tra i marzialisti erano pochissimi quelli che ci sarebbero riusciti.


“La Maestra si è ridotta così per proteggermi...” Zero singhiozzò.


“Sta per morire.” Aggiunse Valkries. “Con delle ferite del genere, persino per un Gran Signore nello Stagno Nebbia Rossa potrebbe soltanto ritardare l’inevitabile. Inoltre, qui lo standard delle operazioni mediche non è paragonabile allo Stagno Nebbia Rossa. Anche se dentro di lei disponesse di tutto il potere magico del mondo, non possiamo capovolgere la situazione. Essendo una guerriera, ha resistito fino all’ultimo.”


“Finalmente... sei qui.” Fei Yuhan aprì lentamente gli occhi, come se li avesse sentiti. “Dovrei chiamarti... Signor Creatore?”


C’era una traccia di umorismo nelle sue parole e la sua espressione non sembrava quella di una persona che si trovava in una situazione pericolosa.


Roland non poté fare a meno di restare sbalordito. “Tu...”


“Mi dispiace... ho origliato la vostra conversazione.” Fece l’occhiolino a Valkries: l’unica azione che ancora riusciva a fare. “Ma se dovessimo ripeterlo, lo farei ancora. Zero sta bene?”


Queste poche frasi sembravano pesarle enormemente. Dovevano trattenere il respiro e avvicinarsi a lei per sentire le sue parole.


“Maestra, sto bene.” Zero piagnucolò.


“Questo mondo è ancora intero giusto?” Fei Yuhan sospirò. “In un certo senso, posso dire di aver adempiuto al mio compito di proteggerlo.”


“Quindi, anche se sapevi che questo è un mondo dentro a un sogno.” Valkries si accigliò.


“Forse per voi, ci sono diversi mondi. Ma per me, questo è l’unico. Ed è compito dei marzialisti proteggerlo.” Fece una pausa. “Vorrei dire Signor Creatore, dato che avete creato questo mondo, dovreste avere un po’ di fiducia in tutti noi, giusto?”


“Fiducia in tutti voi?”


“So che sembra ridicolo, ma se riuscite a mostrare delle prove, ai piani alti della gilda non sono così ostinati come credete. Forse non potremo fare molto, ma non saremo completamente inutili anche se non possiamo sconfiggere gli Oracoli, almeno potremo ridurre il tuo fardello. Non sarebbe un po’ più facile salvare il mondo?”


Radunare la forza delle masse.


Nella testa di Roland si accese una lampadina.


<em>“Esatto, io sono il Creatore di questo mondo.”</em>


<em>“Ma non necessariamente sono onnipotente come un Dio.”</em>


<em>“Ci sono cose che io non riesco a fare.”</em>


<em>“Ma gli altri si.”</em>


<em>“Se dovessimo lavorare tutti insieme, chissà quali miracoli potremo creare.”</em>


“L’ultima cosa che vorrei dirti è grazie.” La voce di Fei Yuhan si stava già affievolendo. “Grazie per aver creato questo mondo, anche se fosse soltanto un sogno.”


“No, questo mondo non è un Mondo dei Sogni.” La interruppe Roland. “Questo è un mondo che esiste nel Regno delle Menti, e continuerà ad esistere per sempre.”


“Sapevo che avresti detto così.” Fei Yuhan chiuse gli occhi e fece un sorriso soddisfatto.


“Inoltre, anche se dovessi trovare delle prove, da solo non basterei a convincere il mondo che sono un Dio o un Creatore. Ma se ho l’appoggio di un marzialista genio, forse l’effetto sarebbe diverso.”


Lei mosse le labbra.<em> “Stai cercando di consolarmi?”</em>


“Non ti sto consolando. Lo sto dicendo da Creatore.” Roland si alzò in piedi. “Ascoltami bene, questo non è il momento di arrenderti! Hai menzionato la fiducia, perciò abbi fiducia in me. Questa non è una situazione irreversibile!”


“Perché io sono il Creatore.”


Disconnessosi dal Mondo dei Sogni, Roland si alzò dalla poltrona reclinabile.


Era mezzogiorno e fuori dalla finestra i fiocchi di neve scendevano dolcemente. Usignolo, che era rimasta di guardia dentro all’ufficio, apparve davanti a lui e chiese: “Come mai ti sei svegliato così presto? Ti senti male da qualche parte?”


Era la prima volta che entrava nel Mondo dei Sogni due giorni dopo aver perso conoscenza. Normalmente, avrebbe dormito dalle una fino alle quattro del pomeriggio, ma non era ancora arrivata l’ora.


“Rilassati, sto bene.” Rispose Roland. “Di’ a Pergamena e Miele di venire immediatamente a Castello, ho un compito importante da affidargli.”


Usignolo controllò con attenzione la sua temperatura e il battito cardiaco. Dopo aver confermato che era tutto apposto, annuì. “Ho capito.”


La vide entrare nella Nebbia, poi Roland tornò alla sua scrivania, prese carta e penna e cominciò a scrivere.


Aveva bisogno del potere combinato di entrambi i mondi per salvare Fei Yuhan.


Uscendo dal Mondo dei Sogni, il tempo lì si sarebbe fermato, il che forniva l’occasione cruciale per salvarla. Perciò, fintanto che non entrava nel Mondo dei Sogni, il suo ultimo respiro non si sarebbe esaurito.


La chiave per salvarla risiedeva nella nuova abilità di Nana: il potere di attribuire proprietà curative agli oggetti incantandoli. Avendone abbastanza, sarebbero riusciti a fermare il collasso del suo corpo.


La prossima abilità era quella di Pergamena: Roland non poteva ‘portare’ oggetti nel Mondo dei Sogni, ma gli Archivi di Pergamena avevano questo potere. Considerando il fatto che le abilità delle streghe potevano estendersi nel Mondo dei Sogni, anche gli oggetti incantati di Nana dovrebbero funzionare.


Naturalmente, questi due fattori non erano sufficienti.


Prima di tutto, dovevano trasportare questi oggetti magici dagli Archivi fino al ponte nel minor tempo possibile.


Successivamente, le suture e le garze imbevute di magia avrebbero messo Fei Yuhan fuori pericolo, ma i suoi arti spezzati richiedevano l’ausilio di macchinari ed equipaggiamento professionale; e ovviamente l’assistenza di personale medico specializzato.


Soltanto radunando le forze di entrambi i mondi sarebbero riusciti a creare un miracolo.






<em>Aris</em>
                                


                                



