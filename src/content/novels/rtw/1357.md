---
title: Capitolo 1357: Salvataggio Congiunto
pubDate: 2025-08-07T11:30:06.950Z
tags:
    - rtw
---


Cinque giorni dopo, il Gabbiano atterrò nell’Accademia dell’Aeronautica di Neverwinter.


Tilly scese dall’aereo insieme a Nana. Per la prima volta, non iniziò subito a chiedere a Roland del suo aereo speciale, al contrario, chiese con fare urgente: “Non siamo arrivate tardi vero?”


I Cavalieri dell’Aeronautica che avevano già completato le lezioni di teoria si erano recati a Città della Spina per gli addestramenti sul campo. E dato che la tabella dei codici di comunicazione del Progetto delle Torri di Ferro non era ancora completata, i messaggeri volanti erano diventati il mezzo di comunicazione più rapido. Nonostante quattro giorni per l’andata e un giorno per il ritorno non potesse essere normalmente considerato come tanto tempo, in una situazione di emergenza come questa l’attesa era sembrata infinita.


“No, siete arrivate giusto in tempo.” Rispose Roland.


“Davvero, meno male... da ora in poi credo che sia meglio che ci sia sempre uno studente dei Cavalieri dell’Aeronautica stazionato a Neverwinter per evitare che accada nuovamente una situazione del genere.” Tilly tirò un sospiro di sollievo. “Giusto, chi è ferito?”


“Err...” A Roland mancarono le parole. Le informazioni che potevano essere trasportate dai messaggeri volanti erano limitate, perciò aveva omesso diversi dettagli e chiesto a Tilly di rimandare Nana a Neverwinter. Dopo che gli venne fatta questa domanda, si accorse di non avere una risposta. Ragionò per un momento, poi disse: “Una persona che non esiste in questo mondo.”


“Cosa?” Gli angoli delle labbra di Tilly si contrassero. “Stai parlando di qualcuno nel Mondo dei Sogni?”


Proprio come ci si poteva aspettare dalla Principessa Tilly, il suo intuito era particolarmente acuto. Roland tossì un paio di volte. “Più o meno è così.”


“Bastava che ce lo dicessi direttamente invece di perdere tempo.” Tilly roteò gli occhi. “Cosa c’è? Temevi forse che ci saremo arrabbiate se avessimo scoperto di aver percorso in fretta e furia più di mille chilometri soltanto per una persona immaginaria del Mondo dei Sogni?”


“Avete colto nel segno.” Concordò Nana.


“Non c’era bisogno di dirlo anche se lo avevate già indovinato.” Wendy ridacchiò scuotendo la testa.


<em>“Voi tre... vi siete messi insieme contro di me?”</em>


“Esserne consapevoli è una buona cosa, fratello.” Tilly si alzò in punta di piedi e allungò la mano per punzecchiargli il petto. “Ci stai sottovalutando: se è una cosa che pensi debba essere fatta, non importa quanto assurda essa sia, la porteremo a termine prima di fare domande. Quindi... cosa dobbiamo fare ora?”


Questo... poteva essere considerato come un modo per esprimere la fiducia, giusto?


Roland premette Tilly sulla testa e sospirò: “Torniamo a Castello. Pergamena ci sta aspettando.”


***






Gran parte dei preparativi erano stati già completati e Nana creò subito un gran numero di “suture incantate”. Secondo la sua teoria, bastava metterle vicino alle ferite per indurre un processo di guarigione; non importava sapere o meno come ricucire una ferita. L’unico problema sarebbe stato quello di estrarre le suture in un secondo momento, poiché avrebbero potuto causare dei nuovi problemi nel paziente.


Dato che gli oggetti reali non sarebbero scomparsi, bastava che Pergamena entrasse e uscisse dal Regno delle Menti numerose volte per ottenere un gran numero di suture. In questo modo, Nana avrebbe potuto conservare il suo potere e collegarlo alle altre apparecchiature mediche che sarebbero servite più tardi.


Ci avevano messo ben cinque giorni per preparare tutte le suture, ma nel Mondo dei Sogni era trascorso solamente un istante.


Naturalmente, le persone dentro al Mondo dei Sogni, come Zero o Valkries, si sarebbero accorte di questa stranezza... ma Roland era troppo occupato per prenderla in considerazione.


Quando fu tutto pronto, Roland fece un profondo respiro. Si girò verso Pergamena e gli altri e fece cenno di stare tranquilli. Poi chiuse gli occhi ed entrò nel Mondo dei Sogni.


Dopo un momento di trance, davanti a lui comparve nuovamente quella scena familiare.


Fei Yuhan era distesa e immobile nella pozza di sangue mentre Zero e Valkries lo guardavano scioccate. Zero gli afferrò la manica: “Zio, hai un modo per salvarla?”


Il tempo nel Mondo dei Sogni riprese a scorrere e gli parve di essere tornato cinque giorni nel passato.


Roland non diede spiegazioni. Prese subito il tuo cellulare e chiamò Garcia.


La Competizione di Arti Marziali era conclusa e con tutta probabilità Garcia doveva trovarsi negli Appartamenti.


Presto, la chiamata fu connessa.


“Pronto, cosa c’è?”


“Dove ti trovi adesso?”


“Sono fuori.”


Il cuore di Roland sprofondò. “Perché non sei a casa?” Se il piano fosse fallito, non gli sarebbe rimasta altra scelta se non l’andare avanti con il suo piano di emergenza e informare i Difensori per mobilitare le persone. Ma ciò avrebbe richiesto molto più tempo e spiegazioni, inoltre l’esito sarebbe stato incerto.


“Ehi, che atteggiamento sarebbe, non posso nemmeno comprare degli snacks al piano di sotto?”


Trasse subito un sospiro sollevato. “Quindi sei nella zona residenziale? Hai con te le chiavi dell’auto?”


“Eh” Dall’altra parte della chiamata giunse la voce arrabbiata di Garcia. “Dove vuoi arrivare?”


Roland tossì due volte, poi rispose con tono solenne. “Ascoltami bene, questa è la mia unica richiesta nella vita e soltanto tu puoi portarla a termine.”


“Oh...” Il suo tono si placò. “E... devi per forza parlarmene al telefono?”


“Si, non c’è più tempo. Dirigiti subito al Padiglione Sei Li a due isolati di distanza e prendi una Signora di nome Pergamena. Ti aspetterà sulla strada, la troverai subito. Poi portala al ponte della superstrada della periferia occidentale, dove sono io ora. In media ci metteresti mezz’ora, ma non ci resta più tempo. Ho bisogno che tu venga il più velocemente possibile, mi prenderò tutte le responsabilità se dovesse succedere qualcosa... per favore, parti subito!”


“...” L’altra parte restò in silenzio per alcuni secondi, poi seguì il suono ritmico di una corsa. “Ora non hai tempo per spiegare?”


“Esatto.”


“Ho capito. Se arrivo lì e vedo che la situazione non è urgente come sembra, sai quanto saranno serie le conseguenze! Mi devi un favore.” Si udì il suono di un motore che si accendeva e agganciò la chiamata.


Roland digitò il numero del Difensore Roccia.


Stavolta, nella chiamata fece un breve riassunto dell’accaduto. “La Signorina Fei Yuhan è gravemente ferita, abbiamo bisogno che la Gilda mandi i dottori e l’equipaggiamento migliori per eseguire un intervento d’emergenza. Ma non basta, adesso Garcia sta portando qui delle attrezzature di emergenza cruciali, se possibile, vorrei che la Gilda contattasse il Dipartimento delle Strade Pubbliche affinché controllino le strade per farla arrivare al ponte della superstrada il più presto possibile.”


Roccia acconsentì subito e si collegò direttamente con il Dipartimento delle Strade Pubbliche. Ma Roland sapeva che senza alcuna comunicazione preventiva, la possibilità che il governo prendesse provvedimenti era minuscola. Che Garcia potesse arrivare senza problemi o meno, dipendeva soltanto da lei stessa.


Erano passati circa cinque minuti quando Roland finì di fare le chiamate.


Tutto quello che poteva fare adesso era aspettare.


La fortuna nella sfortuna era che d’inverno non c’era tanto traffico, specialmente in periferia. Dato che non erano nelle ore di punta, Garcia poteva guidare il camioncino ad una velocità inimmaginabile.


“Zio, la Maestra... lei... non ce la fa più!” Improvvisamente, il pianto di Zero interruppe il treno di pensieri di Roland.


Tornò subito accanto a Fei Yuhan. Il petto che prima si muoveva leggermente si era fermato.


“Il suo battito cardiaco si è arrestato.” Valkries si accigliò. “Non ho idea di cosa tu stia cercando di fare, ma temo che ormai sia troppo tardi.”


“No, ce la farà.” Roland allungò la mano e toccò la fronte di Fei Yuhan. “Siamo già arrivati a questo punto, sono certo che anche lei non mollerà così facilmente.”


Aveva letto delle ricerche che provavano che il cervello continuasse ancora a funzionare per un periodo di tempo dopo l’arresto delle funzioni del corpo. L’intervallo più breve era di  dieci secondi, quello più lungo arrivava a qualche minuto. Durante questo intervallo, le onde cerebrali somigliavano a quelle di una persona in uno stato di sonno REM. Per quanto tempo il cervello continuasse a funzionare dipendeva da vari fattori, ma in termini di determinazione, era una fortuna che la Marzialista genio fosse conosciuta per questa caratteristica.


Dieci minuti e venticinque secondi; dal ponte giunse il suono del motore di una macchina.


Gli occhi di Roland si illuminarono.


Una vecchia macchina dalla carrozzeria malandata passò con il rosso e si fermò direttamente di fronte alle tre persone.


“Vostra Maestà!” Pergamena aprì la portiera e gettò una busta di carta verso Roland.


Non aveva tempo per pensare alle reazioni sorprese di Zero e Garcia. Aprì la busta strappandola e mise le suture chirurgiche sul corpo di Fei Yuhan.


“Questi sono... oggetti incantati creati da una strega?” Valkries si accigliò.


“Esatto. Fintanto che avranno effetto, è possibile salvare una persona anche se questa sta per morire.” Roland annuì.


In quel momento, il potere di Nana attraversò il mondo reale fino al Mondo dei Sogni per agire sul corpo di una ragazza di un altro mondo. Dal suo corpo si sentirono dei fruscii e la sua carte e gli organi interni iniziarono a rigenerarsi e ricollegarsi insieme sotto l’effetto del potere magico.


Passarono più di dieci minuti quando finalmente udirono un leggero battito.


Nonostante fosse estremamente lieve, era il suono più bello in assoluto.


Il petto di Fei Yuhan ricominciò a muoversi.






<em>Aris</em>
                                


                                



