---
title: Capitolo 136: Il Dilemma
pubDate: 2025-08-07T11:30:06.691Z
tags:
    - rtw
---






Nelle ultime due settimane a Porto delle Acque Chiare sembrava esserci una giornata di festa dopo l’altra e, anche dall’alto del balcone della Torre del Re, Ryan percepiva l’atmosfera vivace che permeava la città.


Le persone e i materiali che avevano portato da Città dell'Aquila avevano fatto enormemente aumentare la forza di quella città portuale; i saccheggiatori avevano ottenuto un ottimo risultato e gli schiavisti non erano stati da meno. Dopo quella serie di battaglie, la Flotta dei Vessilli Neri non solo aveva subito poche perdite, ma aveva anche accresciuto le fila dei marinai, grazie a nuovi schiavi che ora si trovavano al limitare del porto ed erano sottoposti a un rigido addestramento. Nel giro di pochi giorni avrebbero preso il largo verso le Isole dei Fiordi, dando il via alla prima missione di saccheggio dell’anno.


Sua Maestà la Regina aveva anche dichiarato apertamente l’Atto di Schiavitù, secondo il quale se gli schiavi catturati a Città dell'Aquila avessero preso dei nuovi schiavi, li avrebbero potuti scambiare con la propria libertà. Così sarebbero passati dal rango di schiavi a quello di cittadini a tutti gli effetti di Porto delle Acque Chiare. Con un tale incoraggiamento avevano fatto in modo che gli schiavi un tempo cittadini di Città dell’Aquila avrebbero fatto del loro meglio per combattere in nome di Sua Maestà.


Quel giorno, lo sconfitto Timothy doveva essere già tornato a Città del Re, senza alcuna possibilità di fermare il trionfo della Regina di Acque Chiare. Col passare del tempo, Garcia Wimbledon era destinata a diventare Regina di Graycastle. Pensando a questo, Ryan non riusciva a capire come mai non scorgeva nemmeno una piccola traccia di felicità sul volto della Regina, che anzi aveva sempre le sopracciglia aggrottate.


In quel momento si sentì la voce della guardia attraverso la porta: “Sua Maestà, i capi del Clan dell’Arenaria e del Clan delle Ossa Nere sono venuti per incontrarla.”


Ryan guardò la Regina, solo per scoprire che non stava affatto ascoltando, quindi urlò: “Fateli entrare.”


Sua Maestà, che fosse per riposare, per organizzare una riunione o semplicemente per incontrare delle persone, stava sempre in cima alla torre. Finché c’era bel tempo, la terrazza era il luogo dove si poteva trovare Garcia. Molte persone non si trovavano a loro agio a stare così a mezz’aria, con la brezza di mare salmastra. E la gente dell’Estremo Sud non faceva eccezione.


Il capo del Clan dell’Arenaria era una donna minuta, ma si comportava come la Dea del clan. Quando Ryan l’aveva sentito per la prima volta, l’aveva derisa fra sé e sé, “Ma quale Dea?! Non è altro che una strega corrotta.”  Il capo del Clan delle Ossa Nere era un uomo alto, dalla faccia ricoperta di cicatrici, con braccia e gambe molto muscolose. Ad ogni incontro dovevano piazzare attorno a lui tre o quattro guardie, nel caso pensasse di agire contro Sua Maestà la Regina.


Quando misero piede in terrazza, i due Capi alzarono le sopracciglia, ma subito cambiarono espressione e si inginocchiarono, per rendere omaggio a Sua Maestà. “Che possa sempre esserci un’oasi di fronte a Voi, e che le stelle illuminino sempre il Vostro cammino.”


“Alzatevi”, disse Garcia, mentre si sedeva sul parapetto. “Cosa ne dite, siete soddisfatti delle vostre nuove case?”


“Va tutto bene”, rispose affrettatamente la Dea Kabala. “Questo terreno ha acqua e boschi, qui la vita è molto più confortevole che a Città della Sabbia, dove il vento sparge sabbia dappertutto.”


“Se è tutto di vostro gradimento, perché siete venuti fin qui?”


“Sua Maestà, dovete…”


Non appena il Capo del Clan delle Ossa Nere iniziò a parlare venne interrotto da Kabala: “Sì, Sua Maestà. Dopo l’ultima battaglia, tanti dei nostri guerrieri sono diventati deboli e scoraggiati, i loro sintomi sono migliorati solo dopo un’altra dose di pillole, ma non ne abbiamo abbastanza. Quindi vorremmo chiedervi di darci più pillole.”


Il Capo del Clan delle Ossa Nere soffocò un “Volevo dire la stessa cosa” dopo aver ricevuto un’occhiataccia da Kabala.


“Quelle pillole sono molto complicate da produrre e sono fatte con ingredienti rari, non me ne avanzano molte. Ma non temete, quando la prossima partita sarà pronta, ve le darò il prima possibile. Ma non dimenticate di preparare gli ori reali, se non saranno abbastanza dovrete pagare in altro modo…”


“Sua Maestà, chiedo perdono, ma…” Kabala esitò un momento, “Mi chiedevo quando sarà pronta la prossima partita.”


“Non posso fornirvi questa informazione,” Garcia si passò le dita tra i capelli, per sistemare la confusione creata dalla brezza marina. “Tutte le informazioni sulle pillole sono top secret, potete solo tornare a casa e aspettare con pazienza. Quei soldati sono solo scoraggiati, fateli riposare ancora un po’ e si sistemerà tutto.”


Dopo aver ricevuto un cenno da Garcia, le guardie avanzarono verso i capi dei clan e li circondarono, per poi portarli via senza dare loro la possibilità di dire una sola parola in più.


Quando la porta si chiuse alle loro spalle Garcia sospirò.


Ryan, che non aveva quasi mai sentito parlare la Regina con quel tono, le chiese: “Sua Maestà, non crede che far insediare i Sabbipodi sul nostro confine meridionale sia stato un errore? Un giorno, quando diventeranno più forti…”


“No, Ryan,” Garcia scosse la testa, “Non ho mai temuto i Sabbipodi, loro non saranno mai una minaccia per Porto delle Acque Chiare. Il lago che appartiene al loro territorio è esattamente a metà tra i due Clan, ma il fiume che finisce in quel lago passa prima per Porto delle Acque Chiare. Quindi se blocco il fiume l’acqua nel lago finirà per diminuire e inizieranno a combattersi a vicenda. È proprio per questa ragione che ho scelto il Clan dell’Argilla e il Clan delle Ossa Nere, i loro rapporti non sono mai stati distesi.”


“Allora sei preoccupata per la faccenda delle pillole?”


Garcia non gli rispose, ma proprio in quel momento la guardia bussò di nuovo alla porta e annuciò: “Sua Maestà, il prete della Chiesa, Dicar.”


“Fallo entrare.” La Regina si alzò e si fece scura in volto.


“Sua Maestà Garcia Wimbledon, vi saluto in nome della Città Santa,” il prete entrò nella terrazza, inchinandosi.


“Le pillole? Perché le avete sempre fatte arrivare in tempo, mentre questa partita è così tanto in ritardo?” chiese Garcia con freddezza.


“Sua Maestà, non c’è bisogno di arrabbiarsi, è proprio per questo motivo che sono qui.” Dicar si asciugò il sudore dalla fronte, “Avete chiesto di comprare 5000 pillole, ma è una quantità troppo elevata, anche se prendessimo tutte le pillole prodotte per Hermes, non potremmo soddisfare la vostra richiesta. Questa volta ne ho portate con me più che potevo.”


“Quante?” Interruppe Garcia.


“Mille.” Dicar aggiunse, con tono consolatorio, “Il resto verrà inviato in seguito.”


“E sarà tanto quanto mi è stato promesso?” Il volto di Garcia divenne un poco più rilassato, “Sai che voglio averne tante, quante più posso. Inoltre, dove avete immagazzinato le pillole? Manderò subito qualcuno a recuperarle.”


“Nella Chiesa. Gli ori reali…”


“Questa volta non ridurrò il numero di ori reali, ma…” Garcia si mise direttamente di fronte a  Dicar e gli sussurrò all’orecchio: “Se la consegna verrà ritardata ancora, la tua testa penzolerà dal più alto albero della mia nave ammiraglia, e ti garantisco che l’arcivescovo non verserà una sola lacrima per te.”


Sentendo queste parole, il prete impallidì e subito si congedò.


Quando se ne fu andato, Garcia tornò vicino alla ringhiera e guardò verso il mare. I suoi capelli venivano mossi dalla brezza marina, proprio come le bandiere delle sue navi, che sventolavano al vento.


“Avevi ragione, sono preoccupata per le pillole.” La voce di Garcia suonava distante. “Se Timothy avesse aspettato altri due mesi mi sarei preparata in modo più adeguato, ma si è mosso troppo in fretta.”


“Ha fatto un ottimo lavoro.” Ryan pensò: “Chi avrebbe potuto fare di meglio? Quando ha occupato Città dell'Aquila, aveva già iniziato a preparare la ritirata. Ha ordinato ai soldati di prendere tutti i materiali e le persone utili, mentre faceva allo stesso tempo scavare fossati in città dappertutto, e riempirli con le acque nere. Visto che avevano poca manodopera, Garcia ha concesso ai Sabbipodi il territorio tra il confine meridionale e le terre selvagge in cambio del loro supporto. Poi ha dato delle pillole ai guerrieri dei clan, li ha fatti attaccare i soldati di Timothy su entrambi i fianchi, comunque, per assicurarsi che i suoi fidati sostenitori fossero in grado di resistere all’ultimo carica, non avevano esitato a ingerire loro stessi quella medicina segreta.”


“La medicina segreta fornita dalla Chiesa non era come ci avevano detto, non era senza difetti. Dopo averla ingerita una volta, se non se ne ottiene abbastanza presto un’altra dose, la pillola diventa un veleno, facendo diventare deboli e poi morire in preda al dolore a causa dell’atrofia muscolare. Se fosse solo per i Sabbipodi non mi importerebbe, ma le persone che hanno lavorato per me si meritano di meglio.” Fece una pausa. “Ryan, scegli degli uomini per andare a prendere le pillole e distribuiscile ai nostri valorosi guerrieri. Ma usane solo la metà, così resisteremo più a lungo.”


“Come desidera, Sua Maestà.”


Ryan era già quasi arrivato alla porta, quando sentirono attraverso la porta la voce della guardia per la terza volta: “Sua Maestà, abbiamo appena ricevuto una lettera da Città del Re.”


“Aspetta un attimo. Leggiamo la lettera, poi puoi andare”, ordinò Garcia.


“Sì, Sua Maestà.” Ryan ricevette la lettera dalla guardia, ruppe il sigillo e la tolse dalla busta. Gran parte di quelle lettere portava informazioni mandate dalle spie nascoste in ogni parte del Paese. Non erano mai firmate, mai avevano scritto il nome del destinatario, e il contenuto di norma era il più sintetico e chiaro possibile. Ma nel momento in cui lesse la prima frase ebbe un fremito che gli percorse tutto il corpo.


“Nel ventiduesimo giorno di primavera la Chiesa ha preso la capitale del Regno dell’Eterno Inverno, dichiarando che il Regno è ora sotto il suo comando.”


Merges






💬 Erialis Salve a tutti ragazzi, buon sabato sperando che ci sia il sole e il caldo, insomma la primavera che si è fatta attendere fino ad ora. Ho come sempre delle comunicazioni di servizio da farvi:


1-  è stata aperta una raccolta fondi per migliorare il sito per chi volesse aiutare, cliccate-->; QUI


2- il contest di scrittura di Novelle Leggere.Cliccate-->;QUI


3-Se volete leggere dei capitoli in più basta donare ovviamente le donazioni sono cumulabili per poter effettuare l'operazione basta cliccare-->;QUI 
                                


                                



