---
title: Capitolo 1361- Un cambio di Idea
pubDate: 2025-08-07T11:37:51.086Z
tags:
    - rtw
---


<em>Si sente delusa perché non è stata in grado di uccidere l'Oracolo...</em>






Roland non sapeva se consolarla o alzare gli occhi al cielo. La prima reazione di qualsiasi persona comune avrebbe dovuto essere la gioia, essendo sopravvissuta a una battaglia contro un'entità invulnerabile. Eppure, Fei Yuhan era bloccata a rimuginare sul suo fallimento. Sicuramente, il modo di pensare di un genio era diverso da quello di una persona comune.


I vertici raggiunsero rapidamente un consenso.


Le informazioni riguardanti sia la Battaglia della Volontà Divina che i due mondi furono classificate come top secret. I vertici della Gilda dei Marzialisti ritennero opportuno non far trapelare nessuno dei contenuti relativi a queste informazioni prima di risolvere la crisi dell'Erosione per evitare panico inutile.


Per quanto riguardava l’origine e l'identità di Roland, la Gilda doveva fare un passo alla volta. Secondo il racconto di Fei Yuhan, la sua importanza era addirittura superiore a quella del Presidente della Gilda. Ma non era una decisione che Città Prisma poteva prendere da sola; richiedeva una discussione e un consenso comuni di Città Cielo e degli altri rami della Gilda. Venne stimato che questo processo avrebbe richiesto un lungo periodo di tempo.


Ma per non interferire con la battaglia contro l'Erosione, Città Prisma doveva fornire il suo pieno supporto per facilitare Roland al meglio delle proprie capacità.


Dopo essersi messi d’accordo sui problemi basilari, la discussione in aula passò ai dettagli riguardanti il supporto in termini specifici.


Roland aspettava semplicemente in silenzio i risultati.


Uscì dalla sala con Fei Yuhan e si imbatté in Valkries che lo aspettava fuori.


Il suo sguardo si fermò su Roland dopo aver fissato i due per un po'. "Vorrei parlare con te da sola."


Fei Yuhan sorrise. "Andrò via io, Zero sta ancora dormendo nel reparto."


Dopo che andò via, Roland seguì Valkries nel cortile dietro l'edificio.


Sebbene fosse inverno, il cortile era ancora ricco di verde. Il prato intorno alle lastre di pietra era ricoperto di neve non sciolta e da essa faceva capolino l'erba verde e tagliente, come a ricordare alla gente che la stagione fredda stava volgendo al termine ed era ora di dare il benvenuto al nuovo anno.


Se voleva fare una passeggiata, Valkries aveva sicuramente scelto un bel posto. Ma il motivo per cui l'aveva invitato non era ovviamente quello di ammirare il paesaggio.


"Cosa vuoi dirmi?" Roland ruppe il silenzio. "Ti sei resa conto di aver commesso un errore e hai deciso di fidarti di me?"


"No, non riesco ancora a crederti." Valkries scosse la testa. “Il futuro delle nostre razze dipende dall'esito della Battaglia della Volontà Divina. Non posso prendere una decisione senza prima verificare la situazione."


"L'hai visto di persona, l'Oracolo stava cercando di impedirmi di cercare la verità.  Potrebbe non significare nulla, ma non pensi che significhi che siamo nella direzione giusta? Anche se avessi influenzato il risultato sul Fronte Occidentale, l'incidente con l'Oracolo non può essere qualcosa che ho organizzato deliberatamente, giusto?"


"Sì, devo ammettere che hai ragione", rispose Valkries con calma. "Ma la mia opinione non cambierà."


Infastidito, Roland si fermò di colpo. "Stai aiutando gli Dei a distruggere la tua stessa civiltà."


“Non ha senso criticarmi quando c'è uno squilibrio di informazioni. In ogni caso, il Mondo dei Sogni e la realtà sono separati dal Regno della Mente." Valkries si voltò. “Se fossi in me, saresti in grado di prendere la decisione con fermezza e cooperare con i nemici contro i quali hai combattuto per migliaia di anni? Inoltre, l'unica cosa che posso ottenere è una promessa verbale."


Roland aprì bocca, ma alla fine non riuscì a pronunciare la parola "sì".


Dopo molto tempo, Roland finalmente sospirò. "Se è così, non abbiamo nulla di cui parlare."


"Non prenderò una decisione senza prima verificare la situazione, ma..." Valkries fece una pausa, "Se può essere verificata, riconsidererò la tua proposta."


Roland era sbalordito. "Cosa?"


“Mentre salvavi Fei Yuhan, la ragazza che è arrivata era una Trascendente, giusto? Ed è diversa dalle Streghe che ti sorvegliano, non in termini di abilità, ma di comportamento: la prima mi è sembrata poco familiare, ma la seconda piuttosto familiare. Usando le parole di questo mondo, è come un gap generazionale. Dopo averci pensato, quelli con cui ho familiarità sono le persone della Prima e della Seconda Battaglia della Volontà Divina. Dopo tutto, dopo che gli umani si sono ritirati al confine, non ho più avuto alcuna interazione con la tua specie. Da ciò, immagino che questa Strega non sia molto vecchia e potrebbe anche essere ancora viva?”


<em>Non vecchia... Probabile, se paragonata a quei Demoni vecchi di secoli. Dopo un solo incontro, è stata in grado di giudicare che Pergamena e le Streghe della Punizione Divina non appartengono alla stessa generazione? </em>Roland rispose senza impegno: “Cosa c'entra questo con ciò di cui stavi parlando? Anche se ottieni una risposta dopo averglielo chiesto, potresti pensare che avevamo programmato in anticipo l'intera cosa."






“Ovviamente è importante. L'aspettativa di vita delle Streghe dell'Unione è inferiore a un secolo e sono destinate a trarre sostegno dalla tecnologia lasciata nella Seconda Battaglia della Volontà Divina dalla Civiltà Sotterranea. Da quando sono caduta nella tua trappola, ho ripetutamente riflettuto su come queste Streghe siano in grado di entrare nel Mondo dei Sogni, e l'unica possibilità che ho teorizzato ha a che fare con la Civiltà Sotterranea."


Valkries si avvicinò a una scultura di ghiaccio artificiale e guardò il proprio riflesso. “Sebbene i requisiti siano estremamente esigenti, il loro uso peculiare del potere magico consente loro di ridurre notevolmente la difficoltà richiesta per connettersi con il Regno della Mente. Inoltre, sappiamo che il fatto che l'Unione sia riuscita a scavare l'eredità della Civiltà Sotterranea nelle Pianure Fertili non è stato un caso. Inizialmente credevo che avessero rinunciato ai loro corpi nella realtà e trasferito i loro spiriti nel Mondo dei Sogni per sempre. Ma dopo aver visto quella Strega, ho capito che la mia teoria era sbagliata."


"L'abilità che consente a una Trascendente viva di muoversi liberamente dentro e fuori dal Mondo dei Sogni senza alcun aiuto esterno non è qualcosa che la Civiltà Sotterranea è in grado di ottenere." Valkries continuò: "Non so quali metodi siano stati usati, ma so per certo questo fatto: se le Streghe esistenti sono in grado di usare questo metodo per entrare nel Mondo dei Sogni, credo che sarà altrettanto efficace per un ascendente superiore della mia razza!"


"Vuoi dire che vuoi..." Il cuore di Roland saltò un battito.


"Lasciare che il Signore del Cielo venga qui." Valkries alzò la testa: “Anche se sei il Creatore del Mondo dei Sogni, è impossibile per te duplicare qualcosa di cui non sei a conoscenza. Come comandante del Fronte Occidentale, Heck Zod verificherà e risponderà senza dubbio a tutte le domande che desidero sapere."


Roland sbatté le palpebre e non poté fare a meno di ridacchiare di rabbia per l'esasperazione. “Ma quello è un Grande Signore dei Demoni. Se potessi controllarlo, perché avrei bisogno del mio Primo Esercito per combattere? Inoltre, Heck Zod ha già subito la nostra imboscata e non osa più mostrare il suo volto, come potrei trovarlo?"


"Ti aiuterò a creare questa opportunità", Valkries enunciò ogni singola parola lentamente e chiaramente.


Roland si accigliò. “… Dici sul serio?"


“Ma devi promettermi due cose. In primo luogo, non puoi usare questa opportunità per attaccare Heck Zod. In secondo luogo, indipendentemente dalla decisione che prendo alla fine, devi lasciarlo andare."


"Hai mai considerato il rischio che corro qui?"


"Siamo tutti in pericolo!" Rispose Valkries solennemente. “Esatto, pensi che questo esporrebbe il segreto all'eredità dell'Umanità, ma non è lo stesso per me? Permettere a un Gran Signore di correre questo rischio: se rinunci alla tua promessa, cos'altro posso fare se non rimpiangere la mia decisione? Non dare per scontato che abbia preso questa decisione su due piedi!"


Sentendo che si stava scaldando, si calmò. “In breve, questo è il più grande compromesso che sono disposta a fare. Per quanto riguarda se vuoi o meno assumerti questo rischio, la decisione spetta completamente a te."


Roland la fissò a lungo prima di chiederle: "Voglio sapere, cosa ti ha fatto cambiare idea?"


“Temere il futuro e rinunciare ad andare avanti è semplicemente la mentalità dei codardi, anche se sappiamo che la sconfitta sarà il risultato finale, dovremmo fare tutto il possibile per capovolgere la situazione!” Valkries tossì dolcemente. "Mi ha sorpresa che un essere umano fosse in grado di pronunciare queste parole."


<em>Quelle erano le parole che Fei Yuhan aveva pronunciato alla riunione.</em>






<em>Allora lei era già fuori dalla sala?</em>






"Inoltre, ricordi la domanda che mi hai fatto all'inizio?" Valkries lo guardò dritto negli occhi.


<em>Pensi che il Mille Forme mille anni fa abbia fatto la cosa sbagliata?</em>






Roland annuì.


"Penso che abbia fatto la cosa giusta." Si voltò e si avviò verso l'uscita. "Questa è la mia risposta."


<em>Arya</em>




                                


                                



