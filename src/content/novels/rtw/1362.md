---
title: Capitolo 1362- Inversione
pubDate: 2025-08-07T11:37:51.086Z
tags:
    - rtw
---


…


“Delta ed Epsilon hanno fallito.” Gamma alzò la testa e guardò l’orologio appeso al muro del seminterrato. L’ora lì segnata era 12 ore dopo l’orario in cui era partita la missione.


Non c’era da sorprendersi se degli Oracoli morivano avendo a che fare con i Creatori del Mondo, visto i rischi ignoti che ciò comportava. Morire non era un problema se riuscivano a portare a termine le loro missioni. Con tempo sufficiente, riuscivano a reincarnarsi dentro il territorio del Dio.


Ma dopo 12 ore, non era accaduto nulla.


All'interno del vuoto, colmo di potere magico, Gamma non avvertiva la benché minima increspatura, ed ovviamente nessun segno della distruzione del mondo: ciò significava solo una cosa, che i due avevano fallito nell’uccidere quell’essere cognitivo chiamato “Zero”.


“Mi spiace sottolineare che noi abbiamo delle missioni da portare a termine.” Beta immerse gli ultimi cinque nuclei nel suo corpo e spalancò all’improvviso le braccia.


Lampeggiò una luce rossa, seguita da una breccia di colore scarlatto che comparve nel mezzo della cantina.


“La situazione non è irrecuperabile: fino a quando riusciremo a raggiungere il nostro obiettivo, c’è ancora una possibilità che la situazione migliori. Andiamo, il potere magico qui è stato quasi del tutto prosciugato. La sovrapposizione dei due mondi si risanerà presto, e quei Marzialisti avranno persino l’occasione di avvertire la nostra presenza.”


Non riuscì a capire come avessero fatto a perdere lo scontro. In quanto Oracoli, non provavano frustrazione in caso di fallimento o non importava loro di essere sconfitti; l’unica cosa che interessasse loro era eseguire gli ordini del Dio al meglio delle loro capacità.


Gamma annuì in silenzio.


Beta si volse ed entrò nella frattura.


Ma questa non era una normale erosione.


Aprire un ‘passaggio’ consumava una grande quantità di energia e di nuclei di Caduti al Male; circa l’altra erosione a cui questa era collegata, conduceva al campo di battaglia finale creato dal Creatore principale.


Gamma lo seguì da vicino. Proprio nel momento in cui stava per entrare nella frattura, sentì il rumore di passi provenire dalla scala.


Fu un tantino sorpreso e volse la sua testa all’origine di quel suono. Questa stanza era stata isolata dalla magia in modo che nessuno strumento riuscisse a localizzarla: se ci aggiungevi l’enorme numero di Caduti al Male di guardia all’esterno, era impossibile entrarvi, per chiunque.


Dall'oscurità di materializzò una figura, molto velocemente.


“Perché tu?” Chiese Gamma, confuso.


Si trattava di Epsilon, con sembianze umane.


Secondo il piano, Epsilon doveva ritardare i rinforzi degli umani e far guadagnare del tempo a Delta. Se quest’ultimo aveva fallito, lui non poteva essere vivo.


Gamma non ricevette alcuna risposta, ma vide solo un braccio alzarsi, con cinque dita.


Il braccio scattò come un fulmine e trafitte Gamma nel petto!


La maschera cadde a terra e si frantumò, rivelando la galassia in movimento sotto al cappuccio.


Gamma fissò l’altro essere incredulo mentre lentamente perdeva i sensi. “Tu... Perché?”


“C'è davvero una differenza.” Epsilon ritrasse la mano, in modo che Gamma vi si appoggiasse, cadendo, “... tu e Lan.”


“Vuoi... vuoi tradire Dio?”


Dopo un attimo di silenzio, Epsilon sussurrò, “Chi è Dio?”


“Dio è...” Gamma aprì la bocca, ma riuscì solo a ripetere le stesse parola ancora ed ancora, come un nastro rotto. Alla fine, non aveva una vera risposta a questa domanda.


“Esatto... è una domanda che non ci siamo mai posti; ed è per questo che non riesci a rispondervi. Dopo aver ucciso Lan, nella mia mente sono affiorati diversi pensieri, come se si fossero sempre trovati lì ma tenuti nascosti da qualcuno. Ed una delle domande era: Lan ha davvero tradito Dio?” Sussurrò nelle orecchie di Gamma, “Non ho una risposta: noi Oracoli siamo la manifestazione della volontà di Dio; se vi andassimo contro, potremmo ancora considerarci tali?”


Gamma non rispose; o meglio, sarebbe più corretto dire che non poteva più emettere alcun suono.


“La prossima missione richiede due esseri per il suo completamento, quindi andrà bene chiunque: se avrai l’occasione di incontrare Dio, per favore, aiutami a trovare una risposta alla domanda.”


Epsilon aprì le sue vesti ed avvolse il suo compagno. Dopo essersi dimenato per un po’, si trasformò in Gamma.


Raccolse la maschera da terra e si coprì il volto prima di entrare nella frattura.


Dopo aver attraversato quel passaggio formato da potere magico, Epsilon aprì gli occhi e si trovò dinnanzi un paesaggio del tutto nuovo.


Un'imponente torre costruita interamente in cemento armato si estendeva fin oltre riuscisse a vedere.


Al suo interno, c’erano diversi passaggi con ascensori in movimento che collegavano ciascun piano.


Su ciascun passaggio c’erano alcuni quadrati omogeni: gli Oracoli sapevano che al loro interno c’era ciò che stavano cercando: i nuclei magici del mondo, sottratti dal territorio di Dio.


Usavano l’energia di questi nuclei per avere abbastanza energia per creare trappole in grado di uccidere i Creatori.


“Perché questo ritardo?” Beta si voltò e fissò ‘Gamma’, “Se sei pronto, possiamo iniziare.”


“Certo, lascia che ci pensi io,” rispose lentamente Epsilon.


…


Per tutto il giorno, Roland passò il tempo riverso sulla sua scrivania, lamentandosi di continuo per il dolore.


Quella serie di inaspettati eventi nel Mondo del Sogni lo aveva distrutto: continuavano a perseguitarlo anche dopo il suo risveglio. Che si trattasse dei frammenti di ricordi dell’astrolabio che aveva assimilato o la conversazione avuta con Valkries, entrambi gli facevano venire mal di testa.


Soprattutto il primo.


Si trattava senza alcun dubbio di un’importante fonte di informazioni, prima di entrare nella Terra Senzafondo per incontrare Dio. Roland sapeva, dalle parole di Lan, dell’importanza dei messaggi, ma dopo averci riflettuto più volte, trovava impossibile collegare il contenuto delle due scene.


E quella frase che lo aveva confuso.


<em>“Da questo momento in poi, la gravità non sarà più la forza più meritevole di timore in questo mondo.”</em>


<em>Perché la gravità?</em>


Delle quattro forze fondamentali dell’universo, oltre al suo raggio infinito, la gravità non aveva nessun’altra caratteristica unica. Il suo campo di utilizzo era inferiore rispetto alla forza elettromagnetica e la sua potenza era lontana da quella nucleare. L'unico punto degno di nota della gravità era che si trattava della prima forza fondamentale individuata dall’uomo, cosa che significava che i suoi misteri erano quelli di minor importanza.


Secondo quanto si pensava, oltre all’essere stata studiata a fondo ed aver visto diverse pubblicazioni su di essa, era davvero difficile che venisse considerata come la forza più riverita.


In quanto alla seconda, dopo che il Signore degli Incubi aveva dato inizio ad una collaborazione preliminare, i due erano ritornati a quel ristorante costoso dove si erano incontrati la prima volta ed iniziarono una discussione significativa e schietta che ancora una volta attirò le occhiate degli altri clienti.


Secondo quanto detto da Valkries, il momento in cui era stata in grado di confermare la situazione al fronte aveva cambiato il suo obiettivo da ‘vincere la Battaglia della Volontà Divina’ a ‘fermare del tutto la Battaglia della Volontà Divina’, anche convincendo il Signore del Cielo e fornendo aiuto agli uomini per raggiungere la Terra Senzafondo.


Rispetto alla semplice raccolta di informazioni, i vantaggi di questa collaborazione erano chiaramente maggiori; il problema però risiedeva nel Signore del Cielo se sarebbe stato disposto a collaborare o no. Inoltre, tra i demoni c’erano più di un Lord Maggiore, oltre al Re che stava sopra di loro. L'abilità di Hackzord di decidere la situazione sul Fronte Occidentale era un altro elemento di incertezza.






<em>Mithdran </em>




























                                


                                



