---
title: Capitolo 1363: Tanto Tempo Fa
pubDate: 2025-08-07T11:30:06.951Z
tags:
    - rtw
---


Roland aveva tre possibilità dinnanzi a sé: la prima era di sfruttare l’occasione datagli da Valkries ed uccidere Hect Zod; il rischio era pressoché nullo e voleva dire sbarazzarsi in maniera agevole di un Gran Signore dei demoni.


Considerando l’abilità innata di Hect Zod e che per i demoni di grado elevato era molto più complicato evolvere, ciò avrebbe aiutato enormemente il fronte. Avrebbe poi potuto dare la colpa a fattori esterni o a qualche incidente per evitare una rappresaglia da parte del nemico e mentire a Valkries; con sufficiente fortuna, lo stesso piano poteva essere utilizzato per altri Grandi Signori.


La seconda possibilità era di condurre Hect Zod nel Mondo dei Sogni in modo che parlasse con Valkries. Visto che quest’ultima aveva accettato di fidarsi di lui e di aiutarlo, Roland sapeva che la criticità non era il Signore degli Incubi ma quanto si erano detti- La situazione migliore sarebbe stata che questi scoprisse la verità e convincesse quindi il Signore del Cielo a portare le loro forze fuori dai Regni degli uomini, e far girare la voce tra tutti gli altri demoni che la Battaglia della Volontà Divina doveva aver fine. In questo modo, la strada tra Neverwinter e la Terra Senzafondo non sarebbe più stata bloccata: con la morte dell’ultimo Oracolo, Roland sarebbe riuscito ad affrontare Dio.


Se la guerra avesse riguardato solo gli uomini ed i demoni, Roland avrebbe scelto la prima possibilità, senza alcun dubbio: dopotutto, la morte di Hect Zod sarebbe stata assicurata, in questo modo, e loro avrebbero ottenuto un vantaggio maggiore nella guerra a Nord; più a lungo temporeggiavano, più potevano sviluppare il loro potenziale bellico facendo affidamento sull’industrializzazione.


Guardando la situazione complessiva, era tutto completamente diverso.


Oltre ai demoni ed al Regno Cielo-mare, Roland era preoccupato dalla minaccia rappresentata da Dio ed un solo Signore del Cielo non era nulla al confronto: anche se avessero vinto la Battaglia della Volontà Divina, l’umanità non sarebbe riuscita a scappare al suo annientamento.


Roland non sapeva fino a che punto dovessero svilupparsi in modo da evitare una simile catastrofe.


Il tempo non era dalla loro parte.


Valkries doveva averlo capito e per questo aveva deciso di correre il rischio.


C'era da dire che ciò mostrava una certa sincerità: dopo aver visto l’attacco dell’Erosione e gli Oracoli, aveva compreso l’avvertimento di Lan e quindi analizzato seriamente la situazione.


Il problema era che la Trasformata aveva un’influenza eccessiva su Valkries, al punto che persino prima della Battaglia della Volontà Divina, aveva già insinuato il tarlo del dubbio nella sua mente. Considerando il tutto, riuscire a rinunciare ad una vittoria in battaglia e favorire la continuazione della civiltà nel suo complesso poteva essere considerato come una conseguenza naturale.


Ma Hect Zod non aveva visto nulla di ciò e non era sicuro che Hect Zod avrebbe raggiunto un accordo con Valkries dopo il loro confronto. In generale, prendere una decisione sul destino di un’intera civiltà non era qualcosa che poteva essere fatto dopo una semplice discussione; ma più riuscivano ad incontrarsi nel Mondo dei Sogni, più il rischio aumentava ed era questo che Roland trovava difficile da accettare.


Considerata la situazione attuale, propendeva per la terza possibilità.


E cioè mantenere l’attuale status quo, cercando di ottenere più tempo per l’umanità in modo da diventare abbastanza forte da raggiungere la Terra Senzafondo al margine del continente.


Francamente, questa scelta era più consona al suo stile ed era l’obiettivo che aveva cercato di raggiungere sin dall’inizio. Non importava quale sarebbe stata la risposta dei demoni, ma che l’umanità riuscisse a percorrere migliaia di chilometri per raggiungere la loro destinazione era sicuramente la prospettiva migliore.


Però, il problema era che a nord di Neverwinter c’erano solo montagne: per raggiungere il margine del continente, avrebbero dovuto far affidamento al ‘Fuoco Celeste’ ed allo stesso tempo riuscire a difendersi dagli attacchi aerei; passare dalla ricerca e sviluppo fino all’implementazione richiedeva tempo: e nel mentre, non si poteva dire con certezza che non ci sarebbero stati dei mutamenti nella situazione al fronte.


Proprio come Roland si era reso conto prima: affrontare la minaccia della Volontà Divina e scegliere l’opzione più sicura comportava comunque un certo rischio.


L'unica differenza tra la terza e le altre due possibilità era che il rischio dipendeva, più o meno, dagli sforzi degli uomini per superare i loro limiti.


<em>Dovrò chiedere l’aiuto dell’Associazione la prossima volta che andrò nel Mondo dei Sogni.</em>


Pensò tra sé Roland.


Dopo cena, Anna entrò nel suo ufficio con un rotolo di progetti e si sedette all’altro capo della scrivania di mogano. Questo era il momento in cui si vedevano e l’unico periodo della giornata in cui si sentivano rilassati e più felici; se l’istituto di ricerca non lavorava di notte, Anna rimaneva nell’ufficio dalle due alle tre ore e la loro conversazione spaziava dal lavoro giornaliero fino ad idee improvvise.


Nel mentre, Usignolo veniva e se ne stava tranquilla vicino al tavolino con delle merendine in mano, sfogliando dei fumetti illustrati da Pergamena su cose del Mondo dei Sogni: alle volte parlava con loro, il che rendeva l’atmosfera abbastanza tranquilla ed accogliente.


Dopo aver risolto i problemi tecnici, Roland parlò di quello del Mondo dei Sogni che ancora gli dava dei problemi.


“È quindi per questo che sospiri in continuazione...” Usignolo arricciò le labbra. “È scritto da qualche parte che debba esserci un legame tra i due mondi? E se ciò che vedi nel Mondo dei Sogni sia messo insieme a caso? Più ci pensi e più capelli bianchi ti spunteranno in testa. Non puoi farci nulla, alcune cose non potranno mai essere comprese.”


Roland alzò gli occhi al cielo. “Il cervello ne risente se non lo usi; se tutti facessero come te, saremmo condannati.”


“Ma più a lungo ci pensi e più velocemente morirai.”


“...” Pensò di togliersi dalla testa il pensiero di Usignolo tranquilla ed accogliente.


Anna non diede subito la sua opinione. Ci pensò un po’ e mormorò qualcosa tra sé e sé a lungo prima di parlare. “Temo che Usignolo abbia ragione.”


Entrambi erano scioccati. “Cosa?”


Anna non riuscì a trattenere una risata. “Non mi riferisco al non pensare, ma ha ragione al riguardo... magari il legame tra i due non è così complesso come credi.”


“Hai scoperto qualcosa?” Chiese Roland curioso.


Lei scosse la testa. “Non ne sono sicura, ho solo alcune ipotesi.” Si tirò i capelli dietro le orecchie e fissò i suoi appunti. “Ad esempio... l’ordine progressivo dei due, o dovrei dire: il tempo.”


“Il legame è... il tempo?” Roland corrugò la fronte e ci pensò su, prima di esclamare sorpreso. “Se la seconda scena avviene dopo la prima...”


“Ottieni una storia completa.” Anna concluse la frase.


<em>“Questo è il prezzo.”</em>


Il prezzo non era evolvere come la Civiltà Radioattiva.


E neanche gli tsunami o la tempesta che si erano portati via tutti i sopravvissuti.


I due mondi erano sulla stessa scala temporale, separati da più di diecimila anni... centinaia e migliaia di anni... o persino di più.


Il prezzo indicava qualcos’altro.


Come risultato, la gravità non era più una forza venerata ed un buco enorme e rosse era comparso nell’universo.


E come se le parole stessero alludendo alla magia, la frase “Da questo momento in poi” conduceva ad una conclusione sorprendente.


Roland ed Anna si guardarono.


“... La magia non esisteva in questo mondo, in passato.”


Dissero loro due all’unisono.


L'assenza di magia significava che gli esseri viventi che la utilizzavano non esistevano più.


Demoni, ad esempio.


E... streghe.






<em>Mithdran </em>




















                                


                                



