---
title: Capitolo 1367- L’Essenza della Promozione
pubDate: 2025-08-07T11:37:51.087Z
tags:
    - rtw
---


La riunione per discutere del “Progetto Nwa” andarono avanti per diversi giorni. La professionalità dimostrata dai partecipanti lasciò Roland stupito. Ciò che più lo colpiva era la loro grande energia.


L’incontro consisteva in dispute e dibattiti che proseguivano ininterrotti dalle nove del mattino fino alle sette di sera. Quando incontravano problemi dove era difficile prendere una decisione, non era raro che i dibattiti andassero avanti fino a mezzanotte. I partecipanti erano vestiti in modo formale, ma ciononostante, in campo tecnico nessuno di loro cedeva la propria opinione. Era come se fossero pronti a scendere in guerra. Questo modo di fare non si limitava ai pezzi grossi di mezza età dei rispettivi settori, persino gli anziani con i capelli tutti bianchi si comportavano allo stesso modo.


A quell’età, una persona normale sarebbe stata inarticolata e avrebbe avuto una velocità di pensiero più lenta, ma a parte l’aspetto esteriore, non presentavano nessuno di questi fattori comuni. Le loro voci erano forti e chiare, i loro occhi brillavano espressivi e nei dibattiti riuscivano ancora a vincere contro i loro successori. Questo spettacolo aveva definitivamente convinto Roland che il cervello umano era un organo che più veniva usato e più si sviluppava.


Nel Mondo dei Sogni riusciva a mantenere alta la concentrazione grazie all’abilità da Risvegliato, ma dopo che si svegliava e tornava nella realtà, riusciva chiaramente a sentire il suo corpo esausto. Per affrontare i contenuti delle riunioni, non aveva scelta se non aumentare le ore di sonno e usare il tempo nella realtà per recuperare energia.


Naturalmente, l’atmosfera non era sempre stata così sin dal principio. All’inizio nessuno aveva mostrato particolare interesse ed il fulcro dei dibattiti era concentrato sul “personaggio” di Roland.


Come ad esempio l’ipotesi che dopo la distruzione del mondo, gli esseri umani uccisi dai Caduti al Male si sarebbero trasformati in altri “concorrenti”; oppure la mutazione dell’Energia della Natura e il Fuoco Nero che andavano contro le leggi della scienza. Per via della presenza della Gilda dei Marzialisti e del governo, nessuno aveva pubblicamente messo in dubbio le parole di Roland, ma c’erano stati conflitti e segni di disaccordo, sia usando la scienza come giustificazione, sia con la pretesa che fosse “per semplificare il lavoro”. Roland sapeva che questa loro mentalità e le continue domande ripetute non li avrebbero portati da nessuna parte.


Se non fosse stato per il segnale di Roland verso Ling, le streghe di Taqila sarebbero entrate in azione.


Tutto questo fino a quando, a notte fonda della prima giornata, le opinioni contrastanti avevano raggiunto il culmine.


Un esperto di meccanica e automazione si era alzato e aveva detto senza mezzi termini che indipendentemente da quando avrebbero discusso, sarebbe stato tutto inutile se nessuno si fosse ricordato dei contenuti. I marzialisti ci avrebbero messo settimane per digerire un singolo giorno di decisioni; perciò sarebbe stato meglio per tutti concludere la riunione in anticipo. Roland ricordava chiaramente che Pergamena, che era rimasta in silenzio per tutto il giorno, aveva improvvisamente dato un colpo sul tavolo.


Successivamente, la sala delle conferenze era diventata il suo palcoscenico.


Non solo aveva elencato tutti i contenuti discussi, ma anche le domande e i dubbi di ogni singola persona, e tutti i validi contributi di ogni argomento, dall’inizio alla fine. Aveva esposto tutto nei minimi dettagli. La sua incredibile memoria aveva lasciato tutti i presenti senza parole, incluso l’esperto di meccanica che aveva sfidato Roland. In quel momento, era come se tutti i professionisti fossero tornati ad essere degli studenti e Pergamena fosse la loro unica insegnante.


Molto probabilmente era stato grazie alle sue verifiche sulle possibilità illimitate dell’Energia della Natura - che non solo si limitavano a rafforzare gli arti - o forse, era stato il rispetto che i professionisti mostravano spontaneamente verso le persone intelligenti che, insieme al temperamento eccezionale di Pergamena e al suo aspetto erano riusciti a capovolgere la situazione.


Nei giorni a seguire, nonostante le dispute continuassero a scoppiare, l’argomento principale delle discussioni si era spostato da Roland al “Progetto Nwa”.


Non soltanto, in una situazione dove il denaro e la forza lavoro non erano più un problema, qualunque “controversia” veniva immediatamente trasmessa ai team di ricerca e sviluppo che iniziavano subito i test e gli esperimenti sulla fattibilità.


Per Roland quelli erano stati i giorni in cui aveva raccolto di più dal Mondo dei Sogni.


Sotto suggerimento del responsabile generale del Dipartimento Tecnologico, ovvero il Presidente Wu, avevano spostato la loro attenzione nel miglioramento degli “strumenti”.


Le sue parole erano state: “Avete tecnologie all’avanguardia e materiali di alta qualità, eppure li impiegate per macchine così semplici e grezze, è davvero uno spreco. Senza una tecnologia di controllo elettronico, potete sempre usare le macchine per creare un controllo preciso semi automatico. Se l’avessi detto prima, non avreste dovuto sopportare questi oggetti difettosi fino ad oggi.”


Roland non aveva saputo se ridere o piangere. Gli “oggetti difettosi” a cui si era riferito il Presidente erano i progetti migliori a cui aveva lavorato da una vita. Ma era completamente d’accordo con l’opinione del Presidente.


Prima della diffusione della tecnologia elettronica, i macchinari puri e gli strumenti erano stati sviluppati al punto da poter essere definiti come “opere d’arte”, un esempio erano stati i computer meccanici e le macchine differenziali che si erano evolute da questa ma erano  finite sulla carta. Chiunque posasse lo sguardo sugli ingranaggi sovrapposti e le viti interconnesse avrebbe percepito un senso di bellezza pura. Tuttavia, i progressi storici della tecnologia elettronica potevano essere paragonati ad una grande ondata che aveva spazzato questi complicati e ingombranti macchinari nel dimenticatoio della storia. Anche sfogliando tutti i libri di testo esistenti, era ormai impossibile trovare eventuali informazioni di progettazione correlate alle apparecchiature.


Ma adesso aveva a sua disposizione un team specializzato per migliorare gli strumenti e riportare in vita quei macchinari svaniti senza lasciare tracce. Non avrebbe potuto sperare di meglio.


Il miglioramento degli strumenti avrebbe portato ad un aumento nell’efficienza della produzione e ad una riduzione della richiesta di manodopera; tutto questo implicava che con lo stesso numero di persone, Neverwinter sarebbe riuscita a realizzare molte più cose. Ciò significava moltissimo per il suo Regno, dato che aveva una forza lavoro limitata.


Oltre alla produzione di macchinari, il nuovo Ufficio di Progettazione gli aveva fornito molte cose come semplici calcolatrici, macchine da scrivere, stampanti automatiche, eccetera. Erano strumenti che non richiedevano componenti elettronici, e poche unità avrebbero aumentato notevolmente la velocità lavorativa degli uffici amministrativi.


Questi dettagli costituivano le fondamenta del “Progetto Nwa”.


E basandosi su queste fondamenta, i contenuti si erano espansi in modo incredibile.


La maggioranza dei professionisti era d’accordo sul fatto che rafforzare se stessi per proteggere la razza umana dall’estinzione fosse la priorità assoluta. Dovevano essere capaci di resistere al potere degenerativo dei Caduti al Male prima di poter passare al passo successivo, che si concentrava principalmente sulle armi.


Dopo aver considerato le condizioni stabilite da Roland, nessuno dei partecipanti aveva proposto una soluzione in un passaggio. Al contrario, avevano suddiviso le proposte in tre categorie: Progetti Stagionali, Progetti Annuali e Progetti Quinquennali.


Le guerre passate del Mondo dei Sogni fornivano ottime risposte per determinati problemi, ma considerando il numero dei “sopravvissuti”, era difficile implementare un sistema industriale. Dato che i numeri storici non avevano alcuna utilità pratica, gli specialisti erano più propensi al combattere i nemici e sviluppare progetti specifici con questo obiettivo. Questi erano anche gli obiettivi dei primi due piani: ovvero riuscire, entro un tempo dai tre ai dodici mesi, ad apportare un grande miglioramento nelle capacità combattive degli esseri umani.


La prima cosa ad essere stata menzionata era anche una tra le più semplici da migliorare: riguardava i vari esplosivi ad alta energia e i propellenti.


Per coincidenza, era anche uno dei più grandi difetti di Neverwinter.


La produzione di nitro-esplosivi poteva essere appresa dai libri di chimica, ma riguardo esplosivi semplici come TNT e RDX c’erano pochissimi riferimenti, per non parlare della composizione della moderna polvere da sparo. Ma grazie al fatto che c’era il governo a rappresentare questo progetto, questa lacuna poteva finalmente essere colmata.






<em>Aris</em>


<em> </em>


<em> </em>
                                


                                



