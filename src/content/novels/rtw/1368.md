---
title: Capitolo 1368- Avanzare di Pari Passo
pubDate: 2025-08-07T11:37:51.087Z
tags:
    - rtw
---


A seguire c’era una linea di produzione di proiettili più avanzata.


Nonostante la linea di produzione progettata da Roland potesse essere considerata snella, non era niente agli occhi degli specialisti militari; o, detto senza mezzi termini, era ad un livello infimo. Le loro parole erano state: “Queste strutture e questi processi sono relativamente semplici e il 95% può essere automatizzato. Facendo affidamento sulle macchine, si potrebbe arrivare ad una produzione ininterrotta per ventiquattro ore al giorno.”


In base a quanto affermavano i militari, la nuova linea di produzione non avrebbe richiesto ingenti investimenti per le prime fasi, ma avrebbe ridotto moltissimo la richiesta di manodopera. Allo stesso tempo, la produzione di proiettili sarebbe aumentata di oltre dieci volte. Se il personale addetto alla produzione fosse rimasto dello stesso numero, il tasso di produzione sarebbe stato ulteriormente incrementato.


Una volta che la “Pietra Angolare” del Progetto Nwa fosse stato realizzato, gli strumenti necessari per la nuova linea di produzione non avrebbero più dovuto più affrontare sfide tecniche teoriche. E dopo aver potenziato il propellente, la precisione e la letalità delle armi da fuoco sarebbero automaticamente aumentate.


Leggendo questo segmento del rapporto, Roland sussultò di ammirazione verso le precise previsioni fatte.


Le munizioni erano sempre state tra i problemi principali del Primo Esercito.


Nonostante il numero di operai che si trasferiva sulle Pianure Fertili fosse in aumento, ciò non aveva alleviato la carenza di munizioni. I consumi dei Cavalieri dell’Aeronautica soltanto negli addestramenti ne esauriva una grande quantità; tuttavia, gli addestramenti erano essenziali. Di questa cosa, dalla prima linea, Ascia d’Acciaio si era lamentato con Roland moltissime volte.


Se la quantità delle munizioni fosse stata incrementata, la possibilità che i demoni potessero fare affidamento sul loro numero per sfondare la linea difensiva del Primo Esercito sarebbe diminuita molto. In altre parole, la situazione di stallo sarebbe finalmente finita.


Riguardo alle armi leggere, gli specialisti non avevano aggiunto commenti. Non era perché non potessero essere apportati miglioramenti, ma perché il rapporto prestazioni-costo non era elevato. La combinazione di mitragliatrici ad uso generale e fucili semi automatici era sufficiente per affrontare i “Caduti al Male degenerati”. Riguardo alle capacità offensive sul campo di battaglia, erano d’accordo sull’utilizzo dell’artiglieria e degli armamenti pesanti.


In altre parole, se fossero riusciti a uccidere i nemici per primi, la fanteria avrebbe occupato il territorio facilmente.


Piuttosto che impiegare le risorse nel migliorare le armi da fuoco, non era forse meglio produrre più cannoni? Erano necessari per aprire dei varchi in attacco, in ritirata, per supporto o per difesa. Lanciare come prima cosa dei colpi di artiglieria per arare i nemici era considerata un’opzione sicura.


Naturalmente, questo riguardava soltanto i Progetti Stagionali, il cui obiettivo era di ottenere rapidamente dei risultati efficaci.


Nei Progetti Quinquennali, le armi leggere erano classificate tra i progetti più importanti.


Ma Roland era più interessato ai Progetti Annuali.


I benefici erano minori rispetto alla polvere da sparo e le munizioni, richiedevano anche degli investimenti più alti. Ma erano cruciali per determinare le sorti della guerra.


Comprendevano le presenti armi pesanti di Neverwinter, includevano due progetti di miglioramento e altri due progetti nuovi di zecca. Metà riguardava l’Esercito, l’altra metà riguardava l’Aeronautica.


Per primo c’era una vecchia questione dell’Ufficio di Progettazione di Graycastle: i trattori cingolati e il successivo sviluppo dei carri armati. Questa era anche l’unica occasione che aveva il Maestro Xie per fare la sua comparsa. Inaspettatamente, dopo aver visto i documenti di progettazione, gli specialisti non avevano affatto mosso critiche; al contrario, avevano considerato questi progetti essere degni di merito in circostanze dove era disponibile così poca tecnologia. Rispetto ai veicoli corazzati, gli specialisti erano più interessati al funzionamento del “nucleo a propulsione nucleare”.


Quando Roland aveva svelato il Cubo Magico, c’era stata una svolta inaspettata. Persino gli ufficiali governativi che già conoscevano la verità erano rimasti sbalorditi.


Persino oggi il ricordo di quella scena era ancora vivido.


Inizialmente, tutti avevano mostrato espressioni complesse vedendo questo “cubo di pietra” che pareva non avesse niente di particolare. In fondo, tutti loro erano intellettuali e professionisti. Per rispetto verso Pergamena, non se ne erano andati e avevano seguito con serietà tutta la presentazione. Ad essere sinceri, il gesto di tirare fuori un sasso e chiamarlo unità nucleare era come indirettamente dare degli stupidi a questi professionisti.


Roccia gli aveva lanciato dei segnali e il Direttore Liu, per evitare situazioni imbarazzanti, aveva deciso di fare una pausa. Dopotutto, questa atmosfera collaborativa era stata costruita con gran difficoltà.


Sotto la sua insistenza, un esperto di dinamica aveva preso il cubo riluttante e lo aveva mandato in laboratorio per permettere al suo team di condurre dei semplici test. Il suo assistente se n’era andato con un’espressione ineffabile e sprezzante, ma mezz’ora dopo era tornato talmente agitato da non riuscire a pronunciare bene le parole.


L’intera sala delle conferenze era piombata nell’agitazione.


Di fronte all’indiscussa realtà, Roland aveva scoperto che quando guardavano verso di lui, gli occhi di tutti parevano bruciare; il Presidente Wu aveva persino portato fuori dalla sala il Direttore Liu. Nessuno sapeva di cosa avessero parlato, avevano improvvisamente cambiato atteggiamento. Il giorno seguente, la sicurezza intorno alle fabbriche era stata aumentata di diversi livelli. Gli agenti di polizia armata erano stati sostituiti da veri e propri soldati dell’esercito, i cancelli erano stati sostituiti con posti di guardia e mura militari. Se non fosse stata per la sua identità di marzialista, per la quale i mezzi ordinari non avevano effetto su di lui, avrebbero assegnato a Roland una vettura privata, delle guardie del corpo e qualunque altro servizio immaginabile.


Tutto questo era stata un’idea di Anna, non che Roland avesse voluto deliberatamente mettersi in mostra.


Dopo averle raccontato gli eventi del primo giorno di riunioni, Anna si era arrabbiata e aveva ideato un “piano di rivincita” che consisteva nell’usare un oggetto magico per cambiare la loro concezione del mondo. Il risultato era stato ancora meglio di quanto Roland avesse anticipato. Da lì in poi, non si limitavano a portare rispetto verso Pergamena, accettavano anche tutte le richieste di Roland. Nella speranza di ricevere un pezzo di Cubo Magico per condurre esperimenti, l’orario in cui finivano le riunioni tardava giorno dopo giorno.


Per gli scienziati moderni e i gruppi tecnologici, possedere oggetti di ricerca concreti permetteva loro di proporre e condurre piani fattibili con molta più facilità.


E fu così che il Propulsore Magico Tri-Serbatoio venne gradualmente eliminato.


A sostituirlo era un Propulsore Magico più ragionevole e con una pressione nei serbatoi più alta. Il rendimento teorico non solo era il doppio, il volume e le vibrazioni erano ridotte di quasi 30%. Era bastata soltanto una settimana affinché il prototipo fosse sperimentato e testato su camion e trattori prima di venire confermato come prodotto finale.


Oltre ai miglioramenti del Propulsore Cubo Magico, i team di progettazione avevano fornito il progetto per un piccolo camion con una potenza di soli venti o trenta cavalli che funzionava grazie ad un motore alimentato a diesel. Il diesel era un sottoprodotto della raffinazione dei carburanti per i biplani. Aveva una struttura molto semplice e una capacità di carico tra una a due tonnellate. Non aveva nemmeno una cabina di pilotaggio e a prima vista sembrava un trattore a quattro ruote con la testa quadrata.


Roland capì subito l’utilità di questo piccolo camion. In termini di produzione, era molto più facile da costruire rispetto ai camion a vapore e sarebbero riusciti a produrne varie unità in un breve lasso di tempo. Utilizzare il primo per trasporti a breve distanza era senza dubbio un grande spreco, ma questo nuovo camion sarebbe stato proprio perfetto. Aveva un’efficienza molto più alta dei veicoli a traino ed era senza dubbio la scelta migliore per attraversare percorsi con elevazioni differenti.


L’ultima parte dei Progetti Annuali era il vero fulcro.


Era costituito da due sezioni: la prima riguardava i miglioramenti del presente Fuoco Celeste, l’aumento dei vantaggi contro le Bestie Diaboliche in termini di volo e forza e lo sviluppo di numerose versioni figlie basate sulle stesse fondamenta per adattarsi ai diversi requisiti di combattimento.


La seconda era lo sviluppo e la produzione di un nuovo modello di bombardieri a lungo raggio.






<em>Aris</em>
                                


                                



