---
title: Capitolo 137-  Incontro Segreto
pubDate: 2025-08-07T11:37:50.895Z
tags:
    - rtw
---






Quando aprì la massiccia porta di legno, un lieve profumo di paglia lo colpì in pieno viso. All’Arcivescovo Mayne piaceva quell’odore misto di erbe e candele, specialmente in luoghi senza finestre per la ventilazione. Ogni volta che sentiva quella combinazione di odori la sua mente si schiariva e lui si sentiva in pace.


La camera non era molto grande, offriva spazio sufficiente per un tavolo rotondo e quattro sedie. Gli altri due Arcivescovi avevano già preso posto, mentre la sedia di fronte alla porta di legno era ancora vuota. La salute del Papa negli ultimi tempi era andata deteriorandosi, era passato quasi mezzo anno dall’ultima volta che si era mostrato in pubblico. Lasciava il castello sotterraneo di Hermes solo per casi troppo difficili da far risolvere, per cui doveva trovare risposte da sé.


“Sembra che siano arrivati tutti, possiamo cominciare”, annunciò Mayne. Sprangò la porta e si sedette in mezzo agli altri due. “Arcivescovo Tayfun, quali sono le ultime notizie dal Regno dell'Eterno Inverno?”


“A parte alcuni nobili, ci sono ancora solo pochi posti dove si ribellano al nostro dominio, al contrario pare che i civili ci diano il benvenuto al comando del Regno” spiegò Tayfun accarezzandosi la barba, “Certo, quei nobili cocciuti, attaccati al sogno della loro ormai passata gloria, verranno presto eliminati.”


“Suona molto bene” Heather si passò la lingua sulle labbra. “Se mi lasciassi gestire il prossimo processo, i civili verrebbero tutti ancora più a conoscenza di quanto sia orribile e sporca la nobiltà, ma sfortunatamente ho ancora molte cose da fare qui quindi non posso andare alla Città del Re nel Regno dell’Eterno Inverno.”


Mayne ignorò le sue parole e si rivolse a Tayfun, “Dobbiamo riempire quelle posizioni di potere vacanti al più presto, con persone scelte da noi. Negli anni trascorsi, la Chiesa ha addestrato molte persone dotate, e ora è finalmente arrivato il momento di usarle. Il Regno dell'Eterno Inverno è sempre stato il Regno in cui la Chiesa aveva la maggiore influenza, ma se riusciremo a cavalcare quest’onda saremo capaci di manipolare il Regno di Wolfsheart e il Regno dell’Alba molto presto.”


“Mi sembra ovvio.”


“Cosa ne sarà della nobiltà che ha sempre fatto affidamento sulla Chiesa, o di coloro che valutano sempre la situazione prima di agire?” chiese Heather, “Il motivo per cui la Chiesa ha potuto attrarre così tanti credenti è che non abbiamo guardato alla loro discendenza ma alle loro abilità. In ogni caso, quegli idioti non smuoveranno le fondamenta della Chiesa… quindi la mia idea è…” Con un gesto mimò di tagliarsi la gola.


“All’inizio dobbiamo continuare a usarli, per ridurre la resistenza che ci è stata opposta, ma dopo che il Regno si sarà stabilizzato potremo riparlarne.” A quel proposito avevano deciso di chiedere direttamente al Papa: “La Chiesa può fornirgli la stessa autorità che avevano con il loro titolo, ma questa posizione non potrà essere ereditata dalle future generazioni. Dopotutto il nostro scopo finale è quello di distruggere la regalità, quindi non sia ansiosa per il momento, Signora Heather.”


Heather era nata povera e prima di essere accettata dalla Chiesa aveva sofferto la fame e vissuto da vagabonda. Era però dotata di una mente fine e aveva l’eccezionale dono di comprendere il carattere delle persone, così si era fatta strada nella società fino a raggiungere la carica che ricopriva ora. Mayne sapeva bene quanto lei disprezzasse la nobiltà, ma per ora era più importante guardare alla situazione complessiva.


“Qual è la situazione attuale nel Regno of Graycastle?” chiese Mayne.


“La nostra rete di spie ha riferito che, dopo la sconfitta, Re Timothy non è tornato a Città del Re, anzi è andato direttamente a stare nei Territori Orientali.” Rispose Tayfun.


“Scelta intelligente,” Heather schioccò le dita, “Ha portato con sé Duca Frances per sfidare la Regina di Acque Chiare, ma il Duca è morto durante l’attacco, quindi è subito ritornato verso est e ha suddiviso il territorio del Duca per stabilizzare il morale dei suoi soldati, e allo stesso tempo per vincere sugli altri nobili, cavoli… non sono tutti stupidi nella famiglia reale.”


“Così possiamo risparmiarci un bel po’ di seccature. Fai mettere in contatto con lui il Gran Sacerdote del Regno di Graycastle. La situazione di Timothy è diventata piuttosto precaria; non potrà rifiutare la nostra offerta. Ridurremo del 30% il rifornimento di pillole per Porto delle Acque Chiare, così da bilanciare la forza tra quei due. Sarai tu ad occuparti di questo, Tayfun,” decise Mayne. “Tra due anni nel Regno non ci sarà più alcun soldato a fermare la nostra conquista.”


“Puoi starne certo,” Tayfun annuì. “Ma…c’è qualcosa di sbagliato per quanto riguarda la fortezza Longsong, nei territori Occidentali.”


“Qual è il problema?”


“Il Quarto Principe Roland, dopo la vittoria contro il Duca Ryan, è tornato a Città di Confine, e oltretutto non ha risposto all’offerta del Gran Sacerdote Taylor. Non ha forse intenzione di battersi per il trono?”


“Allora …cosa ne pensi?” chiese Mayne, guardando in direzione di Heather.


Quest’ultima si strinse nelle spalle: “Cos’altro posso dire… Quali erano i pettegolezzi su di lui? Che ha un carattere fastidioso, è incompetente, non ha quasi nessuna educazione o abilità particolare, ed è pure noto per la sua avidità. Come è possibile che una persona del genere abbia vinto contro la fortezza Longsong? La risposta è molto semplice, ha ingannato tutti, sia noi che gli altri nobili.”


“Vuoi dire…” Mayne si accigliò.


“Abbiamo scelto la persona sbagliata, Signor Mayne,” sogghignò. “È lui che avremmo dovuto mettere sul palcoscenico, non la Terza Principessa Garcia.”


“Ha davvero dimostrato il suo talento nella vittoria contro il Duca, ma anche se fosse una persona così dotata, senza le risorse necessarie non sarà in grado di mostrare a pieno le sue abilità.” Tayfun scosse la testa esprimendo disaccordo. “Visto che ha scelto i tornare in quel pezzo di terra desolato, sembra che abbia rinunciato alla possibilità di ottenere la corona, e pertanto non costituirà una minaccia per il nostro piano.”


“Sembrerebbe così, in teoria. Ma c’è un’altra informazione che dovresti considerare,” Heather tirò fuori un taccuino, “È un’informazione che ho raccolto di persona.”


Mayne aprì il taccuino e lo sfogliò velocemente, “Streghe?”


“Ah-ha, sono quelle di quell’organizzazione delle streghe…si fanno chiamare Associazione delle Streghe Alleate, e dicono di avere una base a Città di Confine; ora chiedono alle altre sorelle di raggiungerle lì. Nonostante sia solo una voce che potrebbe non avere solide fondamenta, non sembra questo il caso. Sappiamo che il nome non è inventato. Abbiamo già mandato una volta l’Armata dei Giudici contro di loro, e dopo la sconfitta nella Foresta Orientale hanno attraversato l’intero Paese, solo per poi sparire da qualche parte a ovest della fortezza Longsong. Città di Confine è proprio a ovest della fortezza, accanto al confine del Regno e ai piedi della Catena Montuosa Invalicabile. Due importanti potenze situate nello stesso luogo, non è un po’ troppo perché si tratti solo di una coincidenza?”


“Associazione delle Streghe Alleate…anche io ho l’impressione di averlo già sentito, durante il loro viaggio hanno spesso dovuto affrontare l’Armata dei Giudici, e anche dopo aver perso molte compagne hanno insistito nell’andare verso la Catena Montuosa Invalicabile. Stando alle informazioni raccolte da alcune streghe che abbiamo torturato, pare che volessero trovare la Montagna Sacra, che è da qualche parte a ovest della Catena Montuosa Invalicabile. È stata una mossa suicida, quindi non abbiamo speso troppe energie su questo. Ci sono organizzazioni simili anche nel Regno dell’Alba e nel Regno di Wolfsheart. Si aggirano sempre per le città, e dopo qualche tempo si fiondano in direzione delle Terre Selvagge, per gettare via la vita affrontando pericoli ancora più grandi.”


“Intendi dire che il Principe e le streghe sono collegati?” Dopo aver letto le note, il volto di Tayfun si fece molto più scuro.


“Forse sì, forse no.” Heather sorrise, “Ho solo tirato a indovinare. Cos’è che le streghe temono di più? Di essere ‘esposte’. Ed è ovvio che attirano molta più attenzione usando il nome della loro Associazione delle Streghe Alleate, ma usano lo stesso quel nome per i loro messaggi segreti. Perché?”


“Perché è un nome che ci è familiare” rispose Mayne a bassa voce. “Ma lo è anche per le altre streghe.”


“A pieni voti!” esclamò Heather battendo le mani. “Questo ha l’effetto di rendere le streghe meno circospette e forse c’è davvero qualcuna che si farà attrarre dalla notizia e deciderà di andare a Città di Confine a verificare la situazione. Non è difficile immaginarlo; dato che nessun membro della Chiesa controlla Città di Confine, forse hanno davvero il coraggio di farlo. Spesso diciamo che è meglio scegliere il male minore. A quanto pare, l’altra parte ha considerato tutto ciò e ha deciso che le conseguenze di non poter reclutare delle streghe sono peggiori rispetto a quelle di farsi scoprire…” Qui la sua voce divenne più cavernosa, “E non mi piace essere sottovalutata.”


“Non è un problema di poco conto” disse Tayfun arrabbiato, “Una volta che le streghe si saranno insediate, sfoggeranno le loro abilità senza timore, è anche molto probabile che riescano a evitare quella fase demoniaca. È proprio per questo che circondiamo i gruppi di streghe, solo quando le obblighiamo a nascondersi o scappare riusciamo a tenerglielo segreto.”


Mayne sapeva che il punto di vista di Tayfun era corretto, una strega da sola non era una minaccia per la Chiesa, ma un gruppo era completamente un’altra questione. E una volta sbarazzatesi del loro titolo di Messaggere del Diavolo la propaganda della Chiesa sarebbe stata smascherata. Come conseguenza avrebbero perso molta influenza, forse la Chiesa sarebbe stata addirittura scossa alle fondamenta.


Ora dovevano decidere se in quel caso avrebbero dovuto mandare un gran numero di Giudici a circondare la base delle streghe, ma in fin dei conti Città di Confine era troppo lontana da Hermes e oltretutto l’esercito della Chiesa di lì a poco avrebbe attaccato il Regno di Wolfsheart. Quindi in quel momento era difficile dividere gli uomini di cui avevano bisogno per radere al suolo quella remota città. In più, se avessero mandato così tante truppe nel Regno of Graycastle, era garantito che la nobiltà del Regno e degli altri due paesi sarebbe divenuta vigile, il che avrebbe potuto far fallire l’intero piano.


Infine, dopo tanto discutere giunsero a una decisione.


“Manderò un Prete con dieci Giudici in missione a Città di Confine, investigheranno insieme al Gran Sacerdote sulla faccenda. Se l’Associazione delle Streghe Alleate agisce indipendentemente dal Principe, loro dovrebbero essere in grado di eliminare le streghe.”


“E se si scopre che sono collegati?” chiese Heather.


L’armata della Punizione Divina aveva il permesso di agire solo se guidato dallo stesso Mayne o da pochi altri importanti membri della Chiesa, quella regola era stata imposta dal Papa in persona. Ricordando ciò, rispose: “Allora ci riferiranno la notizia e guiderò personalmente l’Armata della Punizione Divina contro Città di Confine.”


 


Merges


💬 Erialis  Oggi capitolo in più grazie al contest di Relase e grazie a tutti i partecipanti i vostri lavori sono stati davvero apprezzati.  


Vorrei cogliere l'occasione per fare gli auguri anche se con un giorno di anticipo alla nostra traduttrice Thea che domani compie insieme a me gli anni. Augurii Thea. 


E' davvero singolare il fatto che ci siamo incontrate qui grazie a Release e che si festeggi lo stesso giorno non trovate ragazzi? 


E ora le comunicazioni di servizio come sapete è stata aperta una raccolta fondi per migliorare il sito per chi volesse aiutare, cliccate-->; QUI  per partecipare al nuovo evento di Novelle Leggere. Cliccate-->;QUI 


Se volete leggere dei capitoli in più basta donare ovviamente le donazioni sono cumulabili per poter effettuare l'operazione basta cliccare-->;QUI 
                                


                                



