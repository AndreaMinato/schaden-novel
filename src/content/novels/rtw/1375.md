---
title: Capitolo 1375- Un Colpo
pubDate: 2025-08-07T11:37:51.088Z
tags:
    - rtw
---


<em>Noi... siamo i deboli?</em>


Quando pensò a questo, Negan si sentì confuso: considerò automaticamente le sue parole come delle sciocchezze, ma in realtà queste gli avevano fatto notare che, persino da armati ed in vantaggio numerico, non erano riusciti a sconfiggerla.


Odiavano Roland Wimbledon, odiavano la gente di Graycastle ed odiavano ancor più le loro armi: era proprio a causa di diavolerie del genere che persino la più normale delle persone riusciva a mettere in difficoltà un cavaliere che aveva passato anni ad allenarsi senza sosta. Il popolino si sarebbe dovuto gettare ai loro piedi e pregarli di proteggerli! Era così che funzionava il mondo, era la regola riconosciuta dalla società!


Se non fosse stato per quelle maledette armi, lui e suo fratello sarebbero stati ancora dei guerrieri invincibili!


Però, la ragazza di fronte a loro non solo li aveva sfidati senza usare delle pistole, ma neanche all’arma bianca, qualcosa in cui erano più sicuri ed avevano comunque perso. Quando questo particolare incredibile ed il loro orgoglio ferito si combinarono insieme, si ritrovarono per un attimo allo sbando.


“Tipico di una strega, brava a prendere in giro la gente a parole... usi la tua forza per vincere? Ma non farmi ridere!” Talos annaspò per due volte. “Hai solo usato un qualche strano potere ed hai rovinato la mia Pietra Divina... Cough cough, se la Chiesa di Hermes fosse ancora in piedi, avresti il coraggio di farti vedere in giro? A parte quel maledetto Re di Graycastle che ha distrutto le nostre tradizioni, anche voi streghe meritereste l’inferno!”


“Cazzate!” Una voce di uomo lo interruppe all’improvviso, proveniente dal davanti del carro. “Sono un membro della Chiesa ed ho trasportato dozzine di streghe: non solo si sono fatte vedere, ma si sono persino complimentate per come guido! I vecchi ed i nuovi capi della Chiesa erano e sono streghe, e mi parlate di tradizioni? Quelle erano solo spargimenti di sangue!”


Negan e Talos non riuscirono a trattenersi dal guardarsi l’un l’altro...


Quello era il cocchiere che parlava!


<em>C'è sempre una via d’uscita.</em>


<em>Per prima cosa, rapire il cocchiere e lasciare questo posto, e poi in futuro torneremo qui a vendicarci!</em>


<em>O per lo meno, se qualcuno di noi riesce a tener a bada la ragazza lupo.</em>


Considerando la loro forza, questo compito doveva naturalmente essere affidato al fratello maggiore, più forte...


Ma prima che Negan potesse dire qualcosa, Talos lo afferrò all’improvviso e lo lanciò con un ruggito verso la ragazzina!


“Frat...” Guardò scioccato suo fratello maggiore che si voltava e correva verso il veicolo, vedendo la sua schiena che si allontanava velocemente.


La ragazza lo buttò a terra senza cerimonie, e poi gli assestò un calcio alla testa che pareva la carica di un ariete, il calcio gli offuscò la vista e perse conoscenza. Un attimo prima che le sue preoccupazioni fossero zittite così in malo modo, sentì debolmente una voce sopra di sé.


“Quella persona non è qualcuno che voi due potete sconfiggere...”


Talos coprì rapidamente la distanza di dieci passi; proprio quando stava per lanciarsi sul carro, una figura umana ne uscì improvvisamente da dietro.


Si trattava di un’altra ragazza con un’uniforme grigio scuro ed era la divisa che Negan e Talos avevano visto prima appartenere ai cocchieri.


Sembrava che questo enorme cargo ne avesse due.


<em>Che questa persona sia anch’essa una strega?</em>


Visto che si trattava di gente normale, non faceva alcuna differenza che fossero una o due... O, in altre parole, ne bastava una per guidare! Rispetto all’uomo che aveva gridato, questa ragazza era sicuramente più semplice da gestire.


Talos intendeva rapire la ragazza prima di ammazzare quello sfrontato che aveva osato smentirlo: non considerò nemmeno il tubo di ferro che la guidatrice aveva tra le mani.


Si sfilò la sciarpa ed urlò verso il suo nemico, scattando mentre alzava il pugnale per spaventare la ragazza e forzarla ad arrendersi, puntandole la lama alla gola.


Ma la sua espressione calma sorprese Talos: non vide neanche una traccia di insicurezza, come se lei ignorasse la sua vista orrenda.


Ciò che lo sorprese di più venne dopo.


La cocchiera inclinò lievemente il suo corpo mentre teneva il tubo di ferro in verticale, con entrambe le mani: stava chiaramente preparandosi per un colpo dall’alto in basso!


<em>Sa... combattere con una spada?</em>


Nell'istante in cui gli venne in mente ciò, la sua avversaria stava già calando il tubo di ferro su di lui...


<em>Cazzo!</em>


Le sue movenze davano l’idea che lei stesse giocando con la sua vita: agli occhi di un profano, sembrava proprio che stesse corteggiando la morte, ma Talos vedeva che il suo colpo conteneva una potenza tale che non poteva essere bloccata; sembrava come se l’estremità superiore del tubo di ferro si fosse allargata di svariate volte, a bloccargli ogni strada che potesse prendere!


Accadde tutto così in fretta.


Talos era ancora in movimento e non poteva fermarsi: se avesse mantenuto la sua posizione, il pugnale avrebbe potuto raggiungerla alla gola, ma il tubo gli avrebbe di sicuro aperto la testa in due!


Era davvero incredibile!


Talos si rese conto che il suo corpo aveva inconsciamente reagito e girato rapidamente la lama, alzando entrambe le mani orizzontalmente sulla testa per bloccare il colpo che stava per arrivare.


“Distruggi!”


Il tubo di ferro della ragazza colpì duramente il centro del pugnale.


L'immensa forza curvò la lama e poi la frantumò!


Ma il tubo non aveva perso momento e continuò a scendere tra le schegge ed i frammenti di metallo, dritto sulla sua faccia.


<em>Com'è possibile...</em>


Talos sentì solo un forte scoppiò riecheggiare nelle sue orecchie. Senza emettere alcun suono, cadde rigidamente a terra con il suo corpo che si contorceva senza sosta.


Erano semplicemente i riflessi dei suoi muscoli, visto che aveva già perso i sensi.


“Fatto?” Joe guardò fuori dal finestrino.


“Sì; avesse deciso di andar avanti con il suo attacco, forse avremmo combattuto un po’ di più.” Farrina si tolse il sangue dalle mani. “Quando si spaventa, un colpo è più che sufficiente. Certo, il tuo grido era della stessa importanza. Ben fatto.”


Joe cacciò una risata maliziosa. “Non dimenticare che una volta ero un nobile, si diventa bravi nell’offendere gli altri... E ti assicuro che non finirei per ripetermi neanche dopo cento frasi!”


Farrina alzò la testa e guardò la persona che le serviva. “È chiaramente un nobile, ma voi due siete completamente diversi... A volte sono confusa, come fanno ad esserci così tante differenze tra gli umani. Era questa la volontà del Creatore?”


“Anche tu... sei diversa.” Lo sguardo di Joe si spostò leggermente, ma riportò rapidamente gli occhi sulla donna. “È per questo che sono così innamorato di te.”


“Joe...”


“Farrina...”


“Ahem, scusate.” Lorgar interruppe il loro momento intimo. “È morto?”


La ragazza lupo trascinava l’avversario privo di conoscenza con una mano e camminò lungo il veicolo prima di lanciarlo addosso all’altro corpo.


“Ummmm... Credo stia ancora respirando,” rispose Farrina. “Come facevi a sapere che eravamo già qui?”


Lorgar fece un cenno con la testa. “Ho sentito i vostri passi; degno del capitano dell’Armata del Giudizio, riuscire a sentire lo scontro ed intercettare il nemico così velocemente.”


“Avevano già perso la loro voglia di combattere dopo averti affrontata, ho solo sfruttato l’occasione.” Ridacchiò Farrina. “Ciò che hai appena detto è proprio vero, se ci sarà l’occasione in futuro, potrò allenarmi con te?”


Le orecchie di Lorgar si raddrizzarono. “Certo che puoi: non posso chiedere niente di meglio.”


“Non è troppo tardi per continuare questa conversazione in futuro.” Sospirò Joe. “Il problema adesso è... che ne facciamo di questi due?”


“Consegnali al Primo Esercito e lascia che per prima cosa li interroghino: visto che hanno delle armature, è chiaro che non siano normali rifugiati.” Rispose Lorgar. “E circa che farne, lascia che siano loro a decidere.”






<em>Mithdran </em>
























                                


                                



