---
title: Capitolo 1377- Le Crisi Convergenti
pubDate: 2025-08-07T11:37:51.088Z
tags:
    - rtw
---


Quelle che il Gran Signore aveva pronunciato non erano parole vuote; la scena davanti a loro era qualcosa per cui nessun essere umano avrebbe mai sperato di lottare.


Marwayne non riusciva assolutamente ad immaginare come Graycastle avrebbe affrontato quel miracolo. Oltre ad alzare le loro teste per guardare in alto, l’unica altra cosa che avrebbero potuto fare era pregare.


“<em>I demoni sono destinati a vincere questa guerra.”</em>


Non aveva più alcun dubbio.


Tutta la sua frustrazione e tutta la sua paura di prima erano state spazzate via e rimpiazzate da un’indescrivibile eccitazione. Dato che i demoni avrebbero potuto vincere la guerra, la sua rivincita non sarebbe stata più immaginaria. Questo contrasto non poteva in alcun modo essere paragonato ad una persona che sta affogando mentre ottiene una nuova prospettiva di vita, ma ad una persona che ha raggiunto il massimo per poi colare a picco!


Quanto ai Cavalieri che erano fuggiti, erano destinati a provare rimorso per il resto della loro vita. No, non solo questo, loro non avevano più il diritto di vivere a lungo. Marwayne aveva giurato che la primissima cosa che avrebbe fatto come Re di Eterno Inverno sarebbe stata occuparsi dei traditori!


Si inginocchiò dall’emozione e abbassò il capo verso Hect Zod. ‘’Sì, lo abbiamo visto.’’


Gli altri nobili fecero la stessa cosa.


‘’Questa è la Divinità degli Dei che appartiene alla mia razza, e anche la forma più diretta per mostrarne il vero potere,’’ disse il Signore del Cielo con le mani sulla schiena. ‘’Non vi ho portati tutti qui solo per fugare ogni vostro dubbio, ho una missione che ognuno di voi dovrà portare a termine.’’


‘’Aspettiamo le Vostre istruzioni!” Replicarono immediatamente in coro.


‘’Manca ancora un po’ di tempo prima che la Divinità degli Dei arrivi alla Catena Montuosa Invalicabile, ma i territori di cui siete tutti responsabili stanno presentando segni di cedimento. Ogni singolo disertore ha la possibilità di diventare un nemico e io non voglio che la situazione peggiori così com’è.’’ Volse lo sguardo su ognuno di loro. ‘’D’ora in avanti, tutti voi organizzerete la forza lavoro ed evacuerete tutti qui. Nel frattempo, delimiterò qui, nella Divinità degli Dei, un posto in cui potrete risiedere finché la Battaglia della Volontà Divina non sarà finita.’’


‘’Volete lasciare che la feccia ascenda al miracolo?’’ Domandò Narnos sorpreso.


‘’Di chi pensi che sia la colpa?’’ Hect Zod gli lanciò un’occhiata fredda.


Quest’ultimo chiuse immediatamente la bocca.


‘’Non ci vorrà molto prima che la notizia sulla fuga dei Cavalieri raggiunga le orecchie della classe inferiore. In quel momento l’ordine sociale di Eterno Inverno si sgretolerà completamente. Piuttosto che permettere a Graycastle di approfittarsi di loro, è meglio controllarli prima che entri in gioco l’effetto valanga. Se qualcuno di loro vi sfida, usate una lama o una spada per farli tacere. Non dovrebbe essere difficile per voi.’’


‘’Certo, certo.’’ Marwayne fu il primo a prendere una posizione. ‘’Lo farò adesso.’’


Gli altri nobili concordarono.


‘’State calmi, i vostri territori non verranno abbandonati, perché la battaglia non durerà molto.’’ Hect Zod sembrava aver notato le loro preoccupazioni. ‘’A parte questo, unirsi alla Divinità degli Dei implica dover partecipare al conflitto. Questo incrementerà il vostro contributo alla guerra e, quando arriverà il momento di distribuire i Reami umani, ovviamente ne terremo conto. Capito?’’


La felicità riempì subito i cuori dei nobili. Il fallimento del loro attacco a sorpresa contro la piccola squadra di Graycastle, aveva indubbiamente deluso il Gran Signore. Ma la possibilità di fare ammenda era comparsa ancora una volta, insieme a quella di migliorare le loro posizioni. Ciò risvegliò immediatamente le loro emozioni.


‘’Sì, certamente! Faremo del nostro meglio!”


Hect Zod aprì un nuovo portale. ‘’È un bene che abbiate capito. Ho solamente due richieste: evacuare il più velocemente possibile, e non rivelare l’esistenza della Divinità degli Dei. Adesso, iniziate a muovervi.’’


Dopo aver rimandato indietro i nobili, si inoltrò nelle profondità del grande divario.


Fu sottoposto ad una gran pressione dalla massa per aver permesso alle ‘fecce’ di interagire con la Divinità degli Dei. Non tutti i Gran Signori erano d’accordo, e Maschera pensava si trattasse di una cosa blasfema, ma lui cercò di riuscirci con la sua carica di Comandante del Fronte Occidentale.


Il Signore del Cielo realizzò gradualmente che i guerrieri di Graycastle non erano niente di speciale. Avrebbero potuto essere agricoltori o cacciatori, ma dopo pochi mesi di addestramento, si erano uniti all’esercito come nuove reclute con armi da fuoco capaci di uccidere la loro controparte addestrata.


In altre parole, l’efficienza dei soldati rafforzati dei loro nemici aveva superato parecchio qualsiasi tipo di Demoni che avevano affrontato in passato. Persino gli orgogliosi Demoni Simbionti di Maschera non erano in grado di raggiungere quel livello di efficienza. Era la ragione per cui Graycastle stava freneticamente rastrellando persone sia da Eterno Inverno che da Cuore di Lupo, non perché fossero un peso o servissero per un piano a lungo termine, ma perché erano forniti di benefici pratici a breve termine!


Una volta collassato ogni territorio di qualsiasi nobile, il nemico avrebbe guadagnato una gran quantità di soldati. Questo era ciò che Hect Zod stava cercando di evitare.


Allo stesso tempo, l’efficienza del loro lavoro non era inferiore ai Demoni. Lui considerava uno spreco ucciderli, e aveva deciso di trasferirli nella Divinità degli Dei per servire i Demoni. Perciò, questo piano poteva essere considerato la scelta più razionale basata sulle attuali circostanze.


Ovviamente, gli altri non approvavano, ma a lui non poteva importare di meno.


La Divinità degli Dei o qualsiasi altra terra sacra non era importante come vincere. Aveva già scommesso tutto sul Fronte Occidentale; non solo aveva promesso il Re, aveva persino richiesto la Divinità degli Dei. Questo aggiungeva altra colpa, che stava già ricevendo, al discorso.


In confronto alla pressione che riceveva dai suoi superiori, Città del Cielo rappresentava un problema persino più grande per lui.


Scese le scale della Torre della Nascita fino al livello più basso, dove un’altra figura scura, adesso, giaceva all’interno del fitto e denso Stagno di Nebbia Rossa. Questa sedeva di fronte ad Incubo, immobile e a mani congiunte come una statua.


‘’Non ti sei ancora arreso?’’ Hect Zod aggrottò la fronte, seccato. ‘’Se ci fossero stati degli indizi su di lei nel Regno della Mente, lo avrei fatto un bel po’ di tempo fa.’’


Non sapeva che tipo di sfortuna gli fosse caduta addosso da rendere ogni singolo suo collega inaffidabile.


Si trattava di Disastro Silenzioso, che era stato mandato al Fronte Occidentale come rinforzo.


Proprio come il suo nome, era avvolto saldamente nella sua armatura, rivelava raramente il suo vero volto e parlava a malapena. Nessuno sapeva cosa gli passasse davvero per la testa. Ma era diverso da Maschera e dagli altri Gran Signori; la sua forza individuale era conosciuta tra i Gran Signori, e anche il Signore del Cielo in persona non osava criticarlo molto.


Se si fosse trattato di un’altra persona, quest’ultimo l’avrebbe maledetta molto tempo prima.


In fin dei conti, il Signore del Cielo aveva aspettato per un bel po’ di tempo l’arrivo dei rinforzi, ma all’arrivo a Città del Cielo, la prima cosa che fece Disastro Silenzioso fu correre dritto allo Stagno di Nebbia Rossa per accompagnare il corpo della Signora degli Incubi, invece di chiarire la situazione.


Tutti sapevano che perdersi nel Regno della Mente significava un’alta probabilità di non fare mai ritorno. Si poteva usare il vasto oceano, il sole e le stelle come indicatori, ma il Regno della Mente non li aveva. Era sempre nel caos, con correnti sotterranee simili a tempeste, rendendo una sfida la propria conservazione.  Inoltre, la coscienza avrebbe sperimentato l’erosione costante.


La Signora degli Incubi se ne era andata da alcuni mesi. Anche se avesse fatto ritorno, avrebbe potuto non essere più ‘quella’ di prima.


‘’Deve aver scoperto qualche porta e deciso di correre il rischio,’’ commentò Disastro Silenzioso, ‘’Visto che riguarda Valkries, devo verificare personalmente.’’


Lui ovviamente non si fidava di Hect Zod, lasciandolo a massaggiarsi disperatamente la fronte. Nonostante la Signora degli Incubi fosse un’esistenza unica per gli altri Gran Signori, era ancora più speciale per pochi altri. Disastro Silenzioso era uno di loro. Hect Zod ricordava che la sua cerimonia di perfezionamento era stata presieduta dalla Signora degli Incubi.


‘’E l’hai confermato?’’


‘’Quasi, ma la mia conclusione è diversa dalla vostra.’’ Disastro Silenzioso parlò in maniera concisa. ‘’Credo che la Signora degli Incubi non si sia completamente persa, e che sia semplicemente intrappolata da qualche parte nel Regno della Mente.’’


‘’Il motivo?’’


‘’Intuizione.’’


<em>‘’Heh, intuizione.’’</em> Hect Zod lo prese silenziosamente in giro, se ci fosse stato qualcosa di meno affidabile della promessa di Maschera, quel qualcosa sarebbe stato l’intuito di Disastro Silenzioso. ‘’La tua conclusione come potrebbe essere d’aiuto? Non sei capace di localizzare la Signora degli Incubi né di risvegliarla. Alla fine, non è cambiato niente. Piuttosto che spendere ancora tempo qui, perché non pensi a dei modi per occuparti degli umani?’’


‘’Quell’umano maschio.’’ Disastro Silenzioso osservò Hect Zod.


‘’Cosa?’’


‘’Vi aiuterò a distruggere gli umani; questo è il motivo per cui sono qui.’’ Si alzò improvvisamente dallo Stagno di Nebbia Rossa, il suo elmo brillava di una pericolosa luce rossa. ‘’Ma l’umano maschio che è apparso nella Sala dell’Eredità deve essere lasciato a me. Penso che la posizione della Signora degli Incubi sia legata a lui.’’


<em>Haru</em>
                                


                                



