---
title: Capitolo 1378- Ricompense e Punizioni
pubDate: 2025-08-07T11:37:51.088Z
tags:
    - rtw
---


Cinque giorni più tardi, mentre stavano trasportando le merci, Farrina e Joe ricevettero una comunicazione dal messaggero del Primo Esercito.


Il Comandante in carica dell’esercito, Ascia d’Acciaio, voleva incontrarli.


Percorsero tutta la strada fino alla Montagna della Gabbia, entrarono nella sala per le conferenze e notarono che erano presenti più persone. Le spalline che portavano indicavano che erano tutti ufficiali di alto rango del Primo Esercito.


Joe deglutì nervoso.


Farrina invece era rimasta calma e fece il saluto militare. “Prima Squadra di Trasporto, membro del secondo convoglio, Farrina a rapporto.”


Ascia d’Acciaio e gli altri sorrisero e risposero al saluto. Nessuno di loro si dava delle arie.


Questo la sorprese leggermente.


Il modo di fare della Chiesa le aveva insegnato ad ignorare la disparità tra le classi sociali e a fare le cose in modo diretto. Non si aspettava che anche i superiori di Graycastle si comportassero allo stesso modo, se non persino oltre.


La ragione della sua calma era perché aveva la coscienza pulita, ma questo non significava che avesse dimenticato di essere stata usata come capro espiatorio dall’Armata del Giudizio. Non sarebbe stato strano se l’avessero trattata con freddezza.


Ma nessuno aveva mostrato segni di disprezzo. Persino la Chiesa non si era mai mostrata così amichevole verso i non credenti.


“Potreste dirmi... la ragione per questa convocazione?” Lo sguardo di Farrina cadde su Ascia d’Acciaio.


“Ricordi ancora i Cavalieri dell’Eterno Inverno che avete catturato qualche giorno fa a Baia della Sedimentazione?” Ascia d’Acciaio andò subito al punto. “Abbiamo già confermato le loro identità ed anche i crimini che hanno commesso.”


Improvvisamente, Farrina si rese conto di qualcosa. “Sono individui importanti per il Primo Esercito?”


“Sì e no.” Rispose Ascia d’Acciaio. “Se si parla dell’intera situazione di guerra, loro non sono niente. Ma per coloro che hanno offerto la propria vita in questa guerra, il loro imprigionamento significa che alla fine i criminali non possono fuggire dalle punizioni. In un certo senso, ciò porterà conforto a quelli che stanno mettendo in giorno la propria vita.”


Dopodiché, Farrina ascoltò una storia di sangue.


Inizialmente, la notizia degli intrusi non aveva catturato l’attenzione dei superiori dato che casi di rifugiati che tentavano di attraversare i posti di blocchi con l’inganno avvenivano tre o quattro volte al giorno. Si trattavano in genere di nobili sconosciuti o ricchi mercanti e le ragioni per cui fuggivano erano i crimini commessi oppure il timore che le loro ricchezze venissero saccheggiate.


Secondo il rapporto di Lorgar, i due Cavalieri dell’Eterno Inverno facevano parte del primo gruppo, ma a causa del pesante odore di sangue che avevano addosso, gli interrogatori avevano indagato ancora più meticolosamente.


Dopo alcuni giochi psicologici e aver preso confessioni separate, il fratello minore si era arreso e aveva rivelato tutto quello che avevano fatto. Alcuni mesi fa, il Signore locale aveva ordinato ai due fratelli di catturare i rifugiati, ma dato che il fratello maggiore provava rancore verso Graycastle, la cattura si era trasformata in una caccia.


Se fosse stato un semplice caso di omicidio, sarebbero stati condannati a morte oppure a lavorare a vita nelle miniere. Ma il caso di “caccia di rifugiati” era troppo grave perchè potesse occuparsene il responsabile. Alla fine, il caso era stato affidato ai Servizi Segreti ed il compito di portare avanti le investigazioni era finito nelle mani di Hill Fawkes.


Questo caso aveva due grandi incognite: la prima era che il Primo Esercito non sapeva chi avesse inviato il messaggio, l’unica cosa certa era che il deceduto aveva lavorato per Denaro Sporco. La seconda era la loro disposizione ad uccidere. Anche se c'entrassero qualcosa con l’omicidio, i due potrebbero non essere in grado di riconoscerlo. In altre parole, anche se Usignolo fosse stata presente, tramite degli interrogatori sarebbe stato impossibile collegare le informazioni tra i casi.


L’unico indizio era stato l’odore di sangue menzionato dalla Ragazza Lupo.


Era un peccato che Lorgar riuscisse soltanto a distinguere le diverse varietà di sangue ma non potesse riconoscere con precisione la sua linea temporale. In fin dei conti, lo sviluppo del suo olfatto era solo un’aggiunta dovuta alla sua abilità di mutazione. Nonostante le Pietre Divine non avessero effetto, non significava che potesse superare i limiti fisiologici.


La decisione finale era stata presa grazie all’aiuto dell’Unione delle Streghe che aveva mandato loro Vaniglia e Spada Spezzata.


Con l’abilità di amplificazione di Spada Spezzata, Vaniglia aveva trovato gli stessi feromoni sull’armatura di Talos Murray e sulla lettera segreta. Nonostante fosse soltanto una goccia, poteva essere senza dubbio considerata come una prova concreta.


Se i due non si fossero mai incontrati, come mai le tracce di sangue contenevano gli stessi feromoni?


Perciò, i fratelli Murray erano senza dubbio gli assassini dell’informatore.


Dopo aver sentito la spiegazione di Ascia d’Acciaio, Joe non poté fare a meno di sospirare con tristezza. “Esistono anche individui del genere tra le persone normali...”


“Al momento, il Regno dell’Eterno Inverno è ancora occupato dai demoni, perciò non siamo in grado di diffondere questa notizia come per gli altri atti eroici, ma la storia non si dimenticherà del suo contributo.” Ascia d’Acciaio sospirò. “Voi due siete stati i maggiori contributori nella cattura degli assassini, ma non fate parte dell’esercito. Perciò, oltre ad informarvi dei risultati delle investigazioni, vi ho convocato qui per chiedervi che genere di ricompense vorreste ricevere.”


“Non abbiamo fatto granché.” Rispose direttamente Farrina. “È stata la strega a notare per prima i comportamenti sospetti. Ho soltanto notato la commozione e sono intervenuta a dare una mano.”


La sua affermazione suscitò una risata.


“Rilassati, Sua Maestà non si dimentica mai dei collaboratori.” Spiegò Ascia d’Acciaio. “L’Unione delle Streghe e l’Esercito fanno parte di due dipartimenti separati, perciò le ricompense della Signorina Lorgar sono gestite da altri. In teoria, la tua ricompensa dovrebbe essere erogata dall’Ufficio Amministrativo, ma dato che le questioni in prima linea vengono gestite localmente, eccoci qua.”


“Capisco...” Farrina esitò per un momento. “Un tempo facevo parte dell’Armata del Giudizio della Chiesa, ma sono stata ingannata dalle loro bugie. Se fosse possibile, vorrei avere una possibilità per riscattarmi.”


“Riscattarti?”


“Si.” Fece un profondo respiro. “La ricompensa che voglio è poter entrare nel Primo Esercito.”


La sala cadde nel silenzio. Gli sguardi di tutti vagavano, come se si stessero scambiando le opinioni.


Dopo un lungo momento, Ascia d’Acciaio parlò: “Le regole per l’arruolamento nel Primo Esercito sono state redatte da Sua Maestà. Io non sono in grado di accettare la tua richiesta.”


“Allora...” Farrina serrò i pugni prima di rilasciarli leggermente.


“Ma.” Il tono di Ascia d’Acciaio cambiò: “Posso includere i tuoi contributi e la tua richiesta nel rapporto per Sua Maestà e lasciare che sia Sua Maestà a decidere. Naturalmente, se sei determinata nella tua scelta.”


Farrina alzò lo sguardo e i suoi occhi si illuminarono di colpo. “Sì per favore!”


Sapeva che entrando nel Primo Esercito le sue azioni sarebbero state limitate e i rischi nell’affrontare i nemici si sarebbero moltiplicati. Ma quella era la strada che voleva percorrere: più essa fosse stata tortuosa e più sentiva di poter rimediare agli errori del passato.


***






Dopo che se ne furono andati, gli altri ufficiali uscirono dalla sala lasciando solo Ascia d’Acciaio e Edith.


La Perla della Regione Settentrionale, che era rimasta in silenzio per tutto il tempo, sospirò: “Devo ammettere che la Chiesa di Hermes è davvero terrificante… non è stato emesso alcun giudizio, quali crimini o errori ha commesso? Soltanto i pii credenti della Città Santa sarebbero disposti a soffrire in cambio della pace della mente.”


Ascia d’Acciaio fece una scrollata di spalle. Era già a conoscenza del fatto che Edith fosse astuta ed egoista. Se a volte faceva concessioni, era sempre per benefici più grandi. Quando gli interessi erano allineati, era un partner eccellente. Ma se c’erano dei conflitti, diventava estremamente difficile anticipare i suoi pensieri. La decisione altruista e devota di Farrina era qualcosa che Edith non avrebbe mai fatto.


Ma non provava antipatia verso di lei.


Rispetto a quegli ottusi profittatori egoisti e avidi, lei sapeva almeno definire i propri obiettivi e non commetteva banali errori per mancata lungimiranza sui guadagni a breve termine.


“Quindi… che genere di punizione pensi che dovremmo infliggere a quei due criminali?” Ascia d’Acciaio tornò all’argomento principale. Nella sua risposta, Roland gli aveva scritto <em>‘Se i crimini commessi dai Cavalieri dell’Eterno Inverno vengono verificati, hai la piena autorità per prendere decisioni’.</em> Secondo le pratiche usuali, i due Cavalieri che avevano preso la vita di centinaia di persone avevano soltanto una scelta: essere condannati all’impiccagione.


“Se li dovessimo impiccare, non penso che Sua Maestà si sarebbe presa la briga di sollecitarci.” Edith mostrò un sorriso freddo. “E poi, non pensi anche tu che così facendo sarebbe troppo semplice per loro?”


“Cosa consigli di fare?”


“Dato che non possiamo renderlo pubblico, perché non li mandiamo in regalo a Denaro Sporco? Dopo che hanno pagato così tanto per causa loro, sono certa che sapranno essere estremamente ospitali verso loro due.”






<em>Aris</em>
                                


                                



