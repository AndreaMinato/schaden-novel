---
title: Capitolo 1379: Merce Speciale
pubDate: 2025-08-07T11:30:06.953Z
tags:
    - rtw
---


Regno dell’Alba, Città della Spina.


La piccola cittadina deserta ai piedi della Montagna della Gabbia era diventata una località affollata e vivace.


Oltre ad essere un avamposto e il Quartier Generale della Montagna della Gabbia, ospitava anche l’accademia di addestramento in prima linea dei Cavalieri dell’Aeronautica.


Per far fronte alle ingenti spese dei Cavalieri dell’Aeronautica, il team di ingegneri avevano costruito molte larghe strade di cemento armato che da un lato si connettevano alla strada principale che collegava nord e sud, e dall’altro arrivavano fino al porto situato all’estremo nord del Regno dell’Alba. Le enormi importazioni ed esportazioni delle risorse avevano naturalmente attratto l’attenzione dei mercanti del Regno dell’Alba che, avendo perso le rotte commerciali con il Regno del Cuore di Lupo ed il Regno dell’Eterno Inverno, vedevano in Graycastle la più grande speranza di fare soldi. I servizi che offrivano spaziavano dal trasporto di merci fino alla fornitura di vini e bevande, non mancava niente.


Le opportunità di fare affari portavano flussi di persone. In soltanto un anno, la cittadina si era espansa più volte, le locande e le taverne che un tempo si vedevano soltanto nelle grandi città erano sparse ovunque e circondavano il centro della città.


Tilly, che spesso volava in cielo, aveva notato questo cambiamento più di chiunque altro.


Prima della caduta della neve, guardando dall'alto dei cieli era facile distinguere la sagoma della città. I colori più opachi appartenevano ai tetti delle case dei cittadini nativi, le tegole avevano sopportato decenni di intemperie e avevano assunto colori grigi e marroni. Erano poche di numero e conservavano l’aspetto originario di Città della Spina. Diversamente, nelle cerchie più esterne, i colori erano estremamente vivaci.


Tra le nuove costruzioni c’erano edifici di legno, terratetti in pietra e persino case in cemento. Con la diffusione della tecnica di calcinazione nel Regno dell’Alba, alcuni nobili e mercanti avevano iniziato ad impiegare questi nuovi materiali di costruzione.


La neve dei Mesi dei Demoni aveva ridotto le differenze tra i nuovi e i vecchi distretti, tuttavia, questi ultimi si potevano ancora identificare dall’arrangiamento disorganizzato.


Probabilmente anche Città di Confine si era sviluppata allo stesso modo.


Dopo aver inviato Vaniglia e Spada Spezzata, Tilly era tornata alla sua educazione giornaliera. Su suo suggerimento, il numero di ‘Fuoco Celeste Mark II’ aveva raggiunto quasi le quaranta unità. Insieme ai venti biplani Mark I di vecchio modello, i Cavalieri dell’Aeronautica formavano una potenza da non sottovalutare.


Infatti, il successo del contrattacco del Primo Esercito era direttamente collegato alla protezione fornita dai biplani. Rispetto alle mitragliatrici, i Fuoco Celeste erano una minaccia molto più grande per le Bestie Diaboliche e, senza di loro come efficace unità di assalto, le squadra di artiglieria erano riuscite a sfruttare il vantaggio del loro raggio di tiro per bombardare gli avamposti dei demoni e ritirarsi prima di venire circondati dai demoni. Fintanto che non erano presenti Demoni Anziani, i nemici non sarebbero riusciti ad avvicinarti al Primo Esercito.


In ogni missione, dozzine di Fuoco Celeste decollavano dalla pista di atterraggio con il minor intervallo possibile, i loro motori erano talmente rumorosi che potevano essere facilmente uditi dalle persone che vivevano nella città accanto. La spettacolare vista degli aerei in volo era difficile da descrivere a parole ed era incomparabile alla carica di un gruppo di Cavalieri. Le persone che assistevano a quello spettacolo, vedevano Graycastle sotto ad una nuova luce.


Questa scena era anche diventata una delle attrazioni principali di Città della Spina e, dopo averne sentito parlare, molti nobili del Regno dell’Alba avevano pensato di assistere personalmente alle leggende sui Cavalieri dell’Aeronautica. Gradualmente, ogni volta che si tenevano addestramenti di decollo ed atterraggio, gli edifici intorno al campo di addestramento si affollavano di persone entusiaste di vedere quegli uccelli di ferro spiccare il volo verso l’orizzonte.


Tilly aveva anche sentito dire che gli edifici con un’ampia visuale avevano anche iniziato a mettere dei prezzi.


Ma lo sviluppo dell’Accademia dell’Aeronautica avevano anche riscontrato problemi. Oltre alla lenta produzione dei velivoli, stava diventando apparente anche la lenta formazione di piloti.


Dopotutto, il reclutamento richiedeva che i candidati possedessero anche una certa formazione culturale, oltre ai requisiti fisici di idoneità al volo. Soltanto dopo aver soddisfatto queste richieste potevano passare alla prossima fase di addestramento. Riguardo alla durata richiesta prima di poter scendere sul campo di battaglia, dipendeva soltanto dal talento individuale. Nel corso del tempo, Tilly aveva incontrato diversi studenti dagli ottimi risultati nella pratica ma che si facevano prendere dall’agitazione una volta in aria. Alla fine, questi studenti potevano soltanto entrare a far parte del team logistico.


Se non fosse stato per il fatto che ‘Fuoco Celeste Mark II’ era stato modificato in un velivolo a singolo pilota alleviando temporaneamente la carenza di piloti, sarebbero incorsi nella imbarazzante situazione di avere a disposizione troppi aerei senza pilota.


Oltre all’espansione dei canali di reclutamento e l’aumento del numero degli studenti, Tilly non sapeva cos’altro fare.


Per fortuna anche suo fratello maggiore apprezzava molto i Cavalieri dell’Aeronautica e, cosa più importante, non aveva rifiutato i suoi consigli. Questo problema dovrebbe essere risolto grazie al nuovo gruppo di studenti inviati a Città della Spina.


A mezzogiorno, i numerosi decolli e atterraggi di pratica sarebbero finiti.


Essendo una Trascendente, Tilly non aveva bisogno di pause pomeridiane per recuperare le forze. Dopo essersi temporaneamente sollevata dal suo ruolo di istruttrice, spesso optava per volare in solitaria per provare le nuove idee che le venivano in mente durante le lezioni di pratica mentre si godeva il tempo in aria.


Stavolta, notò delle stranezze nei pressi dei magazzini.


Sia gli studenti che il personale a terra, non erano sparpagliati, al contrario, erano tutti affollati ai magazzini, come se fossero attratti da qualcosa.


Una guardia arrivò velocemente e riportò la situazione.


“Principessa Tilly, pare che Neverwinter abbia mandato un nuovo lotto di merci, siamo in attesa della vostra conferma.”


“Nuove merci?” Tilly si accigliò, non si ricordava che ci fosse questo arrangiamento. Ma per via della grande distanza tra i due luoghi, non era strano se Neverwinter avesse dato delle disposizioni all’ultimo minuto.


Giunta ai magazzini, la folla si separò e le aprì un percorso. Prima che Tilly potesse vedere le merci, sentì essere chiamata da una voce familiare.


“Lady Tilly!”


Molly balzò e si gettò tra le sue braccia.


Tilly accarezzò impotente la testa della ragazzina, e soltanto dopo si accorse che a consegnare il carico era l’Assistente Magico. Gonfio come un grande palloncino blu, “inghiottì” attentamente il carico del camion e si spostò nel magazzino.


Quindi era questa la ragione per cui si erano tutti fermati qua?


No… non era così…


Quando lo sguardo di Tilly si posò sull’enorme cassa, realizzò che la risposta non era affatto così semplice.


C’erano in totale tre casse, le fredde superfici metalliche erano le stesse delle casse che avevano usato per inviare i “Fuoco Celeste” ma erano molto più grandi e più snelle. Inoltre, entrambi i lati erano decorati con motivi di nuvole scarlatte, parevano un paio di ali spiegate.


Decorare delle casse utilizzate per il trasporto sembrava una cosa assolutamente senza senso, ma era proprio per questo che davano la sensazione di essere particolari.


Immediatamente, il cuore di Tilly saltò un battito.


<em>“A proposito, hai richieste specifiche per il colore del velivolo? Che ne pensi del rosso?”</em>


Le parole di Roland risuonarono nelle sue orecchie.


<em>“Fa qualche differenza?”</em>


<em>“Normalmente, la fazione che domina il cielo è di quel colore.”</em>


Il personale a terra aveva rimosso efficientemente i bulloni fissati sulla prima cassa. Mentre le tavole sigillate venivano pian piano rimosse, la folla aveva iniziato a sussultare.


Davanti agli occhi di tutti comparve la struttura di un velivolo mai visto.






<em>Aris</em>
                                


                                



