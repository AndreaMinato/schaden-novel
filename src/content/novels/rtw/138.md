---
title: Capitolo 138: Istituzione del Ministero dell’Agricoltura
pubDate: 2025-08-07T11:30:06.692Z
tags:
    - rtw
---






La foresta a sud del fiume Acqua Rossa era stata tagliata quasi completamente, e a breve avrebbero iniziato a coltivare quel terreno.


Per agevolare le persone che dovevano attraversare il fiume Acqua Rossa, Roland aveva commissionato un pontone di quasi cento metri. Era stato creato con decine di zattere di legno, collegate l’una all’altra tramite grosse corde. Aveva anche ordinato ai carpentieri di costruire zattere aventi entrambe le estremità a punta, per ridurre al minimo l’attrito dell’acqua. Le corde erano state legate attorno a quattro piloni di legno su entrambe le sponde del fiume, fissando le zattere insieme quanto più possibile. Tra ogni zattera c’erano quattro lunghe assi con una delle estremità in ogni ponte, erano lunghe due metri e insieme erano larghe quattro metri.


Un pontone fatto di zattere era facile da realizzare, ma comunque il tempo impiegato fu più di quello previsto. L’eccessivo alzarsi o abbassarsi del livello dell’acqua avrebbe portato alla consumazione delle corde. Il pontone poteva durare facilmente due o tre anni, gli alberi della foresta erano una eccellente materia prima. Per esempio, il molo di Città di Confine era lì quasi dalla fondazione della città stessa. Anche se a camminarci sopra si sentivano scricchiolii, non mostrava alcun segno di cedimento.


Nella zona ad ovest del pontone, la prima parte di terra era diventata il luogo dove si esercitava Foglia. Ora che non erano più circondati dalla foresta, quell’area era stata accuratamente recintata dai membri del Primo Esercito. Negli ultimi giorni, a parte mangiare, studiare e dormire, Foglia aveva passato tutto il suo tempo a esercitarsi in quel giardino. Dalla finestra del suo ufficio Roland poteva vagamente osservare la scena che si svolgeva in quel recinto di legno: il grano cresceva velocissimamente, dove la mattina c’erano solo piccole piantine, nel pomeriggio l’intera zona si era trasformata in un mare di grano dorato.


Facendo affidamento sulla magia, i suoi Germogli Dorati in un solo un giorno, dopo essere stati piantati, erano pronti per il raccolto. Se qualcuno l’avesse visto, sarebbe sicuramente caduto incredulo in ginocchio, gridando “Miracolo! Dev’essere un miracolo!”


Visto che la terra, la popolazione e le sementi erano stati allestiti, Roland decise che era tempo di scegliere l’ultimo elemento: il custode.


Chiamò il sempre impegnato Barov, e quando entrò nell’ufficio gli chiese: “I tuoi apprendisti dovrebbero essere abbastanza esperti ormai, giusto? Mi servono due nuove divisioni nel Municipio.”


“Sua Altezza Reale, questo… non abbiamo uomini a sufficienza per questo” insistette Barov.


“Prima eri sempre d’accordo con me e i dettagli li sistemavamo in seguito, ma ora ti lamenti già dall’inizio…” Roland criticò Barov tra sé e sé, ma non lasciò trasparire i pensieri sul suo volto. “Come è possibile, non ti ho di recente affidato un gruppo di cavalieri?”


Facendo la prima scrematura, Roland aveva trovato più di cinquanta cavalieri che soddisfaranno i requisiti di lettura e scrittura. Naturalmente così ci sarebbero stati troppi insegnanti, quindi dopo aver selezionato i migliori aveva scelto alla fine nove soldati come insegnanti di primo livello, e affidato gli altri come apprendisti al Municipio.


“Sua Altezza Reale, quelle persone sono molto pigre, lavorano in maniera svogliata, reagiscono lentamente e quando finalmente riescono a trascrivere qualche informazione, finiscono per fare un sacco di errori, sono decisamente poco adatti come apprendisti.”


“Educarli è compito tuo!” Roland colpì il tavolo, “Se disubbidiscono spudoratamente agli ordini, mandali alla Miniera Settentrionale! Ma bisogna allestire queste due divisioni!”


“Bene, Sua Altezza, spetta a Lei l’ultima parola.” Barov non poté che arrendersi.


Roland disse: “Il primo è il Ministero dell’Agricoltura, che sarà responsabile della supervisione del terreno e del processo di semina.”


Barov ne rimase colpito, era la prima volta che sentiva che il Municipio doveva essere responsabile della produzione del cibo. “Sua Altezza, queste cose non dovrebbero essere gestite direttamente dai servi? Non dobbiamo preoccuparci di quanto e cosa piantino, ma solo che le tasse vengano pagate.”


“È proprio per questo che tu…cioè, che il raccolto in passato era così basso.” Roland prese subito il bicchiere e bevve dell’acqua, cercando di mascherare il suo lapsus. “Il Municipio dovrebbe preoccuparsi che tutor abbiano abbastanza da bere e da mangiare.”


“Far avare a tutti da bere e da mangiare…sta scherzando, vero?”


“Certo che no, non è nemmeno da mettere in discussione quanto sia importante che tutti ricevano acqua e cibo. Il Municipio non svolgerebbe il suo lavoro se non riuscisse a garantire cibo a tutti i cittadini, e io sarei colpevole di non adempiere ai miei doveri. E non era proprio per questo che abbiamo dato il via al progetto dei bagni pubblici?” Il tono di Roland non era più rilassato. Proseguì con serietà: “Non so come il Municipio della Capitale gestisca questi affari, forse la vita dei cittadini non è di loro interesse, ma qui a Città di Confine voglio creare un sistema di governo olistico. È di vitale importanza che sul mio territorio le persone lo sappiano, così che ci supportino con convinzione, e che per noi sia facile continuare a governare. Ora è importante istituire il ministero e affidargli questo compito.”


“Ricevuto, Sua Altezza” disse Barov mentre si asciugava il sudore dalla fronte.


“Vai negli archivi e cerca tre o quattro esperti contadini che possano lavorare per il Ministero dell’Agricoltura. Poi scegli due dei tuoi apprendisti e incaricali di riportare annotazioni e statistiche, così da avere un gruppo di sei persone.”


“Aspetti…vuole che dei civili diventino ufficiali del Municipio?” Barov sembrava turbato dall’idea.


“Non solo sono obbedienti, ma è probabile che lavoreranno con entusiasmo, quindi perché non dovrebbero avere il ruolo di ufficiali? Gli ufficiali non sono pari ai nobili, e il Ministero dell’Agricoltura ha bisogno di contadini professionisti per guidare le generazioni future.”


“Molti di loro non sanno nemmeno leggere e scrivere…”


“Ed è per questo che devi scegliere due dei tuoi apprendisti, serviranno per la documentazione.” lo interruppe Roland.


“Questo problema non sussisterà a lungo. Presto darò il via a un programma di educazione per tutti, o almeno questo è il piano. Tutti saranno in grado di leggere e scrivere e non ti dovrai più preoccupare del fato che ti mancano uomini.”


Ovviamente, la notizia che dei civili avrebbero lavorato per il Municipio era una sorpresa enorme per Barov, ma rimase a bocca aperta e per parecchio tempo non fu in grado dire altro.


Roland, senza badare a che Barov lo accettasse o meno, continuò col suo discorso: “Tornando all’istituzione del Ministero dell’Agricultura…quando i servi inizieranno a lavorare la terra, per forza succederà che useranno diversi metodi, per esempio tutti areranno la terra scavando solchi di profondità differente, e questa sarà un’ottima occasione perché il Ministero dell’Agricoltura osservi il loro lavoro. Le fattorie dovranno essere divise in sei gruppi e ogni membro del Ministero prenderà nota di ogni passaggio attuato dai contadini che gli sono assegnati.  Cose come quanto a fondo arano la terra, che intervalli usano nel seminare e così via. Dovranno lavorarci in modo più dettagliato possibile, ognuno dovrà avere degli strumenti per fare le misure e gli deve essere insegnato come usarli.”


“Intende che misureremo le loro…differenze?” Barov era di vecchio stampo per alcune cose, ma senza dubbio in generale era un buon pensatore.


“Esatto. Inizialmente non serve preoccuparsi troppo del raccolto. Continueremo come al solito a importare cibo…inoltre inizieremo a usare delle nuove sementi per assicurarci che nessuno muoia di fame. Il lavoro del Ministero dell’Agricoltura è quello di trovare il miglior metodo di coltivare la terra, e in seguito dovrà promuovere, insegnare e supervisionare il metodo con cui verrà piantato il grano.”


Roland non ne sapeva molto di agricoltura, ma questo non gli impediva di usare un approccio scientifico per arrivare a definire le opzioni migliori. Con questo programma sia l’espansione della terra da coltivare che l’aggiunta di parecchie nuove sementi da provare lo avrebbero aiutato a portare la produzione su un altro livello.


Barov annuì, poi esitò, infine chiese: “Sua Altezza, c’è una cosa che non ho capito, se i servi diventeranno cittadini, perché chiederà come tassa solo il 20% del loro raccolto? Anche se chiedesse di consegnare il 50%, lasciandogli tenere il 50%, sarebbe visto come estremamente benevolo.”


“Perché non c’è motivo di accumulare tanto denaro nei sotterranei” spiegò Roland, “Quando mi servirà più del 20%, lo comprerò da loro a un prezzo fisso. A Città di Confine, il commercio del cibo appartiene di diritto solo al Signore. Porteranno tutto il cibo al castello e verranno pagati. Dopo che avranno risparmiato un po’ vorranno probabilmente comprare cose come bestiame, attrezzi di metallo, carne, vestiti di cotone, e case di mattoni. E tutto ciò posso darlo solo io ai cittadini; se vorranno comprare cibo varrà la stessa cosa, lo faranno al castello. Così il denaro entrerà ugualmente nelle mie tasche, ma finché circolerà, migliorerà lo stile di vita di tutti. Riesci a seguirmi?”


Barov aveva un’espressione accigliata, era evidente che stesse ancora elaborando le informazioni.


Roland sorrise e scosse la testa, “Non è un problema se per il momento non capisci, puoi rifletterci con calma, l’importante ora è che tu segua i miei ordini.


Nel sentire ciò, Barov si alzò come fosse in trance, ma quando raggiunse la porta si voltò all’improvviso. “Sua Altezza, ha detto che vuole creare due divisioni, qual è la seconda?”


“Il Ministero dell’Educazione” rispose Roland. “Tuttavia, per questo sarò io l’unico personalmente responsabile.”




Merges




💬 Erialis Ciao a tutti eccovi il capitolo donatovi da noi per aver partecipato al contest. Vorrei  ricordarvi che è stata aperta una raccolta fondi per migliorare il sito per chi volesse aiutare, cliccate-->; QUI, per partecipare al nuovo evento di Novelle Leggere.Cliccate-->;QUI Se volete leggere dei capitoli in più basta donare ovviamente le donazioni sono cumulabili per donare, cliccare-->;QUI 
                                


                                



