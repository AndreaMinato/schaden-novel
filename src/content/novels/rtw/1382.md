---
title: Capitolo 1382: Ciò Che Uno Vede
pubDate: 2025-08-07T11:30:06.953Z
tags:
    - rtw
---


Montagna della Gabbia, Posto di Comando.


“Direttore del circo, c’è un altro rapporto simile...” Pagliaccio prese un pezzo di carta e si avvicinò a Hill Fawkes.


Nonostante il loro circo fosse stato smantellato diversi anni prima, i suoi compagni lo chiamavano ancora in questo modo.


Direttore del Circo


“Chi l’ha mandato?” Hill diede un’occhiata al foglio. “Riesci a risalire al mittente?”


“L’ultima posizione nota del messaggero era nella zona meridionale di Eterno Inverno: ci sono tre città in totale, là, ma non ci sono altri elementi oltre a ciò.”


Hill corrugò la fronte, e poi si alzò in piedi all’improvviso. “Informa Lord Ascia d’Acciaio e Sua Eccellenza Edith. Potremmo aver dei problemi.”


…


Quindici minuti dopo.


Edith posò il rapporto e diede dei leggeri colpetti al tavolo. “... Intendi dire che questo è successo in diverse zone di Eterno Inverno, allo stesso tempo?”


Hill annuì con la testa. “Nonostante non siamo riusciti ad identificare le esatte città in cui questi ordini sono stati eseguiti, è logico pensare che ce ne siano state molte, considerando le origini del rapporto.”


Negli ultimi giorni, i Servizi Segreti avevano ricevuto delle lettere simili, di continuo.


E riportavano che i nobili stavano spostando a forza i cittadini.


E si stavano muovendo verso nord.


Le caratteristiche erano identiche ed era impossibile che questi rapporti, provenienti da zone diverse, fossero sbagliati o falsificati; in altre parole, i nobili di Eterno Inverno stavano conducendo un’unica e coordinata operazione.


Nonostante le lettere criptate menzionassero brevemente il termine ‘migrazione’, non si trattava di una questione da poco: la capienza di una città era limitata e ritrovarti sotto o sovrappopolata era qualcosa in grado di paralizzarne le attività. Oltre a ciò, una massiccia migrazione aveva altri problemi: ad esempio, l’approvvigionamento di cibo, la sistemazione provvisoria delle persone, i beni trasportati ed altro: qualcosa di cui Neverwinter aveva molta esperienza. Si poteva persino insinuare che i nobili alla guida delle città non avessero le capacità necessarie per realizzare una simile operazione; non erano affidabili a sufficienza in termini di forza e di risorse per poter gestire il tutto, e quindi era destinato a rivelarsi un fallimento.


Appunto, alla maggior parte dei nobili non importavano le vite della gente comune, ma solo se i cittadini venivano considerati come individui. La tassazione e il governo dei signori sono inseparabili dalla gente comune: se non ci fosse stato nessuno da governare, non avrebbe avuto nessuna importanza quanta potenza e autorità si avessero a disposizione. Quando i cittadini avrebbero compreso che la migrazione non avrebbe portato loro niente, avrebbero perso la loro fiducia. Per non parlare dell’enorme quantità di persone riunite insieme, che faceva incrementare molto le possibilità di disordini; quindi, non importava quanto i nobili fossero autoritari o ingiusti, non sarebbero mai riusciti a portare a termine un evento su così larga scala.


In aggiunta, non erano solo i nobili ma tutte le regioni settentrionali, cosa che indicava chiaramente come ci fosse qualcuno di potente dietro.


In tutto Eterno Inverno, solo i demoni erano capaci di fare qualcosa del genere.


“Ma perché lo stanno facendo?” Edith si domandò pensierosa. “Se pensano di compromettere la potenza militare di Graycastle, possono limitarsi ad uccidere la gente... Usano i Demoni Ragno, i nobili non riusciranno a fermarli neanche se non fossero d’accordo.”


“Forse i demoni credono... che siano ancora di una qualche utilità.” Ipotizzò Luce dell’Alba.


“Se non fossero utili, non ci sarebbe bisogno di una migrazione di massa.” Hill scosse la testa. “Eterno Inverno possiede le città più piccole di tutti i quattro regni, persino la città reale riesce ad ospitare solo trecentomila persone, senza i dovuti preparativi. Non pensiamo neanche per un attimo che la loro destinazione non sia proprio quella città.”


“La città più grande a nord è...” Edith guardò la mappa.


“Castello Riflesso nella Neve, con la Catena Montuosa Invalicabile alle sue spalle. È solo la metà della città reale.” Ferlin aggiunse subito quell’informazione. “Vista la specificità della morfologia dell’area, la popolazione è molto bassa ed è anche il primo luogo in cui è stato riferito fosse comparsa la Nebbia Rossa.”


“Se i demoni hanno intenzione di portare tutti lì, non fa alcuna differenza ucciderli direttamente,” Commentò Hill.


“Ed il nemico non farebbe mai delle mosse inutili.” Edith annuì, d’accordo con l’uomo. “Credo che vi sia stata una qualche improvvisa evoluzione negli eventi che non abbiamo notato, e che questo sia il motivo per questa manovra inspiegabile.”


“E quale potrebbe essere tale evoluzione?” Indagò Ascia d’Acciaio.


“Non saprei...” Disse Edith lentamente. “Ma credo non sia nulla di buono. Informa il fronte, dì loro di alzare l’allerta.”


…


“Quelle nubi rosse... Che ci sia un obelisco dei demoni, là?” Mormorò Tilly.


“No,” rispose Fulmine, scura in volto. “Da questa distanza non dovremmo riuscire a vedere la Nebbia Rossa...”


“Perché?”


“Perché viaggia verso il basso!” Fu Maggie a rispondere. “Ho visto come la Nebbia usciva fuori dalla vetta della Catena Montuosa Invalicabile: sembrava una cascata!”


“Vero; non so se sia per il fatto che sia più pesante dell’aria a far sì che la Nebbia si ammassi ad altezze più basse, ma una cosa è certa: quando la Nebbia uscirà dal bordo del continente e si riverserà in Eterno Inverno, le vette delle montagne non saranno rosse,” aggiunse Fulmine.


“Intendi dire che scenderà dalla montagna?” Tilly corrugò la fronte.


Era per questo motivo che Fulmine aveva sostenuto che non avrebbero potuto vedere alcuna Nebbia Rossa: erano un paio di centinaia di chilometri lontani dalla catena montuosa più alta del continente. Se la Nebbia non poteva muoversi in alto, sarebbe stata bloccata dalle montagne.


“Non solo,” confermò lei. “Ho volato a nord della Catena Montuosa Invalicabile un mese fa e mi sono già avvicinata alla Nebbia; ma a quel tempo, il bordo del continente non era coperto da quella nuvola. Non... non sembra arrivare dalla grande frattura.”


Un brivido corse lungo la schiena di Tilly. Notò che le nebbie rosse sulla cima della montagna non erano un solo strato, ma formavano un corpo enorme. Ad essere più precisi, sembrava come se ci fosse una colonna che scendeva dalle nuvole.


Fissò quella vista insolita, in lontananza, e proferì parola solo dopo un lungo silenzio, “C’è un modo per scoprirlo.”


Fulmine alzò la testa e guardò le nuvole scure su di loro. “Lo credo anche io.”


Più uno volava in alto, e più lontano poteva vedere.


Se avessero potuto vedere tutto il continente, avrebbero anche potuto scoprire la verità dietro queste nuvole rosse.


“Se le cose stanno così, allora dovremo provarci...” Tilly spinse l’aereo alla velocità massima e volò verso l’alto. Fulmine la seguì e sincronizzò la sua magia per sovrapporsi a quella di Tilly.


Lavorando insieme, portarono la Fenice alla sua altitudine massima.


Dopo essersi alzate fino a 7500 metri, videro l’ovvia curvatura della terra; le nuvole diventarono una massa disconnessa e non furono più una cosa unica, mostrando il blu tenue al limite del mondo.


Sulla fronte di Fulmine comparvero delle goccioline di sudore: l’elevata altitudine aveva creato problemi alla barriera protettiva intorno a lei. Attraverso il vetro, Tilly notò che la superficie dell’aereo aveva uno strato di ghiaccio: se non fosse stato per il potere della strega, che ne riduceva gli effetti, non avrebbe potuto neanche immaginare in quale stato si sarebbe ritrovato l’aereo.


“Siamo quasi arrivati.” Tilly riusciva a sentire che la spinta fornita dai motori si stava riducendo. “Dovremo riuscire a trovare un’apertura, qui.”


“Me ne occupo io!” Maggie tirò fuori la testa e si trasformò in falco.


Trenta secondi dopo, trovò il punto di osservazione ottimale: da una piccola apertura tra le nuvole, riuscivano a vedere il contorno del bordo del continente.


Quando videro ciò che si celava sopra la Nebbia Rossa, non riuscirono a credere ai loro occhi.


Videro un’isola galleggiante.






<em>Mithdran </em>








































                                


                                



