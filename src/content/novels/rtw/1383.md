---
title: Capitolo 1383: Inviare un Messaggio a Migliaia di Chilometri di Distanza
pubDate: 2025-08-07T11:30:06.953Z
tags:
    - rtw
---


“Sicura di ciò che hai visto?”


Quando Ascia d’Acciaio sentì la notizia, sul suo volto gli comparve uno sguardo di sorpresa, come difficilmente si era mai visto; guardò Edith e ne notò l’incredulità.


In realtà, Tilly non era sicura di dover informare di quanto avessero scoperto il comandante del Primo Esercito senza aver prima verificato il tutto: dopotutto, si trattava di qualcosa di incredibile. Se i Demoni fossero stati davvero capaci di realizzare una simile impresa, ciò avrebbe di certo avuto ripercussioni sul morale e la sicurezza degli ufficiali di alto rango, e le persone insicure avrebbero persino pensato di arrendersi.


“Non ci siamo sbagliate, è tutto vero, gruu!” Maggie si picchiettò il petto. “Fulmine ed io siamo già state sul bordo del continente ed a quel tempo una montagna del genere non esisteva, gruu!”


Fulmine annuì. “Non siamo ancora in grado di verificare se si tratti di qualcosa che abbia a che fare con i demoni, ma di una cosa siamo sicuri: è comparsa nel giro delle ultime due settimane.”


“Capisco...” Edith rifletté per un momento e poi disse, “Se le cose stanno così, allora tutto ha senso.”


“Credi alle nostre parole?” Tilly era scioccata.


All'inizio aveva pensato che Edith ci avrebbe messo un po’ di tempo prima di processare tale informazione prima di decidersi ad organizzare delle operazioni di sorveglianza per verificare il tutto; chi avrebbe mai pensato che la Perla della Regione Settentrionale avrebbe creduto subito alle loro parole! Dopotutto, nonostante loro tre avessero assistito alla scena con i propri occhi, ci avevano messo un po’ prima di assicurarsi che non si trattasse di un’allucinazione.


“Dovete prendervela con Roland.” Edith sospirò. “Se fosse accaduto tre anni fa, credo che vi avrei prese per pazze... ma ora, penso che tutto sia possibile. Se fossi rimasta chiusa in quel ristretto spazio, non mi sarei mai resa conto di quanto il mondo fosse cambiato.”


“Oltre a ciò, le insolite azioni dei demoni confermano tale ipotesi.” Edith si fermò per un momento e riferì le informazioni ricevute da Hill Fawkes. “Nessuna delle città in mano ai nobili è in grado di accogliere così tante persone, ma un’isola fluttuante potrebbe farlo.”


“I demoni... stanno accogliendo delle persone?” Fulmine era scioccata.


“Non è la prima volta; Agatha non ha menzionato ciò in passato, durante la Prima Battaglia della Volontà Divina? Alcune persone crearono un’alleanza con i demoni per combattere contro le streghe.” Edith alzò le spalle. “A quel tempo, avevano paura delle streghe: ora, l’unica variabile che è cambiata è che adesso hanno paura di Sua Maestà Roland. Visto che non sono disposti ad accettare dei cambiamenti o ad esserne parte, c’è un limite a ciò che possono fare.”


“Non hanno dato ascolto agli avvertimenti circa la Battaglia della Volontà Divina...” Tilly strinse i pugni, senza rendersene conto.


“No...” Edith mostrò un sorriso strano. “Anche se i nobili lo avessero riconosciuto, avrebbero forse preso la stessa decisione; ci potranno volere diversi anni o decenni prima della fine della guerra, ma la realtà è che Sua Maestà Roland ha privato i nobili del loro potere e si è preso le loro terre. Per alcuni, non c’è alcuna differenza con il prendersi le loro vite: visto che in un caso la morte è immediata e nell’altro è solo ritardata, difficilmente accetterebbero quest’ultima.”


“Adesso basta.” Ascia d’Acciaio le interruppe bruscamente; sapeva che quando la Perla della Regione Settentrionale iniziava a parlare in questo modo, era difficile farla smettere. Inoltre, le veniva facile offendere gli altri e persino se stessa. “Ritornando alla questione in oggetto, come dovremmo comportarci con l’isola fluttuante?”


Lo sguardo di Edith tornò alla sua normalità. “No, non possiamo farci nulla: se è rimasta sul bordo del continente per tutto questo tempo, non avremo problemi; ma se quell’affare arriva da un’altra parte, allora di problemi ne abbiamo, ed anche belli grossi. Se Sua Altezza Tilly è riuscita a vederla da un paio di centinaia di chilometri di distanza, le sue dimensioni devono essere superiori a qualsiasi altra cosa possiamo immaginare. Credi che potremmo distruggere una porzione della Catena Montuosa Invalicabile facendo affidamento ai Fuochi Celesti?”


“Dobbiamo informare mio fratello il prima possibile.” Disse Tilly.


“Sono d’accordo.” Edith annuì con la testa. “Non è più una questioni di piani o di strategie: l’unica persona in grado di pensare alla nostra prossima mossa è Sua Maestà Roland.”


“È un peccato che le nuove torri di comunicazioni siano ancora in costruzione; altrimenti, potremmo parlare con il Re immediatamente.” Ascia d’Acciaio camminò verso la scrivania e prese in mano una penna ed un foglio. “In ogni caso, prima di fare qualsiasi altra cosa, dovremmo spedire un messaggero via aerea.”


“Non ce n’è bisogno, lasciate che sia io ad occuparmene.” Tilly si tirò in piedi. “Grazie alla velocità di Fenice, posso arrivare a Neverwinter nel pomeriggio se parto domani mattina. È un mezzo più veloce di qualsiasi messaggero. E poi... pensavo di ringraziarlo per il nuovo regalo.”


Detto ciò, si voltò verso Fulmine e Maggie. “Mi sa che voi due dovrete continuare a raccogliere informazioni ad ovest della Catena Montuosa Invalicabile.”


“Ci pensiamo noi,” risposero loro due con sicurezza.


…


Il giorno seguente, Tilly volò da sola verso est, in direzione del mare, prima di seguire la costa verso sud; in meno di quattro ore, atterrò all’Accademia dei Cavalieri dell’Aeronautica nella città reale.


Quel giorno, furono in molto a vedere una stella cadente rossa attraversare il cielo.


Dopo essere saltata giù dall’aereo, corse verso il Castello. Vedendone i capelli grigi, nessuna guardia osò bloccarne la strada.


Quando aprì la porta dell’ufficio, Roland sbatté le palpebre sorpreso: ovviamente, non si aspettava di vederla.


“Uh... c’è qualche problema con l’aereo?”


Tilly si fermò, un senso di colpevolezza che le apparve subito nel cuore. <em>L’ho stressato così tanto che la prima cosa che mi chiede appena mi vede è come va con l’aereo? </em>"No, l’aereo personale... cioè, Fenice, è di gran lunga migliore di quando mi aspettassi. Quindi... grazie mille, Fratello.”


“Phew.” Roland si lasciò sfuggire un sospiro di sollievo, ma la sua espressione divenne immediatamente seria. “Quindi, il motivo per il quale sei di ritorno è... che hai qualche informazione importante da riferirmi?”


“Corretto: mentre volavo con la Fenice nel suo primo volo, ho per caso scoperto alcuni movimenti dei demoni.” Tilly proseguì quindi a raccontare in dettaglio l’esperienza di loro tre.


Dopo aver ascoltato l’intera storia, Roland corrugò la fronte. Che una cosa del genere fosse visibile da una così grande distanza, significava che oltre a non esserci nulla che lo coprisse, doveva anche essere enorme. Prendi come esempio la luna e le stelle: ad una distanza di più di cento chilometri, persino la Catena Montuosa Invalicabile sarebbe sembrata una linea sottile ed il bordo del continente una fosca ‘collinetta’. Per essere visibile a tali condizioni, di sicuro non era piccolo.


<em>I demoni hanno già le capacità per muovere un’isola in cielo?</em>


Chiunque sapeva che era impossibile persino con le tecnologie del mondo moderno.


Se si fosse trattato davvero di un’isola, qualsiasi arma non avrebbe avuto alcun effetto; era una questione di caratteristiche fisiche: un oggetto enorme capace di fluttuare significava un pazzesco ammontare di energia.


<em>La magia è proprio incredibile...</em>


Ma Roland l’aveva capito davvero dopo aver incontrato Anna; ora, era necessario che verificassero le informazioni circa quel bestione.


Gli venne in mente una persona particolarmente idonea.


Entrando nel Mondo dei Sogni, Roland prese il telefono e digitò il numero di Valkries.






<em>Mithdran </em>








































                                


                                



