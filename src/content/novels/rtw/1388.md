---
title: Capitolo 1388: Conflitto
pubDate: 2025-08-07T11:30:06.954Z
tags:
    - rtw
---


Sopra un crinale del continente, Divinità degli Dei.


Il Signore del Cielo entrò a grandi passi nella torre, per poi accedere alla nuova grotta carsica sotterranea.


Prima di venir scelta come città principale della Divinità degli Dei, era famosa e conosciuta in tutta la Regione Pietranera, con una storia quasi millenaria. Non era la prima volta che il Signore del Cielo visitava questo luogo: la complessa struttura della grotta carsica non era un problema per lui e l’unica cosa che gli desse fastidio era Maschera conosciuto anche come Nassaupelle.


“Mio Signore, il mio Padrone sta conducendo un importante esperimento: avete qualcosa che devo riferirgli?” All’entrata dell’area predisposta per i test, un Demone Minore bloccò il passo ad Hect Zod; in qualità di ciambellano di Maschera, ovviamente ne aveva seguito le orme: due teste unite insieme con una pietra magica, che lo facevano apparire deformato e davvero orribile.


“Sparisci!” Hect Zod non era in vena di sprecare fiato con lui ed alzò la mano, facendolo cadere a terra.


Se si fosse trattato di un Demone Minore guerriero, magari ci avrebbe pensato un attimo di più; però, Maschera aveva praticamente completato il Cammino della Riconciliazione e le pietre magiche che aveva unito al suo corpo non erano adatte per il combattimento: per questo motivo si poteva intuire quale potere un Demone Minore suo seguace possedesse.


Dopo essersi reso conto che il Signore del Cielo stava trattenendo la sua collera, il ciambellano decise saggiamente di rimanere in silenzio.


Hect Zod spinse ed aprì le pesanti porte di pietra, entrando nella stanza senza guardarsi indietro: non aver distrutto la porta ed essere apparso davanti a Maschera senza attaccarla era il massimo rispetto che potesse concedergli.


Dietro la porta c’era un’enorme caverna.


Sulle sue pareti c’erano innumerevoli pietre magiche incastonate, simili alle stelle del cielo notturno. Sotto ai suoi piedi c’era un fitto gruppo di Demoni Inferiori: erano in numero di gran lunga maggiore rispetto alle pietre magiche e per lo più con sembianze di vermi. Erano come del bestiame intrappolato in un recinto, soggetto ai continui stimoli del nucleo magico.


Hect Zod non riuscì ad evitare di fare una smorfia.


Nonostante i Demoni Inferiori fossero i più inutili, visto che non riuscivano a compiere alcun lavoro manuale non disponendo di arti ed a causa del loro intelletto estremamente ridotto non venivano neanche addomesticati, si era però scoperto per puro caso che erano quelli che più facilmente riuscivano ad unirsi ad altre forme di vita, cosa che li rendeva i parassiti ideali. Era stato ipotizzato che avesse qualcosa a che fare con i loro meridiani estremamente semplici.


Certo, non tutti i Demoni Inferiori vermi erano capaci di sopravvivere fino al punto di risuonare con le Pietre Divine della Crescita: quelli che morivano servivano come mangime per la nuova progenie di Demoni Inferiori e quelli che sopravvivevano diventavano delle potenti armi.


Ovviamente, il Signore del Cielo non provava nulla per queste forme di vita inferiori che non erano in grado di comunicare; rispetto al passato in cui erano del tutto inutili, per lo meno adesso avevano una qualche utilità per la loro razza. Ciò di cui era scontento, però, erano gli insoliti interessi di Maschera.


Il processo di trasformazione poteva essere facilmente condotto all’interno di una caverna sigillata, eppure Maschera aveva intenzionalmente scelto un luogo sotto gli occhi di tutti: su un pilastro massiccio e possente collegato da quattro ponti che conducevano verso quattro direzioni differenti, con migliaia e migliaia di Demoni Inferiori intrappolati al di sotto. Ogniqualvolta qualcuno entrasse nel cuore del luogo predisposto per gli esperimenti, era obbligato ad “ammirare” il lavoro di Maschera.


I Demoni Inferiori che si contorcevano gemevano cercando di trattenere il dolore, l’odore pungente dei loro escrementi come anche quello dei gusci in putrefazione di quelli morti metteva a dura prova il Signore del Cielo. L'intera caverna era colma di questa atmosfera disgustosa. Nessun demone sano di mente se ne sarebbe stato in un luogo così cupo, con tutta questa negatività; eppure, Maschera aveva di propria volontà predisposto il laboratorio sopra il pilastro di pietra. Hect Zod sospettava che la mente di Maschera fosse stata danneggiata in seguito a tutte quelle fusioni, cosa che lo aveva poi reso immune al buon senso.


Dopo aver attraverso il ponte sospeso, vide Nassaupelle all’ultimo piano dell’edificio di trasformazione.


Dopo aver visto Maschera, il Signore del Cielo sentì immediatamente aumentare la propria collera: stava misurando i resti degli uccelli di metallo raccolti dai suoi subordinati con un paio di nobili umani che giacevano lì di fianco, le loro condizioni ignote. L'unico umano sopravvissuto era tra le mani di Maschera, il suo volto in preda al terrore. C'erano persino delle strisciate umide sui suoi abiti.


“Nassaupelle!” Ruggì di rabbia, “Chi ti ha dato il permesso di toccare i miei Umani? Anche se li volessi per i tuoi esperimenti, prima devi chiedermi il permesso!”


Non c’era da sorprendersi che non riuscisse a contenere la sua collera. Aveva trasferito a fatica i nobili alla grande frattura e alla Divinità degli Dei per evitare che Graycastle se ne servisse per la guerra. Allo stesso tempo, avrebbe anche potuto fornire alla città nuova forza lavoro: davvero prendere due piccioni con una fava! Chi avrebbe mai pensato che appena dopo che questo gruppo di uomini arrivasse alla Divinità degli Dei, un nobile preoccupato di Eterno Inverno venisse da lui dicendogli che alcuni dei suoi compagni erano stati portati via da delle guardie e che non si sapeva dove fossero finiti.


Ciò aveva distrutto la stabilità che aveva costruito con così tanta fatica.


La cosa peggiore era che anziché prendere delle persone normali, il colpevole aveva intenzionalmente catturato dei nobili: questi ultimi erano fondamentali per controllare le masse. Senza di loro, Hect Zod ci avrebbe messo molto più tempo ed uno sforzo maggiore nel controllare decine di migliaia di persone.


“Padrone Hect Zod... veloce, salvatemi!” Il nobile, cosciente, gridò immediatamente piagnucolando, come se avesse visto il suo salvatore.


“Ah... è il Signore del Cielo,” Maschera disse con indifferenza, voltandosi. “Devo ammetterlo, questo è sicuramente un malinteso: certo, mi diverto a mettere insieme le qualità migliori, ma ciò non include le forme di vita inferiori: mi sono già unito con le loro controparti più sorprendenti seicento anni fa.”


Rimosse una maschera dalla sua testa, rivelando un chiaro volto femminile, uno che probabilmente apparteneva ad una Strega, ma che adesso era parte di lui.


Su tutta la sua testa c’erano più di una decina di maschere simili: si poteva solo immaginare che orrore sarebbe stato se le fosse tolte tutte. Secondo Nassaupelle, era il cervello il luogo in cui si formava l’intelletto ed era la parte più importante rispetto al resto del corpo: con più cervelli, le proprie capacità di pensiero sarebbero migliorate di molto. Quindi, credeva che una razza potente dovesse disporre di due teste per gestire l’alternanza dei momenti in cui si ragionava e quelli in cui ci si riposava, in modo da sfruttare al meglio il tempo a propria disposizione.


Ma agli occhi di Hect Zod, solo le malvagie bestie demoniache ed i mostri del Regno Cielo-mare poteva apparire così.


Una luce violetta quasi impercettibile fendette l’aria e spezzò in due la maschera che il demone teneva in mano: gocciolò del sangue blu quando sul viso della donna umana comparve una ferita.


Probabilmente Nassaupelle non si aspettava che Hect Zod lo attaccasse e la posizione che ricopriva venne subito delegittimata. Lasciò cadere il nobile nella sua mano e si coprì il viso ferito, mentre indietreggiava di un paio di passi. “Signore del Cielo, s-sei impazzito? Osi attaccare un Lord Anziano per proteggere un inferiore? Non dimenticare che sono io il creatore della Divinità degli Dei, sono io colui in grado di dare speranza alla nostra razza per vincere la Battaglia della Volontà Divina. Non è che... vuoi tradire il Re?


Il cuore di Hect Zod si riempì di gioia nel vedere l’espressione spaventata dell’altro demone.


Dopo aver ottenuto la posizione di Comandante del Fronte Occidentale, Hect Zod non aveva mai trovato qualcosa che lo soddisfacesse: il Signore degli Incubi era perduto, senza alcun motivo, l’esercito non era riuscito a spezzare le difese degli uomini, stava combattendo faticosamente per la vittoria della sua razza ma c’era Maschera ad ostacolarlo. Che cosa ridicola!


Era impossibile che Nassaupelle non sapesse che era stato lui a condurre gli umani alla Divinità degli Dei: sottrarglieli da sotto il naso era chiaramente uno sfacciato atto di ribellione. Dopo i vari insuccessi, Hect Zod veniva deriso dagli altri.


Ma non erano nella Città Santa del Re e Maschera non era il Cacciatore Magico: se non lo avesse messo al suo posto, la conseguenza più probabile sarebbe stato che il demone avrebbe cercato di rovesciarlo.


<em>Che importa se l’avere più cervelli è un vantaggio?</em>


Rispetto al vero potere, il cervello era inutile, non importava di quali dimensioni fosse. Hect Zod voleva che Maschera si rendesse conto chi fosse il vero Comandante del Fronte Occidentale.


“Se sei davvero fedele al Re, dovresti sapere che cosa puoi fare e cosa no.” Disse freddamente Hect Zod, richiamando la Porta della Distorsione, affilata come una lama. “Dopotutto, questi umani sono estremamente utili a me ed alla nostra razza. Ricordatelo.”


Maschera fu il primo a distogliere lo sguardo. “È stata una svista da parte mia... Terrò a mente di chiederti la tua opinione, in futuro.”


“Bene.” Hect Zod annuì con la testa. Non aveva intenzione di trattarlo male; dopotutto, per controllare la Divinità degli Dei erano necessari degli ascendenti con una certa abilità con i nuclei magici, ed erano quasi tutti alle dipendenze di Nassaupelle. Allo stesso tempo, i Demoni Simbiotici erano fondamentali per la guerra e Maschera era quello in grado di crearli. Era impossibile per Hect Zod fare alcunché senza di lui; se così non fosse stato, sarebbe stato il primo ad essere ucciso dal Re.


“Mio... mio Signore... Sob, è un piacere vedervi...” Il nobile strisciò immediatamente verso il Signore del Cielo e si avvinghiò alla sua gamba.


“Ne parleremo dopo.” Hect Zod gli lanciò un’occhiata prima di voltarsi verso Maschera. “Visto che non è tuo interesse fonderti con lui, per quale motivo hai portato qui gli umani?”


Maschera afferrò i resti di un Uccello d’Acciaio e sorrise. “Volevo solo chiedere loro come si usasse questa roba.”


Hect Zod seguì la direzione dello sguardo del demone, ed i suoi occhi si posarono su un’intricata arma fissata sulla testa dell’Uccello.






<em>Mithdran </em>




















                                


                                



