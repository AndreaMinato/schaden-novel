---
title: Capitolo 1389- Segreti Misteriosi
pubDate: 2025-08-07T11:37:51.089Z
tags:
    - rtw
---


“Il suo nucleo?”


Hect Zod si avvicinò al macchinario, si inginocchiò e raccolse un pezzo di metallo. Si rese velocemente conto che l’oggetto che aveva in mano era molto più importante di quanto sembrasse: c’erano dei marchingegni nascosti dentro l’irregolare guscio esterno che non si riuscivano a notare con una sola occhiata; raccolse a caso un oggetto dalla forma a cilindro e notò che al suo interno conteneva più di un centinaio di parti, molto più complesso di un moschetto. “Vuoi dire che...”


“Quegli uccelli di ferro hanno bisogno di questo oggetto per volare,” confermò Maschera.


“Un attimo: stai dicendo che queste cose, in grado di volare più velocemente di una bestia Bogle, sono in realtà azionate da questa pila di oggetti inanimati?” Hect Zod corrugò la fronte. In quanto era stato il Demone Anziano che aveva affrontato questi uccelli, sapeva molto bene che la loro capacità di volare non derivava dal battere le ali, ma dalle lame che avevano sulla testa che ronzavano come un uccello.


In un certo senso erano simili ad un mulino a vento, ma a differenza delle sue pale che si muovevano solo in caso di vento, queste creavano automaticamente del vento da sé. L'unica cosa che confondesse Hect Zod era il modo in cui quelle lame riuscivano a girare così velocemente: di sicuro, non poteva funzionare solo grazie alla forza degli umani; quindi, il Signore del Cielo aveva inconsciamente concluso che si trattasse di un qualche sigillo magico o di un sistema collegato al potere sprigionato dalle pietre magiche. Erano queste le uniche spiegazioni sensate su come quegli uccelli di acciaio riuscissero a volare senza delle streghe a bordo.


Ma ora, Maschera gli stava dicendo che la causa di tutto ciò erano una serie di oggetti inanimati e privi di vita?


“Incredibile, vero? Anche io l’ho pensato.” Avendo toccato un argomento che lo interessava, Maschera si era subito ravvivato. Allungò il suo dito rinsecchito e lo infilò in un secchio di metallo, passandolo poi al Signore del Cielo. “Vuoi darci un’occhiata?”


Hect Zod fissò il dito completamente macchiato di nero e disse freddamente, “Vuoi provare l’ebbrezza di un dito rotto?”


“Ahem... certe cose danno un’impressione migliore quando le si provano.” Maschera ritirò il dito e se lo infilò in bocca. “Una parte di esso è bruciato, con una certa fragranza. È come se si trattasse di uno strumento che contiene del fuoco.”


“Il fuoco non può muovere un uccello di metallo.”


“Dipende da che fuoco si tratti: se la fiamma è abbastanza intensa, potrebbe persino riuscire a farlo!” Lo smentì Maschera. “Hai visto come quegli inferiori usano i fucili, ne ho presi alcuni e li ho studiati attentamente: sostanzialmente, usano la combustione ma ad una velocità molto alta che genera qualcosa come una esplosione! Se la reazione è in grado di sputare fuori un proiettile da quelle balestre di ferro, dovrebbe anche riuscire a spingere le lame.”


“L’esplosione dei fucili è istantanea: se le cose stanno come dici, significa che devono continuamente aggiungere del materiale infiammabile; e poi, la velocità deve essere estremamente elevata per raggiungere quella delle lame. In teoria, è semplicemente impossibile.” Il Signore del Cielo tentò di smorzare l’entusiasmo di Maschera.


“È qualcosa che devo ancora capire,” ammise schietto Nassaupelle. “Per questo motivo ho chiamato questi inferiori qui, per ascoltare le mie domande; chi mai avrebbe immaginato che fossero stupidi come i Demoni Inferiori! All'inizio, ho creduto che mi stessero mentendo e dopo aver usato un paio di ‘metodi’, mi sono reso conto che non ne avevano davvero idea!”


A questo punto, Maschera gesticolava colmo di entusiasmo. “Riesci a crederci? Il creatore di queste robe appartiene alla loro stessa razza! Il principio nascosto in questa macchina è proprio davanti ai loro occhi, eppure non ne hanno la minima idea, e dicono persino che sia una trovata spicciola di qualche strega perversa. Nella mia frenesia, ho usato un po’ troppa forza...”


“Mio... mio Signore...” Il viso del nobile si fece pallido sotto lo sguardo di Nassaupelle. Corse subito verso un muro, tremando senza sosta.


“Capisco ora perché non consideri gli umani come esseri inferiori, ma devo comunque dirti che questo gruppo che hai portato qui lo è davvero, il peggio del peggio!” Maschera si voltò e guardò Hect Zod. “Ora, ho sentito che gli uccelli di metallo ed i fucili sono stati creati da Graycastle? Potresti catturare un paio dei loro fabbri per me? Voglio vedere se i loro cervelli sono diversi: se così fosse, fondermi con un altro umano potrebbe non essere una cattiva idea...”


“Basta!” Lo fermò Hect Zod. “Non sono qui per sentire le tue stupidaggini! Quando otterremo la loro Pietra dell’Eredità, tutti i tuoi dubbi e le tue domande otterranno risposta. Il punto cruciale è vincere questa guerra: manca ancora una settimana prima che la Divinità degli Dei entri nel territorio degli uomini, e non voglio che anche tu sia un mio problema. Crea altri Demoni Simbiotici, questa è la tua unica missione: capito? E, non toccare mai più gli umani!”


Maschera si calmò e poi allungò entrambe le braccia. “... Ovviamente.”


Il Signore del Cielo lo fissò per un bel po’ prima di sollevare il nobile sopravvissuto e lasciare la stanza.


Dopo un po’, Nassaupelle scosse la sua testa.


“Neanche te sei un granché, Hect Zod.


“La chiave per comprendere ogni cosa è scoprire il segreto mistico, ma a te non interessa.” Tirò una nuova maschera dalle sue vesti e coprì il volto della strega. “La magia non è la sola forza che regola questo mondo, né tanto meno la Battaglia della Volontà Divina. Anche se ottenessimo tutto dalla Pietra dell’Eredità, non tutto può raggiungere l’apice insieme. È questo il motivo per il quale sto creando i Demoni Simbiotici e per il quale tu stia passando così tanto tempo sul campo di battaglia. Non hai la benché minima idea di che cosa rappresentino questi oggetti di metallo...”


Il Demone Anziano, Maschera, si voltò e fissò i resti dell’uccello di metallo mentre mormorava tra sé e sé.


L'utilizzo degli esplosivi da parte degli uomini per spingere un oggetto grande lo aveva colpito in un modo mai visto: capì che si trattava di una conversione di energia. Nonostante avesse spesso visto il passaggio dell’energia da stabile ad instabile, era la prima volta che assisteva ad un qualcosa di così violento, come la combustione, per raggiungere lo stesso risultato. Doveva esserci un qualche legame tra la combustione e la capacità di volare che permetteva la trasformazione dell’energia.


<em>Essendo reversibili, che siano intrinsecamente la stessa cosa?</em>


<em>E la magia?</em>


<em>In passato, la nostra razza non ha mai avuto il benché minimo interesse di farsi domande circa la manifestazione della magia: la consideravano per quella che era... Ma adesso, pensandoci, potrebbe la magia essere una forma di conversione di energia?</em>


<em>Per esempio, se il potere magico impiegato per muovere la Divinità degli Dei venisse trasformato in energia esplosiva, quanto sarebbe potente quell’effetto?</em>


Era come se davanti a Maschera si fosse aperta una nuova strada.


<em>Se riuscissi a comprendere questo segreto, il Signore del Cielo, anzi no, persino il Re... non sarebbero niente.</em>


<em>Conoscenza, è la conoscenza la forza più potente nel mondo.</em>


<em>Voglio sapere... voglio conoscere i segreti misteriosi degli uomini!</em>


Nassaupelle alzò la testa e cacciò una risata strana ed incontrollabile.


…


Quando sentì la debole risata dietro di lui, Hect Zod provò un senso di disgusto.


“Mio Signore... che fortuna che siete arrivato voi!” Sulla sua spalla, il nobile era triste e continuava a piagnucolare. “Quel mostro ha scavato dei buchi nei crani degli altri, ed io ero il prossimo...”


“Lo so, stai tranquillo, è tutto finito.”


Posò il nobile a terra ma non lo fece andare via: lo afferrò e lo alzò per il colletto, sopra il ponte sospeso.


“Un attimo, m-mio Signore, Signore del Cielo, che cosa state facendo?” Vedendo quegli orrendi vermi che si dimenavano in basso, il nobile si spaventò. “No... No!”


Hect Zod non rispose. Lanciandolo, il nobile urlò e cadde in fondo al pozzo, più di 10 metri in basso. Percependo il “cibo” in arrivo, i Demoni Inferiori strisciarono verso il nobile, dimenandosi contenti come davanti ad un regalo.


Ciò di cui Hect Zod aveva bisogno era una forza lavoro stabile e controllabile.


E dopo aver visto il luogo dell’esperimento ed il vero aspetto di Maschera, il nobile non lo era più.


Persino Hect Zod credeva che Nassaupelle non fosse per nulla diverso da un mostro, figuriamoci gli uomini.


Anziché lasciare che il nobile ritornasse dagli altri e parlasse di questo tragico incontro, Hect Zod decise di zittirlo per sempre.


Anche se la sua decisione avrebbe creato qualche problema, era di sicuro migliore di un casino che non avrebbe potuto gestire in futuro.


Hect Zod ritornò agli alloggi temporanei degli uomini. Marwayne fu il primo ad andargli incontro. “Mio Signore... cosa è successo alle persone catturate...”


“Ho verificato la situazione: sono stati catturati perché erano segretamente in contatto con Graycastle; visto che chi viene informato di queste cose è un altro, ho ricevuto la notizia solo ora.” Hect Zod calmò pazientemente l’uomo. “Ma è stata una fortuna che io sia intervenuto in tempo: in base alla vostra legge, quegli uomini non sono stati condannati a morte ma imprigionati a Città del Cielo: quanto la guerra sarà finita, potranno pagare una cauzione od altro e comprarsi la libertà. Oltre a ciò, ho anche un’altra buona notizia: i nobili restanti hanno superato la prova e quindi non succederà più nulla del genere in futuro.”


“Capisco...” Marwayne si lasciò andare in un lungo sospiro. “È questo il motivo. Vi ringrazio, Signore del Cielo. Grazie per il vostro interesse e la vostra premura.”


“Non è nulla: se continuerete a lavorare per portare a termine il compito che vi ho affidato, ci sarà una parte del mondo degli uomini destinata a voi.”


“Certo, certo.” Marwayne all’improvviso tirò fuori dai suoi vestiti una lettera. “Ecco, Mio Signore, quando eravate nella città interna, qualcuno mi ha passato questa lettera, dicendo che fosse espressamente per voi. Sebbene potesse esservi stato un qualche errore, era stata inviata qui e quindi credo che facciate bene a darle un’occhiata.”


“Oh?” Hect Zod aprì la lettera e strinse subito gli occhi!






<em>Mithdran </em>












                                


                                



