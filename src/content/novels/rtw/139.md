---
title: Capitolo 139:  Il Potere del Diavolo
pubDate: 2025-08-07T11:30:06.692Z
tags:
    - rtw
---


Quando Barov tornò nel suo ufficio al Municipio chiuse subito la porta dietro di sé.


 Mio Dio.  Aveva la schiena percorsa da sudori freddi, strinse la Pietra Divina della Vendetta che aveva al collo e si sentì di nuovo al sicuro. Sembrava che Sua Altezza Reale fosse davvero posseduto dal Diavolo. Ci aveva già pensato, solo come strana speculazione, ma ora ne era quasi certo: quello con cui aveva parlato non era il Principe Roland.


Barov avrebbe potuto anche accettare i cambiamenti nel suo carattere che lo avevano reso eccentrico, ma come era possibile che d’improvviso possedesse conoscenze su argomenti di cui prima non sapeva nulla? Cose del genere le aveva sentite solo nei miti, ma nelle leggende era sempre Dio che possedeva il corpo di un mortale, guidando l’umanità attraverso momenti difficili. Da quando al Diavolo piaceva fare la stessa cosa?


Se Roland Wimbledon avesse agito come un re e si fosse posto al comando del suo territorio (anche se sarebbe stata una situazione impegnativa), Barov non avrebbe stentato a credere che le informazioni che aveva sulla mancanza di educazione e capacità del Principe fossero false. Ma il suo carattere non poteva essere dissimulato. Dopotutto, era sempre possibile che qualcuno gli avesse spiegato in segreto come governare una città o un paese. In quanto ministro, aveva avuto vari e aveva anche stretto numerosi accordi segreti, ma non aveva mai tradito i suoi superiori.


Ma Barov non aveva mai sentito nulla riguardo alle idee e programmi che uscivano dalla bocca del Principe. Eppure aveva lavorato per vent’anni nel Municipio della Capitale, diventando addirittura ministro delle finanze, quindi aveva molte conoscenze riguardo il funzionamento di un Municipio. In quanto ministro, aveva avuto vari incarichi, e aveva anche stretto numerosi accordi segreti, ma non aveva mai tradito i suoi superiori.


Il Re aveva emanato un decreto, secondo cui i ministri potevano decidere chi far lavorare per loro. Quindi ogni ministro aveva un certo potere, che ognuno aveva finito per gestire in modo diverso. Per esempio, il ministro responsabile della difesa di Città del Re aveva centinaia di cavalieri e mercenari ai suoi ordini. Allo stesso tempo, anche le associazioni clandestine avevano molta influenza. Quando queste forze si scatenavano, di solito puntavano i criminali, ma anche per i nobili era difficile rimanere in città. Potevano solo aspettare che il Re le mettesse in prigione.


Ma questo non valeva solo per Città del Re: altre città si trovavano nella stessa situazione.


Pertanto, se una persona voleva diventare Lord o Re, la cosa di cui aveva più bisogno era una grande aristocrazia o qualcun altro che avesse una grande influenza.


Se non avevano abbastanza soldi per reclutare uomini, poteva essere che avessero altre opzioni su cui fare affidamento? Più gente controllavano, più sarebbero stati stimati dagli altri: dopotutto così tante persone non potevano essere nel torto, no?


Ma l’approccio del Principe aveva completamente cambiato le idee di Barov su come funzionassero le cose. Aveva mantenuto la sua carica e i suoi apprendisti, ma tutti gli altri erano reclutati e pagati direttamente dal Municipio. In altre parola, anche se lui fosse morto lo avrebbero rimpiazzato senza problemi.


Questo sistema era del tutto nuovo per lui, Barov ne era certo ormai: il Principe stava preparando un nuovo sistema politico per il Regno di Graycastle.


Altri avrebbero potuto pensare che fosse solo un desiderio di Roland, o che questi si credesse infallibile. Ma Barov non la pensava così, prese una penna d’oca e buttò giù tutte le disposizioni di Roland.


Osservando quei piani, sembrava che tutto fosse connesso, niente era stato lasciato al caso.


Tra tutti i progetti, il primo di cui occuparsi era quello di acqua e cibo.


Barov naturalmente sapeva che, con un ferreo controllo sul popolo, le istruzioni date dal Signore sarebbero state eseguite più velocemente. Ma in questo modo sarebbe anche aumentato il carico di lavoro dietro all’organizzazione: dove doveva andare a prendere tutte quelle persone in grado di leggere e scrivere? E in più questo era anche un peso per il tesoro del Signore, sarebbero stati in pochi disposti ad agire così.


Poi rivolse l’attenzione al secondo progetto di Sua Altezza, il collocamento di civili nel Municipio e l’educazione di tutti i cittadini.


Quando Barov pensò a questi due progetti, fu scosso da un brivido.


Se Sua Altezza fosse riuscito a fare tutto quanto, come sarebbe diventata Città di Confine?


Tutti i civili sarebbero stati in grado di leggere e scrivere. Se il Municipio avesse voluto aumentare il personale, avrebbe trovato un numero elevato di persone adatte. La possibilità di entrare nel Municipio avrebbe aiutato l’accesso universale al sistema educativo. Ottenere una posizione remunerativa e allo stesso tempo aumentare il prestigio sociale…ci sarebbero voluti solo uno o due anni prima che tutti richiedessero di ricevere un’educazione, se non per se stessi quantomeno per i loro figli.


Inoltre, con tutti i salari pagati dal Municipio ai suoi impiegati, i civili non avrebbero dovuto preoccuparsi di lavorare tutto il giorno per guadagnarsi da mangiare. Così ci si allontanava nettamente dalla situazione in cui solo i nobili potevano coprire il posto di ufficiali amministrativi.


Non c’era dubbio che solo il Diavolo potesse uscirsene con un sistema tanto rivoluzionario.


Barov fece un respiro profondo, stringendo tra le mani la Pietra Divina della Vendetta. Rimaneva solo una domanda: il Diavolo poteva essere qualcosa di buono?


Se qualcuno avesse detto che il Principe era malvagio, lui sarebbe stato il primo a prenderne le difese.


Ai suoi occhi le azioni del Quarto Principe potevano essere viste come le azioni di un saggio re. Nemmeno quei re delle leggende del passato tenevano tanto alla vita dei cittadini quanto il Principe. Aveva perfino acquistato col suo denaro cibo a sufficienza per sfamare i civili, così che tutte le persone di Città di Confine superassero indenni i Mesi dei Demoni. Inoltre, tutte quelle tecnologie e quegli aggeggi demoniaci servivano per lo sviluppo della Città; perfino le streghe avevano utilizzato le loro abilità per aiutare a migliorare la vita della gente.


Barov a un tratto pensò che dopotutto non sarebbe stato male se Roland fosse diventato Re del Regno di Graycastle.


Ripensò agli insegnamenti di suo padre: “Se non hai niente da dire, taci. Se non vuoi conoscere la risposta, non chiedere.” Così decise di tenere la sua scoperta nascosta in fondo al cuore. Trattandosi del Diavolo, visto che la Chiesa li stava già tenendo d’occhio, avrebbe potuto dare assalto alla tana del Diavolo ed esporlo davanti a tanti testimoni.


Suonò il campanello, facendo chiamare Sirius Daly, che di recente si era unito al Municipio.


In confronto agli altri cavalieri stupidi e arroganti, questo giovane cavaliere della famiglia Wolf era qualcosa di eccezionale. Anche se provava ancora l’orgoglio di essere stato un cavaliere, stava comunque ad ascoltare quello che gli dicevano i suoi maestri.


“Maestro, cos’ha da dirmi?” Dopo essersi chiuso la porta alle spalle, rese omaggio a Barov.


“Sua Altezza Reale vuole istituire un nuovo Ministero, che avrà il compito di supervisionare  la coltivazione e il raccolto. Servono almeno due apprendisti che aiutino nella documentazione.” Barov gli riferì la richiesta di Roland “In più, vai al Municipio e trova almeno dieci persone che soddisfino i requisiti”


“Anche se gli altri sono semplici civili, Sua Altezza ha insistito affinché vengano presi nel Municipio. Se qualcuno tra loro eccelle, forse potrà diventare capo del Ministero dell’Agricoltura, e…” sospirò, “Tu sarai incaricato di raccogliere dati finché l’aratura di primavera non sarà terminata.”


“Maestro, solo due persone del municipio verranno selezionate” disse fieramente, “Io ne so molto di questi processi.”


“Tu?” Barov era stupito.


“Sì! Prima di diventare cavaliere ho aiutato mio padre con la fattoria, quindi so tutto sulla semina del grano.” Sirius fece una pausa. “Ma quando Sua Altezza mi ha chiesto se avessi altre capacità, non ho detto nulla…perché temevo che mi avrebbe mandato a lavorare la terra con i servi.”


A Barov piacque quello che sentì, aveva entrambi i requisiti, l’educazione e la conoscenza del lavoro della fattoria. Anche se i civili fossero entrati a far parte del Ministero dell'Agricoltura, aveva un candidato in grado di gestire una posizione di comando. Per ora Sirius gli era fedele; una volta diventato il capo, Barov avrebbe praticamente avuto influenza sul Ministero dell'Agricoltura.


“Bene,” iniziò Barov, facendo suonare le sue parole come una promessa allettante, “Fa’ un buon lavoro e forse riuscirai a raggiungere una posizione ancora più alta.”


Quando Sirius lasciò l’ufficio, Barov si appoggiò allo schienale della sedia canticchiando.


Visto che ora sapeva che Sua Altezza era posseduto dal Diavolo, doveva ottenere quanto più potere possibile. Il Diavolo mostrava sempre apprezzamento per le persone ambiziose, questo era risaputo e riportato nelle leggende. Per quanto lo riguardava, che i suoi diritti gli fossero conferiti dal Re o offerti dal Diavolo, si trattava in ogni caso di benefici molto allettanti.






Merges






 Erialis Questo capitolo mi mette ansia speriamo che Barov non lo tradisca, ma chissà la smania di potere corrompe anche un santo o quasi. Staremo a vedere nel frattempo vi ricordo che se volete leggere un capitolo in più, basta donare e tali donazioni sono cumulabili. LinK 
                                


                                



