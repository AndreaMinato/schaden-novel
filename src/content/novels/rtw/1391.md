---
title: Capitolo 1391: Impedendo Il Miracolo
pubDate: 2025-08-07T11:30:06.954Z
tags:
    - rtw
---


Regno dell’Alba, Montagna della Gabbia, Posto di Comando.


Venne distesa un’enorme mappa strategica in mezzo alla sala conferenze, con una spilletta con su scritto “Isola Volante”; ogni giorno, dei membri dello Stato Maggiore e dei Servizi Segreti riferivano quanto di nuovo avessero scoperto e queste erano le informazioni a cui gli ufficiali di grado elevato del Primo Esercito ponevano maggiore attenzione.


La spessa linea che correva sulla mappa ne indicava il tragitto, ma non si stava muovendo lungo il bordo del continente in direzione sud verso Eterno Inverno, ed anzi aveva cambiato la sua direzione a metà strada accedendo alle Pianure Fertili. La Divinità degli Dei stava inoltre continuando a perdere quota ed adesso stava ad un chilometro da terra.


Sulla base della traiettoria, l’isola volante avrebbe superato la Catena Montuosa Invalicabile nel giro di quattro giorni e sarebbe entrata nel Regno del Cuore di Lupo.


Date le sue enormi dimensioni, stando sulla cima di una montagna si sarebbe potuta vedere la sua vaga sagoma usando un cannocchiale: ricordava una spessa nuvola scura, una nebbia sinistra in più nel continente che era appena uscito dai Mesi dei Demoni.


Venne convocato un incontro prebellico contro la Divinità degli Dei.


Nonostante i pezzi grossi fossero tutti d’accordo, il Primo Esercito non era in grado di fermare l’isola volante. Ma fuggire alla sola vista di questa enormità non era neanche qualcosa che l’esercito era solito fare: non importava come, avrebbero dovuto scoprire la potenza dell’isola volante e cercare di attaccarla. Dovendo aver a che fare con un nemico di cui non avevano informazioni sufficienti, il modo migliore per affrontarlo era farlo direttamente.


Prima di ricevere la risposta definitiva di Sua Maestà, l’unica cosa che potevano fare era prepararsi nel modo migliore, operazione che divenne la priorità dell’esercito.


E come si scoprì, il nemico stava facendo in modo che lo facessero.


“Sulla base delle nostre ultime osservazioni e da quanto ottenuto dai dati, l’altitudine della fortezza dei demoni si è già ridotta di duemila metri, che è quasi la metà dell’altezza del crinale del continente.” Edith diede un colpetto al rapporto che aveva tra le mani. “Rispetto alla loro precedente altitudine, l’attuale riduzione è in qualche modo anomala: lo Stato Maggiore ha concluso che l’isola volante necessiti di consumare del potere magico per mantenere la sua elevata altitudine e che ne sia proporzionale ad essa. E l’altezza alla quale sono adesso dipende dalla loro posizione relativamente alla superficie terrestre: ciò porta al fenomeno a cui stiamo assistendo.”


Nonostante le informazioni riportate da Sua Maestà dichiaravano che quest’isola volante si chiamasse Divinità degli Dei, Edith preferiva definirla fortezza o fortezza mobile; come minimo, non diede l’impressione ai suoi sottoposti che stessero combattendo contro un Dio nel momento in cui vennero loro assegnati i propri compiti.


La maggior parte degli ufficiali di alto grado del Primo Esercito aveva completato le proprie classi di livello medio, ma nonostante ciò servì loro un po’ di tempo per comprendere le conclusioni riportate dallo Stato Maggiore.


“In altre parole, una volta che avrà superato la Catena Montuosa Invalicabile, quell’affare salirà di nuovo di quota?” Chiese Brian.


“Se le nostre ipotesi sono corrette.” Edith alzò le spalle.


“Il motivo non è importante.” Disse Ascia d’Acciaio. “Ciò che importa è il fatto che adesso stia volando ad un paio di centinaia di metri sopra la Catena Montuosa Invalicabile, ora. Van’er, che cosa puoi dirci?”


“La squadra di misurazione ha confermato i dati.” Van’er si avvicinò alla mappa. “Ci sono due piattaforme idonee armate di cannoni tra Ponte Pietrametallica e Montagna della Gabbia; se quell’affare non cambia tragitto a metà strada, riusciremo a colpirlo. Usando i nuovi Cannoni Longsong, potremmo persino riuscire a colpire la città dei demoni.”


Nella rapida fase di miglioramento delle loro armi, avevano anche riguardato i nuovi Cannoni Longsong a 152mm, ad esempio nella produzione di massa delle canne come anche nei carrelli idonei a trasportare i vari componenti. Tra tutte le migliorie, il cambiamento principale avvenne nella canna ed in più arrivarono munizioni nuove di zecca.


Dopo che il compito di Anna passò dall’occuparsi del controllo di precisione dei nuovi cannoni alla produzione di massa, c’era stato un conseguente calo nella qualità complessiva di quanto prodotto e questo aveva un impatto sulla precisione e sulla durabilità dei cannoni. Ma quelli nuovi disponevano di canne più grandi e di polvere da sparo creata usando nuove formule, cosa che portava la potenza di tiro sui 18 chilometri facendola quindi aumentare di diverse volte. E persino le streghe impiegate sulla linea di produzione migliorarono le loro abilità: perdere due o tre cannoni non era più qualcosa di cui arrabbiarsi.


“Credo che i demoni si stiano dirigendo verso il Regno del Cuore di Lupo: sebbene l’isola volante sia capace di produrre Nebbia Rossa, questa si disperde nel momento in cui si muovono; quindi, se il nemico intende davvero occupare una striscia di terra, devono creare un gran numero di torri di stoccaggio,” disse Ascia d’Acciaio. “Con l’aiuto degli Obelischi mobili, la loro realizzazione non sarà più ostacolata. E visto che Eterno Inverno ed il Regno del Cuore di Lupo verranno ben presto collegati come se fossero una sola entità, credo che la probabilità di successo del nostro attacco sulla traiettoria ipotizzata sarà alta e l’unica cosa che vale la pena considerare è l’effetto.”


Evidentemente, questo piano era completamente differente dall’idea precedente di bombardare le Creature Mostruose Fortezza. L’obiettivo era chiaro, e cioè distruggerle prima che i nemici se ne accorgessero. Se fossero riusciti a colpire gli obiettivi diverse volte usando i cannoni, avrebbero ottenuto enormi vantaggi fin da subito. Ma potevano già prevedere quali fossero i risultati dei bombardamenti contro l’isola volante.  Anche se fossero in grado di toccare la Città dei Demoni, il danno inflitto sarebbe stato limitato. Contro una fortezza che aveva tutto intorno delle bestie diaboliche, 18 chilometri non era un punto di riferimento sicuro. Considerando poi la distanza aggiuntiva tra il bordo dell’isola ed il suo centro, era fondamentale che la squadra di artiglieri fosse persino più vicino all’isola volante.


“Credo che valga la pena tentare, Comandante in Capo.” Rifletté un momento Van’er, prima di rispondere. “Una volta che l’isola volante sarà entrata nel Regno del Cuore di Lupo, solo i Cavalieri dell’Aeronautica riusciranno ad affrontarla ed il Primo Esercito potrà solo fornire supporto; quindi, questa è l’unica occasione in cui i cannoni possono svolgere un ruolo importante: anche se non riuscissimo a causare dei danni gravi, potremmo comunque lanciare un messaggio chiaro: gli uomini non si arrenderanno mai a loro!”


Ascia d’Acciaio si voltò e guardò la Perla della Regione Settentrionale. “Cosa ne pensi?”


Edith rimase in silenzio per un lungo tempo e solo dopo un paio di minuti fece un cenno con la testa. “Non ho alcuna obbiezione.”


“In tal caso,” Ascia d’Acciaio fece un respiro profondo per poi voltarsi e dare gli ordini ai partecipanti all’incontro, “procedete secondo il piano d’assalto che abbiamo discusso: il tempo è essenziale, voglio dei risultati immediati.”


“Agli ordini!” Risposero in coro.


Quanto deciso venne in fretta riassunto. Venne deciso che delle due postazioni dei cannoni individuate una sarebbe stata effettivamente usata e l’altra invece impiegata come diversivo; la seconda era più vicina alla fortezza mobile ed avrebbe confuso il nemico. Colibrì divenne la responsabile della prima, dove i cannoni sarebbero stati spostati nelle montagne di Hermes per poi essere distrutti prima della ritirata per evitare che cadessero in mani nemiche.


Oltre al Primo Esercito, anche i Cavalieri dell’Aeronautica e le Streghe della Punizione Divina avevano il compito di proteggere e di fornire supporto.


Con un obiettivo chiaro, ciò che seguiva era l’organizzazione dei dettagli del procedimento e la sua effettiva implementazione: l’Esercito ne aveva già dimestichezza; anche senza dei tempi stretti, tutti i dipartimenti erano di corsa.


Nell'ufficio dello Stato Maggiore, Ferlin non poté fare a meno di chiedere al Ministro, “Mio Signore, c’era qualcosa... di inadeguato durante la riunione?”


Edith si fermò. “Perché dici questo?”


“Perché parlate meno del solito...”


“Capisco.” Alzò un sopracciglio. “Stavo semplicemente riflettendo su un punto: i demoni chiamano l’isola volante Divinità degli Dei, quindi è ovvio che si aspettino grandi cose da essa. Ma guardandola, è semplicemente una piattaforma usata per produrre Nebbia Rossa e non abbiamo visto o notato nulla di insolito. Per questo credo... che l’isola volante possa nascondere qualcosa che non conosciamo e forse le cose non stanno come pensiamo.”


“Ed allora perché non l’avete fatto notare?” Chiese Ferlin, con tono confuso.


“Perché creerebbe solo insicurezza e non sarebbe di grande aiuto; visto che non ne sappiamo nulla, non riusciremmo comunque a predisporre un piano adeguato; non è corretto che proponga qualcosa sulla base di mere speculazioni e la squadra d’assalto ci fornirà una risposta... indipendentemente da cosa sia.”


Sentendo queste parole, Ferlin ebbe la pelle d’oca.


Senza alcun cambiamento nel suo tono di voce mentre il suo volto rimaneva inespressivo come ghiaccio, Edith continuò, “La priorità dell’Esercito è quella di prepararsi per il futuro, e le prove e gli errori rientrano tra questi preparativi.”






<em>Mithdran </em>


<em> </em>


<em> </em>




































                                


                                



