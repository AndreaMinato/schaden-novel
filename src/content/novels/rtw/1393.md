---
title: Capitolo 1393: L’Asso nella Manica
pubDate: 2025-08-07T11:30:06.954Z
tags:
    - rtw
---


Grazie alle istruzioni ricevute tramite il trasmettitore-ricevitore, erano riusciti a creare una formazione perfetta nonostante fossero distanti migliaia di metri.


Tre flotte con un totale di settantacinque “Fuochi Celesti” raggiunsero le loro posizioni di intercettazione designate quasi contemporaneamente e si lanciarono verso la formazione di Bestie Diaboliche da tre direzioni diverse. Le loro traiettorie somigliavano a delle forbici incrociate. In un istante, lo schieramento nemico venne lacerato!


La più grande battaglia aerea mai vista finora nella Battaglia della Volontà Divina ebbe inizio sopra la Catena Montuosa Invalicabile nel Regno del Cuore di Lupo.


Improvvisamente le feroci urla dei demoni risuonavano tra le montagne insieme al rumore dei motori ruggenti.


Le Bestie Diaboliche colpite piombarono a spirale verso il basso assieme a chi li cavalcava. Non importava quanto fossero forti, alla fine si riducevano tutti in chiazze blu sul terreno.


Dopo lo scontro, le formazioni iniziali da entrambe le parti non esistevano più.


In accordo con il Manuale di Volo, i Cavalieri dell’Aeronautica si staccarono rapidamente dall’inseguimento nemico. Sfruttarono la loro superiorità in velocità e crearono una certa distanza tra di loro prima di virare per eseguire il prossimo round di attacchi.


“Fuoco a volontà! Fuoco a volontà!” Dopo aver dato il comando, Tilly andò in testa e, usando la potente propulsione della Fenice, caricò fuori dal campo di battaglia. Molto probabilmente, per via del particolare colore dell’aereo, alcune Bestie Diaboliche iniziarono ad inseguirla; ma era una cosa che lei aveva già previsto.


Più nemici riusciva ad attrarre a sé e meno pressione avrebbero risentito i suoi compagni.


Fintanto che riuscivano a mantenere le distanze giuste, i Cavalieri dell’Aeronautica erano molto più adatti ai combattimenti aerei rispetto alle Bestie Diaboliche!


“Vostra Altezza, faccia attenzione! Ce n’è uno grande che vi sta prendendo di mira!” L’avviso di Good risuonò dal ricevitore.


“Rilassati, l’ho notato.” Tilly si girò e lanciò un’occhiata veloce. “Fai attenzione alla tua posizione, chiederò sostegno se ne avrò bisogno!”


Dato che tutte le funzioni della Fenice sorpassavano quelle di Fuoco Celeste e Fuoco Celeste Mark II, non si era assegnata un braccio destro. Oltre alla sua confidenza nel controllare il velivolo, non esistevano biplani in grado di tenerle testa. Perciò, volare e combattere in solitaria le permetteva, paradossalmente, di mostrare le capacità del suo aereo.


Tilly cavalcò il vento, prese l’iniziativa di salire di quota e virare mentre le Bestie Diaboliche che la inseguivano cercavano di fare del loro meglio sbattendo le ali per ridurre la distanza. Ma quando le due parti si ritrovarono a faccia a faccia, i nemici vennero colti di sorpresa dal fatto che da inseguitori si erano trasformati in prede.


Piombando in giù insieme alla Fenice, Tilly tenne premuto il pulsante per fare fuoco!


Il range di sparo era così favorevole e non doveva nemmeno controllare la mira delle mitragliatrici montate sulle ali.


Quattro raggi accecanti uscirono dall’aereo, formando un magnifico arco dovuto allo spostamento dell’aria, e volarono diritti verso l’orda di Bestie Diaboliche.


Dopo aver esposto il problema che le mitragliatrici multiuso di 8mm non possedevano una potenza di fuoco sufficiente per spazzare via le unità di terra, Roland aveva dato la priorità nella produzione di armi di grosso calibro. Essendo un aereo speciale costruito con le migliori tecnologie possibili, Fenice era naturalmente il primo a beneficiare di queste armi. Dentro all’enorme naso, erano state installati in modo simmetrico quattro cannoni automatici 20mm capaci di sparare tremila colpi al minuto e causare un livello di danni senza pari.


Il suo obiettivo non era un’unità di terra come i Demoni Ragno o i Demoni Folli. Quella Bestia Diabolica era di una taglia più grande rispetto ai suoi pari, ciò indicava chiaramente che a cavalcarlo doveva essere un Demone Anziano.


Di fronte ad un nemico dalle abilità sconosciute, la soluzione migliore era quella di distruggerlo prima che potesse rilasciare tutti i suoi poteri!


Le Bestie Diaboliche che erano in capo all’inseguimento vennero attraversate dai colpi dei cannoni automatici e dai punti colpiti partirono scie di sangue. Era uno spettacolo particolarmente accattivante da vedere. Quando i raggi di luce si avvicinarono al Demone Anziano, quest’ultimo rilasciò un furioso ruggito. Strati di scudi blu comparvero immediatamente e lo avvolsero in una palla, come se lo stessero proteggendo in una solida armatura.


Ma proprio un istante dopo, l’”armatura” produsse scintille per via dell’impatto con i proiettili e si indebolì a vista d’occhio. Si frantumò, si disintegrò e svanì. L’enorme impatto fece volare via il Demone Anziano che piombò verso il suolo. Se non aveva addosso pietre magiche per il volo o sigilli di salvezza, era impossibile che sopravvivesse ad una caduta da un’altezza simile.


La Bestia Diabolica che aveva perso il padrone andò nel panico e tentò di fuggire dal campo di battaglia, ma Tilly non gli voleva chiaramente dare questa opportunità. Aggiustò la mira e rilasciò un’altra pioggia di colpi.


Ad ora, entrambe le parti si trovavano a meno di dieci metri di distanza. Il sangue e la carne rimanenti dalla grandine di proiettili erano schizzate su tutto il parabrezza della Fenice.


Alla vista del sangue, Tilly sorrise. Il suo cuore era colmo di una gioia indescrivibile.


Il cielo era il suo palcoscenico per la vendetta, e lei ne era ancora assetata.


Il pietoso lamentio della grande Bestia Diabolica prima di morire attrasse un’altra orda di nemici. I demoni si erano resi conto che l’uccello di ferro rosso era molto più forte e veloce degli altri uccelli di ferro, ed era senza dubbio il loro ostacolo più grande. Da come erano equipaggiate le Bestie Diaboliche, dovevano esserci almeno altri due o più Demoni Anziani sul campo di battaglia.


Nell’Era dell’Unione venivano considerati come comandanti oppure il cuore di una squadra di assalto dell’Esercito dei Demoni. Adesso invece venivano inviati come truppe ordinarie. In un certo senso, ciò rifletteva la robusta potenza dei demoni.


Ma nel cuore di Tilly non c’era neanche un’oncia di paura.


Invece sentiva un fuoco bruciarle nel petto.


Durante il processo per riprendere una posizione offensiva, i suoi occhi erano rimasti fissi sul Demone Anziano; anche questi la fissava. Tilly riusciva a percepire chiaramente la maggiore cautela nei loro movimenti: non mostravano più disprezzo o sottovalutazione.


Si leccò le labbra e spinse la leva di controllo.


“Fatevi sotto!”


***






“Davvero... una meraviglia per gli occhi.” Maschera era in piedi sulle pianura sopra all’esterno della città, osservava la battaglia da lontano e si lasciò sfuggire una risatina.


Disastro Silenzioso si voltò e lo guardò sorpreso.


“Devi essere curioso vero, sul perché sono così interessato a quegli esseri inferiori.” Girò la testa, le numerose maschere emisero suoni acuti prodotti dalla frizione.


“No...”


“Immagino che non ci sia niente di male nel dirtelo... coloro che determinano la superiorità o l’inferiorità di una razza non sono gli esseri incompetenti, ma gli individui eccezionali che controllano il sapere! Non ammiro quegli esseri inferiori che controllano gli uccelli di ferro, ma gli umani che conoscono i principi dietro a quegli uccelli...” Maschera allargò le braccia. “Anche se appartengono alla stessa razza, la disparità tra loro è netta. I primi sono soltanto esseri inferiori, ma gli altri... loro sono chiamati umani! Riuscire a combinare insieme ammassi di metallo morto e creare qualcosa che può muoversi come un essere vivente, non trovi anche tu che tutto ciò sia affascinante? Quanto vorrei assaggiare il cervello di un umano capace di fare una cosa del genere!”


“...” Senza parole, Disastro Silenzioso rivolse lo sguardo al campo di battaglia.


“Ma è una cosa da considerare in futuro.” Incapace di suscitare qualsiasi risposta da Disastro Silenzioso, Maschera sospirò con malinconia. “Quello che dobbiamo fare adesso, è disperdere questi fastidiosi esseri inferiori...”


Tirò fuori un nucleo di dimensione tascabile e lo riempì di potere magico. Increspature sbocciarono nel cuore del nucleo. A seguire, il suolo sotto ai suoi piedi iniziò a tremare!


Una gigantesca stele fuoriuscì dal terreno mentre il suolo si screpolava e rocce nere frantumate rotolavano giù dalla cima, producendo suoni scoppiettanti. Un lato della stele era rimasta seppellita nel terreno mentre l’altro puntava diritto nel cielo. Dopo che la polvere si disperse, la stele rivelò la sua vera forma. Le pareti erano traslucide, si potevano vedere al suo interno i Demoni Simbionti e i meridiani e i vasi sanguigni diffusi in tutta la stele. Era attraversata da un flusso continuo e interminabile di potere magico che la facevano sembrare ad un organismo vivente.


E ce n’erano più di una.


Come se avessero ricevuto un comando, molte altre steli iniziarono a fare la loro comparsa sulla Divinità degli Dei.


“Userò questa Battaglia della Volontà Divina per provare che la conoscenza supera la forza bruta e che il cosiddetto potere magico non è altro che una frazione del sapere!” In piedi all’ombra di una delle steli, Maschera sollevò il nucleo scintillante nella sua mano. “E io, Nassaupelle, sono il Gran Signore più lodevole di tutta la specie!”






<em>Aris</em>
                                


                                



