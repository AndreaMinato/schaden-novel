---
title: Capitolo 1399: La Sanguinosa Battaglia nelle Montagne (Parte III)
pubDate: 2025-08-07T11:30:06.955Z
tags:
    - rtw
---


Il più grande vantaggio del Gabbiano era il suo essere silenzioso pur aumentando la velocità di volo. Era molto più adatto al tendere agguati alle spalle dei nemici.


Dopo essere passato tra le nuvole, il velivolo aggirò molteplici vette montagnose come un’apparizione e si avvicinò con calma al campo di battaglia da dietro. In quel momento, la linea di difesa delle forze d’assalto venne completamente sfondata e i soldati furono obbligati a mantenere la loro posizione e battere in ritirata continuando a combattere. Se ci fossero state altre truppe, si sarebbero sparpagliati da tempo prima di perdere il comando generale.


Ma la situazione del Primo Esercito non era più tanto ottimistica come prima. Dopo aver perso il proprio vantaggio in termini di potenza di fuoco, il prezzo da pagare per uccidere i Demoni Ragno, capaci anche loro di attacchi a lunga distanza, era aumentato notevolmente. In più, avevano come controparte anche un demone simile a un mostro in armatura nera.


Facendo affidamento sui mirini, Andrea riusciva a vedere perfettamente l’aspetto del nemico. Oltre alle venature che ricoprivano il suo corpo e l’armatura bizzarra ed esagerata, impugnava un’alabarda estremamente grande. La sua intera figura somigliava a un soldato con un’armatura pesante. Ma l’agilità che dimostrava sorpassava di gran lunga quella della cavalleria alla carica. Inoltre, era capace di cambiare direzione a piacimento, come se l’armatura e l’arma fossero leggere.


Secondo Andrea, si trattava del tipo di avversario più difficile da affrontare.


“Quanto siamo lontane?’’


“1900 metri…’’ L’ansia nella voce di Sylvie si fece più marcata. ‘’Come mai? Puoi mettere a segno il colpo adesso?’’


“No.” Si inumidì le labbra secche. ‘’Più vicino.”


Durante tutto questo processo, Andrea attivò silenziosamente e molteplici volte la sua abilità. Le linee argentee nel suo campo visivo si divisero da una a due, arrivando a riempirlo del tutto. Ciò significava che aveva più di dieci modi per fare fuoco e colpire il bersaglio, a condizione che quest’ultimo fosse abbastanza ‘collaborativo’’. Nel momento in cui avrebbe premuto il grilletto, la destinazione finale del proiettile sarebbe stata certa. Ma nessuno poteva prevedere i movimenti del nemico in quei pochi secondi in cui la pallottola attraversava la sua traiettoria.


Se fosse stata una normale arma da fuoco, avrebbe potuto sparare continuamente e usare la quantità per eliminare la probabilità di fallire. Ma il fucile di precisione che aveva tra le mani era un fucile di grosso calibro con un lungo intervallo per fare fuoco, e lei non era in grado di usare i preziosi proiettili di Pietra Divina della Vendetta come azzardo.


Perciò, il metodo più sicuro era diminuire il più possibile il tempo di volo della pallottola, in modo tale da costringere, per quanto possibile, il bersaglio a rimanere ‘statico’ tra le gittate delle pistole e in modo da permettere al colpo di raggiungerlo.


‘’1500 metri!’’ Sylvie non poteva fare a meno di aggrapparsi stretta ai suoi vestiti.


‘’Gabbiano sta cambiando direzione, prendi nota dell’inclinazione!’’ Le ricordò Wendy.


Questa distanza era sufficiente per distinguere ad occhio nudo l’aliante dal grande sparviero. Sebbene fossero al di sopra di un’intensa battaglia, nessuno prestava particolare attenzione ai movimenti che si stavano verificando nel cielo. Ma le streghe erano estremamente tese e avevano il cuore in gola. Respirarono più lentamente nonostante sapessero che i nemici non potevano individuare la fonte del rumore.


“1300 metri!” Gridò Sylvie.


“Più vicino!” Andrea aveva il dito sul grilletto. Un solo secondo sarebbe stato sufficiente per la maggior parte dei bersagli, ma dato che il nemico era un Demone Anziano sperava di azzerare tutti i possibili errori e prevenire qualsiasi tipo di incidente.


“1100 metri!”


“Shavi, stai attenta al rinvio ortogonale, sono quasi al mio limite!”


“900—”


Proprio in quel momento, Andrea scatenò la sua abilità.


Innumerevoli linee argentee si erano praticamente ammassate sul suo campo visivo, convergendo finalmente in un unico pilastro di luce abbagliante. A questa breve distanza, l’influenza del vento e della gravità era pressocché irrilevante.


“Ciò che vedi è ciò che ottieni,’’ borbottò dolcemente, poi premette il grilletto.


Quasi simultaneamente, il Cacciatore Magico captò qualcosa di diverso dalle reazioni dei soldati del Primo Esercito. Si voltò all’improvviso e scoprì il velivolo intento a perlustrare sopra la sua testa. Quando la canna fece fuoco, i proiettili di Pietra Divina della Vendetta stavano già volando verso di lui. Non importava quanto fosse agile e svelto, era già troppo tardi per schivarli.


Seguita da un sonoro ‘bang’, un’onda d’urto esplose dal corpo del Cacciatore Magico. La forza potentissima lo fece volare, mentre le nuvole scure nel cielo si dissiparono come il ghiaccio e la neve che si sciolgono sotto il sole cocente.


“Ci siamo riuscite?” Domandò Wendy in ansia.


All’opposto, il viso di Sylvie era bianco pallido. “No… Temo che il proiettile lo abbia mancato.”


“Come è possibile?” Andrea digrignò i denti e posò una garza incantata sulla sua spalla. “Mentre facevo fuoco, ho visto chiaramente che non aveva notato lo sparo –‘’


Sylvie era a corto di parole, la sua abilità non era in grado di penetrare la barriera evocata dalla Pietra Divina della Vendetta; perciò, non riusciva ad accertarsi di quello che era successo in quell’istante. Ma aveva visto chiaramente che quando la luce nera del proiettile di Pietra Divina della Vendetta si era avvicinata al Cacciatore Magico, lo spazio intorno all’ambiente circostante si era distorto, come se qualcosa si fosse alzato tra lui e la pallottola. Dopo la brusca esplosione di luce nera, tutto è andato come doveva andare, e il proiettile ha colpito dritto il petto del bersaglio.


“Smettetela di litigare, qual è la situazione del bersaglio?” Interruppe Shavi.


“Si sta… alzando,’’ rispose aspramente Sylvie.


Attraverso la sua Vista Magica, vedeva dei segni nitidi sull’armatura nera, dovuti probabilmente alla Pietra Divina distrutta, l’oggetto più danneggiato era l’elmo. Metà dell’alto elmo a forma di guglia del Cacciatore Magico era stato fatto a pezzi, rivelando le fredde caratteristiche inferiori sottostanti.


Indipendentemente dal motivo di questo sviluppo, la sua capacità di stare in piedi indicava l’esito.


“Sylvie, aiutami a ricaricare!” Gridò Andrea.


“Abbiamo già finito i proiettili di Pietra Divina della Vendetta…”


“Allora usa quelli normali.” Insisté lei. “Dato che il Cacciatore Magico è capace di usare la sua abilità in queste circostanze, non importa di cosa siano fatti i proiettili. Quello che conta è che dobbiamo sparargli!”


“Il cielo si sta incupendo nuovamente!” Shavi piagnucolò. “Quando si fermerà questo qui?”


Sylvie spinse in canna la ‘pallottola’ lunga metà braccio. “Ma ci ha già notate, se ci riproviamo –‘’


“Ecco perché devo sparare ora!” Ruggì Andrea. “Se scappiamo da questo, temo che non riusciremo ad uscire dalle nuvole!”


Il Cacciatore Magico stava in piedi e sollevava la sua alabarda, mentre i suoi occhi brillavano di un rosso sinistro.


Il rimbombo del tuono si diffuse lungo l’intera valle.


“Ricaricato!”


“Wendy, stabilizza la direzione!” Andrea mirò al suo bersaglio quando le linee argentee si ricollegarono ad esso tramite la canna. Ignorò il dolore che le stava perforando la spalla e fece fuoco senza esitazione.


Come se avesse percepito il pericolo, il Cacciatore Magico balzò di lato e fece oscillare la sua alabarda!


Questa volta, Sylvie vide finalmente il vero aspetto degli obiettivi distorti-


Erano chiari e trasparenti, simili alle ali di una cicala, ma non erano assolutamente delle vere ali cicala. Creati utilizzando il potere magico, erano più affilati di qualsiasi altra lama e avvolgevano spontaneamente come spirali il Cacciatore Magico.


Anche quando il proiettile era già un fallimento, loro reagivano istantaneamente. Alcuni tagliavano direttamente la traiettoria della pallottola, mentre il resto formava un muro di lame intorno al Signore Anziano.


Un’ulteriore onda d’urto comparve nuovamente e causò la formazione di una nebbia nevosa, mentre la distorta luce dorata si abbatteva dal cielo sull’ala sinistra del Gabbiano.


Il velivolo perse subito equilibrio e precipitò verso i piedi della montagna -


…


Un’ora dopo, l’ombra della Divinità degli Dei avvolse la Catena Montuosa Invalicabile.


Dopo l’apertura dei cancelli sotto l’isola, una gran quantità di Nebbia Rossa scese giù come una cascata e affluì attraverso il burrone sia a est che a ovest.


Disastro Silenzioso si tolse l’elmo rotto e si immerse nell’atmosfera umida e confortevole.


Sebbene ci fossero ancora delle truppe umane intente a resistere, ciò non influenzava più la situazione generale. Dopo aver notato l’aspetto delle nuove truppe nemiche, Maschera scoccò altre tre lance. Gli umani non si sarebbero mai aspettati che la Divinità degli Dei avesse nascosto dei percorsi da cui sparare sul fondo dell’isola, e quelle stele che erano state lanciate direttamente erano persino più letali. Dopo essere stati schiacciati dalle tre lance, gli uomini avevano riorganizzato e lanciato a fatica un contrattacco efficace.


In seguito, i Demoni Simbionti erano andati alla ricerca continua di umani sconfitti fino ad ucciderli tutti.


Gli uccelli di ferro avevano tentato di coprire quelli in ritirata una volta, e uno rosso in particolare gli aveva dato dei problemi. Non solo la Divinità degli Dei non era riuscita ad abbatterlo, le cannonate dei nemici avevano consumato un sacco di potere magico dell’isola. In termini di mobilità e velocità, l’uccello di ferro rosso era molto più forte degli altri. Ma non sembrava adatto a battaglie prolungate, e alla fine era stato respinto da lui e le Bestie Bogle.


Non c’erano dubbi sul fatto che la vittoria apparteneva ai demoni per questa battaglia.


<em>Haru</em>




                                


                                



