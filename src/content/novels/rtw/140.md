---
title: Capitolo 140- Semi
pubDate: 2025-08-07T11:37:50.896Z
tags:
    - rtw
---




Poco dopo che Barov fu uscito dall’ufficio di Roland, il Principe ricevette delle buone notizie.


Era appena tornata la guardia la cui missione era di andare fino a Porto delle Acque Chiare a comprare qualche seme.


Subito dopo aver ricevuto il messaggio, Roland andò nel giardino posteriore, dove vide Sean indaffarato a scaricare i diversi sacchi dalla groppa del cavallo.


Era già passato un mese dal giorno della partenza di Sean e Roland mentre lo osservava notò che la sua pelle era diventata molto più abbronzata, mentre il suo fisico era diventato più magro.


Quando vide il Principe arrivare nel giardino, Sean si alzò immediatamente e lo salutò con un inchino. Roland si mise di fianco a lui e gli diede una pacca sulla spalla. “Ottimo lavoro, quei sacchi sono tutti pieni di semi?”


Sean si accovacciò e aprì i sacchi: “Riso perla, uova della terra, bastoncini di zucchero…queste piante sono esattamente come le avete descritte. Le ho comprate tutte a Porto delle Acque Chiare e molte sono state prodotte nei Fiordi. Lì ci sono molti terreni dove coltivano queste piante.”


“Hai chiesto ai mercanti qual è il modo giusto di piantarle?”


“L’ho chiesto, ma non sapevano dirmi un metodo specifico, hanno solo detto che quando queste piante vengono portate lontane dal Sud diventa difficile coltivarle.” Sean prese una manciata di semi gialli da uno dei pacchi, poi mostrandoli a Roland disse, “Sua Altezza Reale, questo è riso perla. Il commerciante ha detto che se compravo anche il fusto di perla pagavo di meno, ma sarebbe stato troppo pesante trasportare tutto, quindi ho solo riempito un sacco di riso perla, gli altri sono semi normali.”


Non c'era dubbio che il riso perla fosse il mais che conosceva bene. Così Roland raccolse felice alcuni grani di mais e gli diede un'occhiata più da vicino. Alcuni di loro sembravano frutta secca, a quanto pare erano stati conservati come razioni invernali. La resa della produzione di mais era molto più alta di quella del grano normale, e serviva una qualità del suolo molto più bassa. Unendolo all’abilità di Foglia, Roland poteva essere in grado di sostituire il grano con il mais come nuova razione principale.


Poi Sean aprì un altro sacco, all'interno del quale Roland poté vedere un insieme di piante marroni tonde e simili a cuoio, "Queste sono le uova della terra, le ho assaggiate durante il mio soggiorno in una locanda nel Porto delle Acque Chiare, le hanno sbucciate e tagliate a piccoli pezzi e poi gettate in acqua bollente. Quando si masticano sono molto croccanti e hanno un sapore leggermente dolce".


Alla vista di quella forma familiare, il cuore di Roland si riempì di emozioni. Quella era chiaramente una patata! Affondò le dita nella patata e la sbucciò, rivelandone la polpa di colore giallo intenso. La patata successiva non era così grande e il suo colore non era molto scuro, nessun uovo della terra era uguale all'altro. Notò anche che c'erano alcune patate dalla forma allungata simile a quella delle carote.


"Se questa roba viene prima schiacciata e poi cotta al vapore finché si ottiene una crema, le patate diventano ancora più deliziose".


“Uh… ne avete già mangiate, Sua Altezza?”


“Sì, è stato durante uno dei banchetti a palazzo.” Roland decise di dire una piccola bugia, in fin dei conti sentire il nome ‘uova della terra’ faceva un effetto troppo strano. “Nelle cucine regali non le chiamano uova della terra, ma “patate”, e quel delizioso piatto al vapore è chiamato ‘purè di patate’.”


“Quindi è così…sembra che Sua Altezza sia una persona davvero bene informata” esclamò Sean , poi andò subito ad aprire il sacco successivo, in cui Roland vide molti bastoncini neri.” Sua Altezza Reale, credo che questa pianta sia la più importante che ho portato. Il miele a Porto delle Acque Chiare è così economico, in gran parte grazie a questo. L’ho sentito in un pub, sempre più contadini hanno iniziato a piantare sui loro terreni queste canne da zucchero, e questa magica pianta è davvero molto dolce. Quando tagli la buccia esterna e lo apri, puoi spremerci una specie di sciroppo. Inoltre costa solo un decimo del miele e quando viene aggiunto a una bevanda la rende buona quanto l’acqua con miele.”


Roland avrebbe voluto dire che la conosceva già e si chiamava canna da zucchero, ma dopo averci riflettuto decise che non gli importava. Avevano già iniziato a piantarne tante, quindi ormai era troppo tardi per cambiarne il nome. Le altre parti della canna da zucchero si potevano usare per molte altre cose, per esempio per produrre etanolo, e lo zucchero avrebbe alzato a dismisura il livello di felicità delle persone. Dopotutto il pane fatto con normale farina era insipido, ma se ci si metteva sopra dello zucchero, diventava molto più buono. Nemmeno il sale era tanto importante quanto lo zucchero.


“Hai trovato altri tipi di semi?”


“Questo è tutto ciò che ho trovato a Porto delle Acque Chiare.” Dopo aver detto queste parole, prese cinque o sei sacchettini e li diede al Principe. “Prima che iniziassi il viaggio, mi avete detto che se avessi trovato delle piante diverse dalle nostre le avrei dovute portare con me a Città di Confine. In questi sacchetti ci sono i semi di piante che ho trovato tra la Montagna del Drago Caduto e la città di Salice. Sono semi di vite, soia, cotone, lino e ulivo. I contadini hanno detto che le viti non crescono dai semi ma bisogna piantare i rametti nel terreno. I semi si possono lo stesso piantare, ma germogliano molto lentamente e l’uva che ne risulta non è molta né molto buona.”


“Ho Foglia con me, quindi non dovrebbe essere un problema” pensò Roland. Ora che aveva l’uva, forse avrebbe potuto ritornare sulla sua idea riguardante il frumento. Anche soia, cotone, lino e ulivi erano molto utili.  “Dopo che Foglia avrà migliorato il terreno ad ovest, chiederò a dei servi di coltivare questi semi in piccola scala. Così il Ministero dell’Agricoltura, responsabile di osservare il processo di coltivazione, potrà aggiungerli nei suoi documenti.”


“Sua Altezza, ci sono altre notizie che devo riferire” sussurrò Sean, “Riguardano la situazione di Acque Chiare.”


“Si tratta di mia sorella Garcia?”


Sean annuì. “Ho trascorso quasi due settimane a Porto delle Acque Chiare, e a parte il tempo che ho impiegato per comprare i semi, il resto l’ho trascorso nei pub. C’erano voci secondo le quali vostra sorella Garcia Wimbledon e i Sabbipodi hanno stretto un patto. Lei li lascia vivere sul confine sud del suo territorio, e i Sabbipodi hanno deciso di accettarla come Regina e seguire i suoi ordini. Durante il mio soggiorno in città, ho visto parecchi Sabbipodi in giro per le strade.


Roland penò: ”L’Estremo Sud è il territorio dei Sabbipodi… Qui a Città di Confine non chiediamo agli altri quali sono le loro origini, ma lasciar insediare nel proprio territorio un numero elevato di persone provenienti da un altro territorio è una faccenda del tutto differente. Pare che Garcia per assicurarsi il trono sia pronta a tutto.”


“I Sabbipodi sono divisi in fazioni più piccole, non riesco a credere che tutti quanti abbiano deciso di sottostare ai suoi ordini. Sai quali sono i clan che seguono le sue disposizioni?”


Sean scosse la testa. “I Sabbipodi sono molto circospetti verso la gente del nostro Regno, non sono riuscito a comprare informazioni nemmeno con qualche oro reale…ma è successa un’altra cosa strana il giorno prima che lasciassi Porto delle Acque Chiare. Quel giorno Garcia era tornata vittoriosa da Città dell'Aquila e tutti in città festeggiavano la vittoria della Regina contro lo pseudo-re Timothy. Ma il giorno dopo trovarono quattro o cinque persone morte assassinate, una vittima era addirittura ridotta a pezzi in mezzo alla strada.”


“Il giorno dopo, Porto delle Acque Chiare è stato chiuso, quindi ci sono dovuto restare per i tre giorni seguenti. In quel lasso di tempo tutti i pub erano chiusi e tutti si riunivano nell’atrio della locanda per discutere di ciò che avevano sentito. Alcuni pensavano fosse la vendetta di Timothy, ma un pescatore ha detto di aver visto uno degli assassini. L’omicida non era alto ed era evidente che non fosse dei Sabbipodi, ma la sua forza e velocità non erano paragonabili a quelle di una persona normale. È stato ucciso dalle guardie, ma non era finito a terra nemmeno dopo essere stato ferito da molti colpi di coltello. Inoltre, il suo sangue aveva un aspetto diverso da quello dei comuni mortali, e sono riusciti a buttarlo a terra solo dopo che altre guardie sono intervenute con le lance. Quando è stato di nuovo possibile uscire dalla città non ho osato restare oltre, e sono venuto subito a portarvi i semi.”


“Hai fatto un buon lavoro” dopo essersi fermato brevemente a pensare, Roland continuò: “Non c’è bisogno che tu restituisca gli ori reali che ti sono avanzati quando hai comprato le piante per il Municipio.”


“Grazie infinite per la ricompensa, Sua Altezza!”


“Forza e velocità molto oltre le possibilità di una persona ordinaria, indifferenza per il dolore causato da ferite da coltello…tutto ciò ricorda proprio le pillole della Chiesa.” Quando Sean uscì, la voce di Usignolo risuonò vicino all’orecchio di Roland.


“Ho pensato la stessa cosa” Roland si accigliò, “Secondo le spiegazioni di Sean, Garcia ha ricevuto le pillole ancora prima di me. La Chiesa supporta allo stesso tempo entrambe le parti in lotta per il trono…Alla fine cos’è che hanno in mente?” Nella sua mente affiorarono cattivi presagi. Possibile che il fine delle loro azioni non fosse quello di assicurare un futuro stabile al Regno di Graycastle, ma qualcos’altro?






Merges






💬 Erialis Ciao a tutti ragazzi volevo ricordarvi la raccolta fondi del sito che potete trovare a questo link, inoltre ricordatevi che la scadenza del contest di scrittura proposto da novelleleggere si avvicina, per maggiori informazioni potete cliccare -->;QUI. Infine vorrei ricordarvi che se volete leggere un capitolo in più basta cliccare-->; QUI e le donazioni sono cumulabili.
                                


                                



