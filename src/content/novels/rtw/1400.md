---
title: Capitolo 1400: Azione
pubDate: 2025-08-07T11:30:06.955Z
tags:
    - rtw
---


“Sei ancora vivo?”


La voce di Maschera risuonò dentro la mente di Disastro Silenzioso. Era l’eco della coscienza che riverberava tramite la Torre della Nascita.


Abbassò lo sguardo e fissò il pezzo di tunica strappato di colore bianco scuro. “L’ho già detto, non morirò fino a quando gli esseri umani non saranno stati sterminati.”


“Molto bene, ma non dimenticarti che il fattore determinante per questa vittoria sono io, Nassaupelle! Senza l’attacco combinato dei nuovi Demoni Simbionti e della Divinità degli Dei, anche se usassimo tremila Demoni Originari, non riusciremo ad ottenere grandi risultati tra queste aspre colline...”


“Non sono d’accordo.”


“...” Ci fu un attimo di silenzio. Non si aspettava che Disastro Silenzioso rispondesse in modo così schietto. “In ogni caso, se il Re chiede notizie riguardo al fronte occidentale, spero che ti ricordi di quello che hai detto. Un’altra cosa, Hect Zod non ha mosso un dito in questa battaglia, e anche tu stesso ne sei testimone. Può darsi che abbia le sue ragioni, ma è meglio che i contributi e i meriti siano chiaramente distinti.”


“Sono d'accordo.”


“...” Ci fu nuovamente il silenzio. “Non mi aspettavo che tu comprendessi la ragione. Allora andiamo dove quegli esseri inferiori hanno sistemato le loro piogge di fuoco. Farò in modo che ti ricongiunga lì con la Divinità degli Dei.”


“Vuoi raccogliere le loro armi?”


“Esatto.” Rispose Nassaupelle contentissimo. “Sono trofei di guerra e sono anche preziosi oggetti da collezione che posso ottenere nel mio viaggio verso il mistero.”


***






Dopo aver raggiunto la vetta della montagna, la Divinità degli Dei chiuse i cancelli e scese lentamente di quota.


Disastro Silenzioso doveva ammettere che i contributi nella battaglia del Gran Signore Maschera erano insostituibili. Dato che l’isola fluttuante era più larga della Catena Montuosa Invalicabile, chiunque stava sotto di essa provava la sensazione di rischiare di essere schiacciato. Ma in realtà, nel momento in cui l’isola toccava il suolo, questa si sarebbe fermata proprio come migliaia di oggetti impilati su un uovo, senza che quest’ultimo finisse col rompersi.


Dopo la battaglia, il trasporto dei rifornimenti e la riorganizzazione delle forze erano diventati estremamente facili.


La Divinità degli Dei non toccava il suolo, perciò usavano delle piattaforme sospese in grado di salire e scendere per trasportare le merci. Il vantaggio di quota di oltre cento metri perpendicolari al suolo, scoraggiava i potenziali nemici molto più di quanto potesse mai fare un fossato.


Si poteva anche dire che attaccare la Divinità degli Dei dall’esterno fosse una missione impossibile.


Mentre aspettava di ricongiungersi, Disastro Silenzioso udì all’improvviso un suono provenire da sotto ai suoi piedi.


Quella postazione era stata abbandonata dagli umani, e anche se ci fossero stati dei superstiti, i Demoni Simbionti avrebbero dovuto averli uccisi tutti.


Seguì la sorgente del rumore ed arrivò davanti ad una grotta crollata.


Molto probabilmente era una fortificazione nascosta scavata dagli umani. Doveva essere crollata per via dell’impatto della stele, che aveva trasformato il nascondiglio in una gabbia. I flebili suoni sembravano provenire da lì dentro.


Se non avesse fatto niente, qualunque cosa si trovasse là sotto sarebbe morta.


Si accovacciò e con una sola mano sollevò il soffitto crollato.


Neanche lui stesso sapeva perché lo stesse facendo. Forse era nella speranza di raccogliere più informazioni, oppure era stato condizionato dall’interesse che Maschera provava verso le persone di Graycastle. Un attimo dopo, creò un’entrata larga quanto una persona.


Il passaggio oscuro non era lungo e dopo aver svoltato due volte, giunse alla fine, dove trovò la sorgente della voce. Alla fine del passaggio c’era una stanza piuttosto ampia, illuminata da una lampada ad olio posta all’ingresso. Nella fioca luce gialla, c’era un umano maschio seduto con la schiena contro il muro. Respirava a fatica e sul pavimento c’erano numerose tracce di sangue lasciate dallo strascicare di qualcosa.


Disastro Silenzioso notò che delle gambe dell’umano non restavano altro che dei pezzi di pelle e di carne. Molto probabilmente le aveva recise lui stesso dopo che era stato intrappolato dal crollo della fortificazione nascosta.


Eppure avrebbe dovuto conoscere la struttura di questo luogo. Anche abbandonando le gambe, doveva sapere che sarebbe stato impossibile scappare. Allora perché faticare tanto?


“Un peccato...” L’uomo alzò la testa guardando verso Disastro Silenzioso. “Colui per cui ho aspettato è un demone.”


“Parla, delle cose... che tu sai. Altrimenti, la morte... sarà qualcosa per cui dovrai pregare.” Parlò in un modo piuttosto rigido. Diversamente da Valkries, da quando era diventato senziente, aveva passato gran parte del tempo a combattere contro il Regno Cielo-Mare e non aveva alcuna familiarità con il linguaggio degli umani.


Ma l’uomo sembrava non aver affatto sentito quello che aveva detto.


“In precedenza, pensavo... che sarebbe stato bello se a trovarmi fosse un compagno, ma se invece dovesse essere un demone... non me ne sarei stato seduto ad aspettare la morte.” Ridacchiò debolmente. “Per fortuna ci sono delle cariche qui. Con un detonatore posso ancora portare a termine il mio ultimo dovere. Ma chi avrebbe mai pensato che ad arrivare fin qui sarebbe stato un pezzo grosso...”


Disastro Silenzioso non aveva la minima idea sul cosa chiedere. Pensò senza alcuna emozione che sarebbe stato meglio consegnarlo a Maschera.


Proprio mentre si apprestava a fare un passo per tramortire l’uomo, dalla mano dell’umano si srotolò silenziosamente una corda.


L’altra estremità della fune era attaccata ad un oggetto pesante. E la fune, che aveva perso la sua restrizione, sibilò rapidamente verso l’alto. Fu in quell’istante che Disastro Silenzioso si accorse degli oggetti a forma di torta impilati in un angolo buio. Dal soffitto basso un liquido nero e viscoso gocciolava sui blocchi metallici. Lì le tracce di sangue erano più concentrate.


<em>“No... gli sforzi di questo umano non erano per fuggire da questo luogo.”</em>


La lampada ad olio appesa alla porta gli aveva permesso di vedere subito chiunque fosse arrivato.


L’azione di stringere la corda era per assicurarsi che anche se avesse perso coscienza o fosse stato ucciso, la trappola sarebbe scattata.


Aveva trascinato il suo corpo mutilato, strisciando su e giù in questo stanzino soltanto perché si rifiutava di rassegnarsi al suo stesso destino, ma voleva invece creare un’opportunità.


Disastro Silenzioso si voltò per ritirarsi alla massima velocità!


L’uomo sorrise.


“Lunga vita... all’umanità!”


Luci accecanti sbocciarono in ogni angolo e nella buia stanza sembrava essere diventato giorno!


Ci fu un rumoroso boato e la grotta affondata si gonfiò improvvisamente, come se un pugno gigantesco stesse colpendo dall’interno, lanciando verso il cielo mucchi di ghiaia e neve.


***






“Cosa è successo?” Chiese Maschera con la fronte aggrottata al suo assistente.


Guardò il Gran Signore Disastro Silenzioso venire trasportato sulla Divinità degli Dei.


“Signore, ancora non lo sappiamo. L’unica cosa certa è che c’è stata un’altra esplosione in cima alla montagna... il Signore deve essere caduto in una delle trappole di quegli esseri infimi.”


Nassaupelle sbuffò. “Patetico. Se fosse stato un altro dei Gran Signori, temo che sarebbe già morto.”


In quel momento, Disastro Silenzioso sembrava essere stato calpestato da un Demone Simbionte, la sua armatura in frantumi era mescolata insieme alla carne e al sangue. Di quel suo volto che somigliava a quello di un umano femmina non era rimasto altro che un vago contorno e anche il suo potere magico si era quasi svuotato.


“Non significa forse che la vostra teoria è corretta?” Disse l’assistente chinando la testa.


“Esatto.” Nassaupelle sorrise. “Anche il corpo più forte ha i suoi limiti. Il corpo in continua evoluzione dei Demoni Simbionti è il percorso ideale. Poter essere sostituito se danneggiato, poter crescere senza limiti: questo è il corpo che dobbiamo perseguire!”


Non gli importava più dell’inconscio Gran Signore. Si voltò e si incamminò verso la Torre della Nascita. “Gettalo e immergilo nello Stagno Nebbia Rossa, non abbiamo comunque bisogno di lui nella fase successiva. Quegli insetti non si aspetteranno mai che il facilmente ottenibile Regno del Cuore di Lupo non è mai stato l'obiettivo della Divinità degli Dei. Ingoiare l’intero Regno in un colpo solo è il modo più veloce per ottenere il frammento dell’eredità.”


“Passate il mio ordine, regolate la rotta, proseguiamo a tutta velocità verso l’Altopiano di Hermes!”






<em>Aris</em>


