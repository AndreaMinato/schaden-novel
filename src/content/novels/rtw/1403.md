---
title: Capitolo 1403- Un Nuovo Campo Di Battaglia
pubDate: 2025-08-07T11:37:51.090Z
tags:
    - rtw
---


Dopo aver risvegliato la propria coscienza, Disastro Silenzioso si sentì pervadere tutto il corpo da fitte di dolore, ma ci era ormai abituato. Combattere contro orde di nemici sul campo di battaglia, svegliarsi ancora e ancora nello Stagno della Nebbia Rossa: questa era la sua vita. Ogni volta questo lo spingeva al limite, permettendogli di diventare ancora più forte, quindi il dolore era solo un piccolo prezzo da pagare.


Questa volta, però, era diverso…


Si risvegliò confuso e si girò all’insù nella Nebbia Rossa, cercando di ricordare il responso che aveva avuto in quel momento.


<em>Era un’illusione?</em>


Proprio in quel momento, un’onda apparve nel Regno delle Menti.


Se non si fosse trovato per caso nella Torre della Nascita, sospeso tra il sonno e la veglia mentre si riprendeva, avrebbe difficilmente sentito la leggera fluttuazione.


Era raro che comparissero delle onde: l’ultimo a provocarne una era stato il genio della loro razza, Ursrook.


Voleva dire che… un Signore Superiore era caduto.


<em>Cos’è successo, esattamente, al nord?</em>


<em>Che fosse un’illusione errata? Oppure l’onda era solo una semplice coincidenza?</em>


<em>No, devo verificarlo con Nassaupelle. Già che ci sono, gli chiederò anche per quanto ho dormito e quale è la situazione al Fronte Occidentale.</em>


Sopportando il dolore, Disastro Silenzioso si trascinò lentamente fuori dallo Stagno della Nebbia Rossa, rallentando il passo vicino al corpo di Valkries: benché il Signore del Cielo fosse convinto che il corpo della Signora degli Incubi sarebbe stato al sicuro anche nella Città del Cielo, lui aveva insistito a portarlo a bordo della Divinità degli Dei. Aveva sì preso in considerazione la sua sicurezza, ma il motivo reale era ben diverso: facendo così, avrebbe potuto sempre averla al suo fianco, fintanto che non era in battaglia.


“Non preoccuparti: ti porterò la sua testa.” Mormorò Disastro Silenzioso.






Aveva impresso nella mente l’aspetto del maschio umano che era apparso nel Dominio di Dio; quell’uomo era sicuramente colpevole di aver portato la Signora degli Incubi allo smarrimento nel Regno delle Menti.


Disastro Silenzioso era convinto che solo decapitandolo con le sue stesse mani avrebbe portato pace a Valkries.






***






Nel campo sperimentale, Disastro Silenzioso trovò Maschera, ovvero Nassaupelle.


“Ti sei ripreso abbastanza in fretta.” Commentò l’altro schioccando la lingua, “Una tale velocità di recupero è rara anche per un Signore Anziano… sarei davvero curioso di vedere che tipo di mostro emergerebbe se ti unissi a un Demone Simbionte.”


“…” Disastro Silenzioso non condivise quell’assurdità. “Per quanto sono stato nello Stagno della Nebbia Rossa?”


“Non è passata nemmeno una settimana. Al momento la Divinità degli Dei si trova nelle terre del Regno dell’Alba, però ti sei perso il panico e l’isteria che serpeggiavano laggiù tra gli inferiori. Mi è bastato lanciare alcune lance viventi per far collassare le loro città.” Nassaupelle rise in maniera sinistra. “Incendi, calpestamenti, urla, panico… ecco come dovrebbero comportarsi gli esseri inferiori!”


“Hect Zod si è messo in contatto?”


“Non aveva detto che voleva controllare di persona il Cielo di Nuvole e rinforzare l’efficienza del passaggio sul crinale? Dubito che inizierà mai a farmi rapporto.” Maschera scosse la sua alta testa. “Ad essere sincero, dovrebbe essere sua responsabilità: il ruolo di Comandante del Fronte Occidentale non gli si addice per niente. Siccome il Re non voleva che le forze al principale campo di battaglia venissero influenzate, aveva dato al Signore del Cielo quella responsabilità. Alla fine non sono forse io, Nassaupelle, a dover ripulire questo casino?”


Il cuore di Disastro Silenzioso sprofondò.


Se considerava la sua settimana nello Stagno della Nebbia Rossa e il tempo trascorso a combattere gli umani, erano passate più di due settimane, un periodo di tempo più che sufficiente per Hect Zod a fare la spola due o tre volte, anche tenendo conto della distanza tra la loro posizione e il crinale.


Disastro Silenzioso sapeva che il Signore del Cielo non aveva eccezionali capacità combattive. Tra il notevole incremento delle Bestie Demoniache, avvistate dalle sentinelle al di sopra dell’oceano durante l’ultimo mezzo anno, e la connessione dei due continenti che il Regno Cielo-Mare era in grado di sfruttare per attaccare dalle retrovie, era possibile che fosse accaduto qualcosa.


“Seguimi alla Torre della Nascita.” Disastro Silenzioso smise di esitare. “Voglio vedere il Re.”


Nelle sue condizioni, necessitava del supporto del sovrintendente della Divinità degli Dei per riuscire a connettersi alla coscienza del Re.


In quel momento, Nassaupelle sentì che c’era qualcosa che non andava. “È successo qualcosa?”


“Un’onda è apparsa nel Regno delle Menti” replicò secco Disastro Silenzioso.


“Uh… dovresti sapere che non sono bravo con queste cose vaghe e incerte.”


“Per questo dobbiamo contattare il Re. Se non è un’illusione, il Re saprà certamente più di me su quest’onda.” Replicò Disastro Silenzioso.


In cima alla Torre della Nascita, Nassaupelle posizionò il palmo sul centro di comando centrale e raccolse il potere magico. Ogni Signore Anziano aveva un’abilità innata diversa. Valkries era famosa perché riusciva a insinuarsi negli strati più profondi del Regno delle Menti, mentre Maschera, che in quell’ambito sembrava cieco e lento, era capace di stabilirci una connessione solo tramite la Torre della Nascita.


Dopo aver aspettato pazientemente a lungo, Disastro Silenzioso non ricevette risposta.


“Che succede?” Si accigliò. “Non hai ancora finito?”


Se non fosse stato per la preoccupazione che gli attanagliava il cuore, non avrebbe mai fatto quelle domande in rapida successione.


Nassaupelle si voltò verso di lui e rispose sorpreso, “Non c’è niente…”


“Niente?”


“La Santa Sede del Dominio… non riesco a percepire il Re.”


Disastro Silenzioso era stupito: il Re era la colonna portante della loro razza e la Santa Sede equivaleva a un faro nel bel mezzo di un oceano sconfinato. Senza il suo segnale, i demoni non potevano mettersi in contatto con la Regione Pietranera.


Ovviamente, era impossibile per il Re morire; altrimenti, l’intensa onda dovuta alla sua morte sarebbe stata percepita da tutti i demoni.


La domanda era: cos’era successo esattamente per costringere il Re a chiudere il Regno della Coscienza?


Sarebbero rimasti all’oscuro fino a quando la Santa Sede non fosse riapparsa.






***






Regno dell’Alba, Castello di Città del Bagliore


“Quella è la Divinità degli Dei…” Roland, in piedi in cima al castello, osservava in direzione di quell’ombra che si spostava lentamente.


Rimase sconvolto la prima volta che la vide, nonostante si fosse preparato mentalmente.


Non era un effetto speciale tipico dei film, ma un oggetto esistente nella realtà: un’Isola Volante capace di contenere Neverwinter e Longsong, rispettando appieno il detto “Grande è meglio”. La sola vista dell’Isola era sufficiente a influenzare la mente di qualcuno. Se lo strato nero avesse avuto una struttura in metallo e dei tubi per il vapore, sarebbe stata la creazione ideale.


Era ovvio che i ranghi superiori dei Demoni fossero così sicuri di sé.


Usignolo gli si avvicinò con un’espressione cauta dipinta sul volto.


“Rilassati.” Disse Roland rassegnato, “La stiamo solo osservando da lontano, non incontreremo alcun pericolo.”


“Un territorio sconosciuto significa di per sé pericolo.” Disse Usignolo acidamente, “Posso indagare su tutti gli stranieri che entrano e lasciano Neverwinter, ma non posso controllare tutti i nobili del Regno dell’Alba. Perché devi venire al fronte?”


“Perché la situazione si è evoluta a tal punto che non posso rimanere al sicuro nella Regione Occidentale.” Roland scosse la testa. La prima sconfitta della Prima Armata, l’improvviso cambio di rotta della Divinità degli Dei verso l’Altopiano di Hermes, il panico causato dalla peste nei paesi vicini: queste continue cattive notizie erano state determinanti per la sua decisione. Ispirare le truppe o consolidare la fiducia nei suoi alleati: entrambi richiedevano la sua presenza. In qualsiasi era o civiltà, questa azione avrebbe rappresentato il metodo più diretto ed efficace per tirare su il morale.


Indirizzò lo sguardo verso Horford Quinn, “Tutti i tuoi ministri saranno già arrivati, giusto?”


“Vi stanno aspettando nella sala delle conferenze.”


“Molto bene: discuteremo…  su cosa dovremo fare in futuro.”


“Come desiderate, Vostra Maestà.” Il Signore del Regno dell’Alba rispose con calma, posizionando la mano sul petto.










<em>Leaxis</em>




                                


                                



