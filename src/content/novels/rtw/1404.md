---
title: Capitolo 1404: Capacità Ignote
pubDate: 2025-08-07T11:30:06.955Z
tags:
    - rtw
---


La sala delle conferenze del Castello del Regno dell’Alba era molto più spaziosa rispetto a quella di Neverwinter, potendo ospitare un centinaio di persone senza provocare un senso di sovraffollamento.


La stanza, divisa al centro da un lungo tavolo centrale, suddivideva i partecipanti in due distinte fazione: da una parte Roland, al comando, con le cariche più importanti di Graycastle; dall’altra i nobili del Regno dell’Alba e i rappresentanti della Camera di Commercio. Rispetto al primo gruppo, che aspettava l’inizio della riunione mostrando pacatezza e tranquillità, il secondo era ovviamente irrequieto. In molti avevano espressioni preoccupate sul volto e bisbigliavano occasionalmente tra di loro, in un incessante chiacchiericcio di conversazioni private.


L’apparizione della Divinità degli Dei aveva avuto un forte impatto su di loro: questo era ovvio.


Se non avessero impedito la diffusione della paura, l’ordine nei paesi vicini sarebbe potuto collassare da un momento all’altro.


Roland sapeva che doveva consolidare la fiducia nei suoi alleati prima che ciò accadesse.


Secondo i rapporti dell’Ufficio Amministrativo, il commercio tra i due regni aveva raggiunto nuove vette da quando Horford era diventato il nuovo Re dell’Alba. Il 20% delle importazioni di materie prime come ferro, rame, alluminio, e dei prodotti finiti provenivano da loro; per quanto riguardava cuoio, stoffe, salumi, latte e altri beni quotidiani, il Regno dell’Alba forniva la metà delle importazioni di Neverwinter.


Anche se Roland aveva lavorato sodo per la realizzazione dell’accordo commerciale, sarebbe stato impossibile sostenere, in termini di standard di vita, l’improvvisa impennata della popolazione a Neverwinter senza il supporto del Regno dell’Alba.


Basandosi su queste valutazioni, Roland non poteva rinunciare così facilmente al Regno dell’Alba.


Inoltre, era da tenere in considerazione anche l’impeccabile prestazione della famiglia Quinn durante la formazione dell’alleanza: Roland non sapeva se Horford avesse un successore, ma era improbabile che il futuro riservasse una seconda Andrea Quinn, un perfetto collante per i due gruppi.


Scrutò in silenzio ogni nobile alla sua sinistra fino a quando le loro conversazioni non giunsero al termine. Iniziò il discorso, “Da quando questa battaglia è cominciata, ho sentito spesso parlare del vostro contributo nei resoconti: desidero dunque porgere i dovuti ringraziamenti per il vostro impegno.”


Tutti coloro che erano dall’altro lato del tavolo mostrarono espressioni sorprese.


Roland, però, non stava mentendo: nonostante gli sforzi della Prima Armata, da soli sarebbe stato impossibile rendere operativa la tratta nord-sud così velocemente. Questa tratta era di vitale importanza affinché i carri e i portatori si spostassero rapidamente. Era usanza comune per i nobili uscire al gran completo ed erano abituati a saccheggiare per permettersi il pagamento, quindi erano pochi coloro che comprendevano appieno il significato delle logistiche e dei contributi che avevano dato per lo sforzo bellico.


“Sono sicuro che tutti voi comprendiate la situazione riguardante la Battaglia della Volontà Divina. Come ho sottolineato più volte, la sconfitta porterà al nostro completo sterminio. Non esiste possibilità di resa, quindi, a parte resistere, non abbiamo altre scelte possibili.”


“Sono ormai passati quattro o cinque anni da quando ho iniziato a preparami per questa battaglia. Tuttavia, l’umanità non si trova solamente a Graycastle: è necessario che ogni singola persona contribuisca per vincere questa guerra del destino. Sono contento di vedere che voi tutti siete diventati parte della resistenza.”


Roland fece un cenno a Barov, il quale aprì uno spesso taccuino e iniziò a leggere ad alta voce: erano i resoconti logistici per la Prima Armata e i contributi fatti dal Regno dell’Alba.


Roland non aveva intenzione di persuadere i nobili solo a parole: il discorso sulla difesa delle loro dimore e il pretesto di impegnarsi per il bene dell’umanità non avrebbero avuto alcun effetto su di loro.


Gli interessi e le pressioni si erano rivelati, ancora una volta, il metodo migliore.


Inoltre, più era dettagliata ed accurata la storia, più persuasiva sarebbe stata.


Doveva far capire ai nobili che, anche senza la loro presenza al fronte, avrebbero potuto contribuire in maniera decisiva alla guerra. In secondo luogo, i risultati, che sarebbero stati registrati nero su bianco, potevano essere poi scambiati con il loro relativo pagamento una volta finito il conflitto. Infine, i traditori o coloro che sarebbero rimasti passivi durante la guerra avrebbero sofferto le punizioni peggiori. Il momento era troppo critico perché Roland dispendesse ulteriori energie per permettere ai nobili di fare di testa propria.


Dal lato, Horford annuì impercettibilmente.


Sapeva che il Re di Graycastle aveva compreso l’importanza della questione sin dall’inizio, dall’entrata chiara e il contenuto dettagliato. Questo schema aveva coinvolto i nobili, che non avevano mai fatto parte delle milizie, in una situazione destinata ad entrare negli annali e ad essere tramandata per secoli. Ma, cosa più importante, avrebbe senza dubbio aumentato il loro senso di partecipazione: anche i nobili perseguivano la fama ed entrare nella storia. D’altronde, per come Roland aveva spiegato che il rischio e il rendimento erano interconnessi, avevano capito che non sarebbero stati abbandonati o maltrattati, però l’assegnazione delle ricompense era sempre stata un argomento caldo per i piani alti.


Diverse volte alcune famiglie di vassalli gli avevano suggerito che non era costretto a seguire testualmente le istruzioni di Roland Wimbledon e di comportarsi di più come il Re dell’Alba. Per tutta risposta, lui aveva sempre riso.


Il Re di Graycastle, che aveva sviluppato l’artiglieria, i biplani e le navi a vapore, era degno di rispetto, ma le sue invenzioni non erano l’unica ragione per la quale Horford lo teneva in così alta considerazione. Il vero motivo per la sua ferma fedeltà e la sua devozione erano dovuti ai benefici ottenuti dalla sua famiglia. Nel commercio tra i due regni, per avere la meglio l’altra parte non aveva fatto affidamento sulla propria forza o sulla sua relazione con la figlia di Horford, Andrea. Invece, Roland aveva insistito nel pagare tutto e, a volte, aveva concesso anche parte del profitto a tutte le parti coinvolte, permettendo loro di trarne beneficio. Questo era di gran lunga più importante della forza.


Prima di dare qualsiasi suggerimento, anche Andrea aveva probabilmente visto questo punto di vista.


Se paragonata a suo figlio Hawn, la differenza era abissale.


“Vostra Maestà, le premesse per questo suggerimento si basano sulla vittoria finale degli umani.” Chiese qualcuno alzandosi in piedi, dopo il discorso di Barov, “Ma la mia domanda è: può davvero Graycastle sconfiggere i Demoni? Ho sentito dire che…” esitò per un’istante, “Che la vostra armata abbia perso la battaglia al Regno del Cuore del Lupo.”


“Ha ragione… conosciamo tutti la potenza della Prima Armata,” gli fece eco un altro partecipante preoccupato. “Ma l’Isola Volante è davvero troppo potente… una volta che ci sarà addosso, temo che non avremo nemmeno tempo di scappare, vero?”


Roland, dopo aver sollevato la tazzina, bevve lentamente un sorso di tè nero. Sapeva che il risultato della battaglia alla Catena Montuosa Invalicabile si sarebbe diffuso velocemente, dal momento che molti partecipanti alla missione di ricerca e salvataggio erano locali del Regno del Cuore del Lupo, familiari con il terreno. Avevano perso i contatti con oltre 1000 persone durante la battaglia; non solo la squadra di artiglieria aveva perso i suoi membri, ma anche le forze di riserva, responsabili nel riceverli, avevano subito ingenti perdite.


I Cavalieri dell’Aeronautica, in quei pochi giorni di battaglia aerea, avevano perso 40 aerei, una metà abbattuta dai nemici, l’altra per imprevisti malfunzionamenti meccanici. Per questo motivo, Tilly era stata costretta a posticipare l’operazione.


Ma non tutti i mali vengono per nuocere. Anche se il Gabbiano era stato colpito, Wendy e Shavi avevano avuto un’ottima padronanza della situazione; con Fulmine e Maggie che le difendevano a distanza, erano riuscite a compiere un atterraggio di emergenza, salvando tutte le Streghe al suo interno.


Quando Roland aveva letto per la prima volta il resoconto, si era sentito il cuore in gola. In termini di perdite nelle truppe, questa era la più vasta che avessero mai subito in una campagna militare. Nonostante ciò, era d’accordo con le azioni dello Stato Maggiore: Valkries aveva chiaro solamente il principio dietro la Divinità degli Dei, non essendo a conoscenza dei dettagli sui Demoni Simbionti a bordo. Se non fossero passati all’azione contro l’Isola Volante, avrebbero per sempre ignorato la forza dei propri nemici.


“Le nostre perdite sono dovute alla mancanza di informazioni adeguate sull’Isola Volante.” Roland disse la verità.


“Sembra enorme, imponente e persino invulnerabile, ma non è questa la verità. Edith, per favore, illuminali.”


“Agli ordini.” La Perla della Regione Settentrionale fissò sul muro uno schizzo dettagliato della Divinità degli Dei, per poi passare immediatamente a spiegare senza tralasciare alcun dettaglio. “Secondo le osservazioni della Prima Armata, ha una forma quasi circolare con un diametro che va dai 50 ai 60 chilometri, simile alla Catena Montuosa Invalicabile. La parte superiore e il crinale possono rilasciare gigantesche lance di pietra, che possono raggiungere una distanza di almeno 15 chilometri. Queste rappresentato l’arma decisiva che ha preso alla sprovvista la Prima Armata, ma, se la distanza non viene superata, è solamente un’Isola Volante nel cielo. Possiamo usare queste informazioni per creare un piano, per sopprimere il nemico…”


La paura viene sempre dall’ignoto.


Gli uomini avranno pure avuto timore di esperienze emotive o descrizioni misere, ma non avevano mai avuto paura di un mucchio di numeri. Piuttosto che darsi gran pena per coprire il proprio fallimento oppure usare parole pompose ma vuote per ingannare la folla, perché non rendere di pubblico dominio le informazioni ottenute a caro prezzo dalla Prima Armata e porre fine alla paura sfruttando un punto di vista razionale?


“… E le informazioni appena esposte comprendono tutti i dettagli che abbiamo sull’Isola Volante dei Demoni.” Edith si portò una mano al petto, in direzione di Roland.


Roland spostò lo sguardo sul nobile che aveva posto la domanda. “Lasciatemi aggiungere un ulteriore punto: evitare il raggio d’attacco della lancia di pietra è solo una contromisura temporanea. Lo scopo ultimo per l’armata è di radere al suolo la fortezza volante nel cielo.”


Uno dei nobili deglutì rumorosamente. “Ma quella è una montagna rovesciata…”


“Non è che gli umani non abbiano la capacità per farlo, è solo che non ve ne siete ancora resi conto. È successo lo stesso con la creazione degli aeroplani: nessuno credeva che avrebbero mai volato nel cielo blu come uccelli…” Roland rise. “Per questo, lasciate che ve lo dimostri direttamente.”










<em>Leaxis</em>




                                


                                



