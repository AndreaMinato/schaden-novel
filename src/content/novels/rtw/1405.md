---
title: Capitolo 1405- Piano II- Dal cielo
pubDate: 2025-08-07T11:37:51.091Z
tags:
    - rtw
---


I nobili entrati nella sala delle conferenze del Castello erano, in fondo, i sostenitori delle tre famiglie della Città del Bagliore, molti dei quali avevano partecipato alla costruzione della tratta nord-sud e si erano arricchiti con l’introduzione delle macchine a vapore e con la produzione del cemento calcinato. La maggior parte di loro, trovandosi a Città della Spina, erano stati in prima persona testimoni dell’addestramento dei Cavalieri dell’Aeronautica. La preoccupazione sui loro volti sparì solo dopo aver sentito quanto era sicuro di sé il Re di Graycastle.


Ciononostante, era un’esperienza rara per i nobili del Regno dell’Alba partecipare a una riunione libera e schietta, nella quale discutere numeri e informazioni. Se paragonato a rassicurazioni vuote e false, il discorso precedente era ancora più convincente.


“Allora… cosa dobbiamo fare?” chiese qualcuno.


“Mantenete la situazione attuale.” Roland rispose senza giri di parole, “Se il Regno dell’Alba sarà stabile, allora sarà di grandissimo aiuto nello sforzo bellico.”


“Tuttavia il panico ha iniziato a diffondersi. Parlando dei rifugiati, temo che, se dovessimo adottare delle misure esecutive, queste potrebbero ritorcersi contro…”


“Il motivo è che i Demoni stanno sfruttando la Nebbia Rossa per infiltrarsi nei nostri confini, ma non lascerò che la situazione peggiori ulteriormente.” Roland lo rincuorò, “Graycastle farà tutto il possibile per assistervi nel rendere stabile la situazione.”


“Città del Re attenuerà le tasse di quei territori che si sono trovati sotto la minaccia dei Demoni; inoltre darà assistenza a seconda delle circostanze.” Intervenne Horford. “Voi tutti, quella che stiamo combattendo è una guerra che riguarda l’intera umanità: nessuno può evitarla. Io, Horford Quinn, giuro solennemente sul nome dei miei antenati che non metterò nemmeno un piede fuori da Città del Bagliore, qualunque sia l’esito! Se il Regno dell’Alba dovesse venir distrutto dai Demoni, allora questa diventerà la mia tomba!”






***






Dopo aver ricevuto le loro garanzie, i nobili, in qualche modo placati, lasciarono la stanza e la riunione entrò velocemente nella seconda fase.


Oltre al Re dell’Alba, erano rimasti solamente i piani alti di Graycastle.


“Vostra Maestà, riguardo alle forze d’assalto di cui abbiamo discusso prima, ho intenzione di addossarmi ogni responsabilità…” Ascia d’Acciaio e Edith si alzarono in contemporanea, per poi guardarsi sorpresi a vicenda.


“Nessuno avrebbe potuto presagire il metodo offensivo della Divinità degli Dei.” Roland scosse la testa. “Non ditemi che, quando avete ideato il piano, non avete considerato la possibilità che le forze di riserva avessero potuto subire un attacco, al punto da essere distrutte.”


“…” Entrambi rimasero in silenzio.


Inviare un piccolo gruppo in avanscoperta mentre le truppe principali restavano in attesa era una tattica da manuale; tuttavia credersi infallibili, pensando che qualsiasi perdita sarebbe stata limitata ai ricognitori, era semplicemente una mentalità da stolti. Non avrebbe mai pensato che lo Stato Maggiore potesse commettere un errore così banale.


“In altre parole, dal momento in cui avete scelto di eseguire il vostro piano, avete tacitamente accettato che l’investigazione fosse molto più importante dei rischi che avrebbero potuto correre le due squadre; altrimenti, il piano non sarebbe mai stato avviato. Rilassatevi, non userei mai le perdite durante la guerra per determinare i vostri successi e i vostri fallimenti. Devo però ammettere che questa è davvero la più grande sconfitta della Prima Armata.”


“Vostra Maestà…”


“Ma non dimenticate.” A questo punto, Roland perse la sua espressione spensierata e il tono del discorso si fece serio. “Ogni soldato ha una propria famiglia: non considerate il loro sacrificio come un semplice numero scritto sulla carta. Spero che lo Stato Generale possa ricordare questo momento ogniqualvolta raggiunge un accordo per l’esecuzione di un piano.”


“Sì, Vostra Maestà.” Ascia d’Acciaio e Edith risposero all’unisono.


“Dunque, sentiamo le vostre considerazioni post-battaglia.”


“Agli ordini.” La Perla della Regione Settentrionale passò a una nuova mappa. “Dopo un’attenta analisi, lo Stato Generale crede che siano due le possibili posizioni dell’Isola Volante dopo il suo ultimo giro: il confine di Montagna della Gabbia oppure l’Altopiano di Hermes. La prima posizione assicurerebbe la conquista del Regno del Cuore di Lupo, minacciando contemporaneamente il Regno dell’Alba; al contrario, la seconda permetterebbe la diffusione della Nebbia Rossa nei quattro regni e la Catena Montuosa Invalicabile diventerebbe un passaggio verso il crinale del continente. Dato il fatto che l’Isola Volante sta superando i confini del Regno dell’Alba e secondo la sua attuale traiettoria, la posizione più probabile è l’Altopiano di Hermes.”


Roland annuì. “Come sta procedendo l’evacuazione?”


“Molto bene.” Rispose Agatha, “Isabella è già stata accolta come capo della Chiesa: se la carica fosse stata assunta da un normale cittadino, sarebbe stato molto meno efficace. Si stima che l’evacuazione verso la nuova città avverrà in due o tre giorni.”


“È un’ottima notizia.”


“Non saremo in grado di fermare l’avanzata dell’Isola Volante prima del completamento della “Gloria del Sole” Proseguì Edith. “Una volta occupato l’Altopiano di Hermes, molto probabilmente la Nebbia Rossa si riverserà nel Regno dell’Alba passando per Città d’Argento. Se perdessimo l’aiuto delle Streghe, saremmo sicuramente costretti a una posizione passiva.”


<em>Siamo dunque giunti a questo punto.</em>


La costruzione dell’obelisco nella Città Santa di Taqila sarebbe stata una grossa minaccia per l’intero regno umano, senza tralasciare il fatto che sarebbe stata eretta proprio dinanzi a loro: pensando a questo, Roland sospirò dentro di sé.


La costruzione dell’obelisco a Taqila avrebbe messo direttamente in pericolo Neverwinter, mentre la realizzazione nell’Altopiano di Hermes avrebbe minacciato solo Città d’Argento: questa era la maggiore differenza. Una volta che la Nebbia Rossa si fosse infiltrata nella loro unica zona industriale, le conseguenze sarebbero state troppo terribili da poter essere anche solo considerate. La forza di Graycastle stava aumentando rapidamente ed era inevitabilmente interconnesso con le Streghe. A Neverwinter, l’Incantesimo Dormiente si era già integrato in diverse fasi dello sviluppo urbano, come l’eliminazione dei parassiti dalle navi, l’alleviamento della fatica dai lavoratori, l’assistenza nei lavori di precisione e la semina della barriera corallina per aumentare le aree poco profonde… Anche se la produzione di acciaio e di altre industrie principali non necessitavano delle Streghe, sarebbe diventata inevitabile una riduzione sostanziale in termini di efficienza.


Fortunatamente, macchine a vapore, motori a combustione interna e risorse del Propulsore Cubo Magico potevano funzionare anche nella Nebbia Rossa: questa era la principale carta vincente dell’umanità contro i nemici.


“Sembra che dovremmo combattere contro i nemici nella Nebbia Rossa per un po’ di tempo, prima di poter distruggere la Divinità degli Dei.” Spaziò con lo sguardo sull’intera folla. “A parte la mia presenza, oggi porto anche buone notizie. La ‘Gloria del Sole’ ha completato il progetto finale e a breve sarà messa in atto un’ulteriore serie di esami. Se avremo successo, l’Isola Volante non vivrà abbastanza a lungo per vedere la Nebbia Rossa divorare il Regno dell’Alba!”


Tutti si illuminarono.


“Davvero?”


“È fantastico!”


Anche Roland si lasciò scappare un sorriso. “Allora, da adesso può essere proposto il programma sul come mettere a segno il colpo decisivo.”






***






Dopo un intero pomeriggio passato a discutere, si era sostanzialmente determinato un piano approssimativo.


A causa dell’unicità della Divinità degli Dei, la Prima Armata non aveva molte scelte: o seppellivano preventivamente un detonatore per distruggere dal basso il nucleo dell’Isola Volante, o lo lanciavano dall’alto distruggendo l’obelisco in un colpo solo. A parte questi, gli altri metodi proposti avevano dei limiti riguardanti il danno che sarebbe stato inflitto alla Divinità degli Dei.


Scegliendo l’attacco dal basso, il vantaggio era la sua facile realizzazione, dato che non era necessario un bombarolo, ma non potevano garantirne la buona riuscita: poiché l’Altopiano di Hermes era largo e vasto, nessuno avrebbe potuto sapere la tappa finale della Divinità degli Dei. Gli effetti dell’esplosione sarebbero stati enormemente ridotti se la posizione avesse variato, anche solo di pochissimo.


In aggiunta, non sapevano ancora se la “Gloria del Sole” avesse potuto trasformare la cascata di Nebbia Rossa in una colonna ad altissima temperatura. Più lontana dal suolo era l’Isola Volante, più incerti sarebbero stati i risultati. Infine, c’era da tenere in considerazione che la quantità di uranio raffinato, prodotto da Lucia, era limitata. Alla fine, il piano fu respinto.


Invece, il piano dell’aviolancio presentava due difficoltà in termini di tecnica e di realizzazione, ma, se le due condizioni fossero state raggiunte, la bomba sarebbe sicuramente esplosa nelle vicinanze del Lago della Nebbia Rossa, assicurando così il miglior risultato.


“In questo caso, creeremo un piano basandoci su questa conclusione.” Roland sbatté la mano sul tavolo. “A parte questo, faremo i collaudi per l’aviolancio e la prova della bomba nello stesso momento. Avremo la nostra vendetta per quello che i demoni ci hanno fatto!”


“Ai Vostri ordini, Vostra Maestà!” risposero tutti contemporaneamente, inchinandosi.










<em>Leaxis</em>
