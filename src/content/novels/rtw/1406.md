---
title: Capitolo 1406: Una Notte Nel Regno Dell’Alba
pubDate: 2025-08-07T11:30:06.956Z
tags:
    - rtw
---


Per i più, si prevedeva una rara notte di riposo e svago.


L’Isola Volante dei Demoni si stava avvicinando inesorabilmente a Hermes, ma il Re dell’Alba non poteva assistere a quella scena. La lontananza dal fronte offriva un breve frangente di tranquillità, reso più sentito dall’impellente ritorno al campo di battaglia il giorno successivo. Dato che i soldati dovevano dividersi per portare avanti le diverse missioni a loro assegnate, la serenità era diventata ancora più preziosa.


Quando Andrea entrò nel cortile di famiglia, Horford la stava già aspettando.


“Bentornata, figlia mia.”


“Sì…” Andrea annuì leggermente: era la prima volta che tornava a casa dopo un anno di separazione, ma non come un’intrusa, bensì percorrendo il sentiero principale, dove i servitori erano allineati per riceverla. In tutta onestà, aveva sperato di trascorrere più tempo al fianco di Tilly, ma, dopo aver ricevuto una lettera d’invito da parte di suo padre, si erano risvegliate in lei delle emozioni e alla fine aveva scelto di accettare.


<em>Avrebbe anche potuto dirmelo direttamente dopo la riunione.</em>


<em>Forse… temeva che lo rifiutassi.</em>


Tuttavia, se fossero davvero passati a un confronto faccia a faccia, non avrebbe saputo nemmeno come rispondere.


La volta precedente doveva svolgere un incarico impellente, ma adesso il ritrovo era strano: questo era ciò che differenziava i due incontri.


“Tu… volevi parlarmi di qualcosa?” Chiese Andrea camminando.


“Molte cose. Per esempio, qual è stata la tua esperienza al fronte, i tuoi compagni e il Signor Roland Wimbledon…”


“È solo un’idiota: non c’è altro da dire…” Andrea parlò con noncuranza, poi realizzò quanto le sue parole fossero inappropriate, “Uhm, quello che volevo dire…”


“Dunque, è un Signore tollerante.” Horford rise. “Rilassati, so che avrai bisogno di tempo per abituarti. Temevo che ti saresti trovata estremamente a disagio se fossimo rimasti da soli, quindi mi sono permesso qualche particolare accorgimento.”


“Accorgimento?”


“Lo scoprirai una volta entrata.” Si fermò davanti all’entrata del salone principale.


Andrea aprì le porte; prima di poter riuscire a guardare dentro, una figura le si avventò addosso…


“Mi siete mancata, Lady Quinn!”


<em>Capisco…</em>


Ridendo, spalancò le braccia e abbracciò l’altra persona: colei che le era balzata addosso non era altri che Belinda Luoxi.


Oltre a lei, c’erano altre due persone sedute al tavolo: Otto Luoxi e Oro Tokat. Entrambi erano molto emotivi, ma Otto sembrava senza parole.


Quella scena fece tornare Andrea indietro di oltre una decade, ai giorni precedenti al suo Risveglio come Strega.


Il chiacchiericcio incessante di Belinda e l’entusiasmo di Oro dissiparono velocemente l’originale rigidezza e suo padre, che raramente sedeva coi giovani, era lì con loro in quel momento.


<em>Ha pensato davvero a lungo come poter scambiare qualche parola con me… </em>All’improvviso, Andrea realizzò che quella briciola di risentimento rimasta in fondo al suo cuore era quasi sparita.


“Ah già, quando la Guerra sarà finita, andiamo tutti a Neverwinter: in questo modo, potremo incontrarci più spesso.” Belinda le fece l’occhiolino.


Andrea, sorpresa, alzò un sopracciglio. “Intendi dire…”


“Noi tre, ovviamente!”


“Sì, sì!” Oro annuì energico.


“Aspettate un attimo… Otto e Oro non sono i successori delle loro rispettive famiglie? I due vecchi Duchi saranno davvero d’accordo con la vostra decisione di lasciare casa per un lungo periodo?” Andrea guardò sospettosa Otto. <em>Potrebbe essere lui che in segreto sta tenendo le fila? Che irresponsabile…</em>


“No… non è come pensi.” Otto agitò subito le mani e balbettò, “Anche se lo spero, ma quello è solo uno dei fattori… In poche parole…”


“Lascia che ti spieghi” impietosita da suo fratello, Belinda gli diede delle pacche sulla spalla, per poi voltarsi verso Andrea. “Raramente sei ad Alba, quindi non sei al corrente delle notizie locali del momento: tra i nobili in città, specialmente a Città del Bagliore, gira voce che una famiglia è destinata al declino se è completamente ignorante in scienze naturali.”


“Scienze naturali? Vuoi dire…”


“Esatto.” Belinda annuì sorridendo, “Tutto è iniziato con il ‘Libro di Fondamenti Teorici di Scienze Naturali’ pubblicato da Neverwinter, che adesso è stato suddiviso in molti argomenti diversi e specializzati. Alcuni lo considerano un nuovo campo nell’educazione, altri pensano che alchimia e astrologia ne facciano parte. Nonostante ciò, è una moda che si è diffusa molto tra i nobili. Di qualunque libro sulle scienze naturali, proveniente da Neverwinter, si discuta, lo stesso verrà venduto a caro prezzo.”


“Quando abbiamo suggerito l’idea a nostro padre, non ha dato di matto: alla fine anche lui ne aveva subito il fascino. Dopotutto, ricevere lezioni da professionisti è una scelta migliore rispetto allo studio da autodidatta. Inoltre, molte famiglie sono in vantaggio su ciò e nostro padre non vuole che la famiglia Luoxi rimanga indietro. Quindi questo non è un comportamento da irresponsabili! Nostro padre ha addirittura detto che può mantenere la posizione ancora per alcuni anni.”


“Sono solo entusiasti per gli aeroplani e le navi in acciaio.” Oro scrollò le spalle. “Però certo, approvo quest’idea con le mani alzate, dato che mi lasciano viaggiare.”


“Questo è… quello che volevo dire.” Otto sospirò sollevato. “Inoltre, avevamo pensato di organizzare un gruppo di studio.”


“Che cos’è?” Chiese Andrea con curiosità.


“Dato che il contenuto in ‘Scienze Naturali’ è troppo difficile, per noi tre non è fattibile capire tutto da soli.” Belinda aprì le mani. “Quindi stavamo pensando di scegliere alcuni mercanti e cittadini con buone predisposizioni e dare loro l’opportunità di accedere alle scienze naturali: se renderanno bene, li incorporeremo nelle nostre famiglie. Prenderemmo molti piccioni con una fava. Cosa ne pensi?”


Andrea rimase senza parole: all’improvviso realizzò che il cambiamento stava prendendo piede in chiunque, che fossero suo padre o gli altri.


Le persone nel Regno dell’Alba consideravano Graycastle come un regno sinistro, protettore delle Streghe considerate tabù e oppressore del potere e dell’autorità nobiliare. L’alta società non avrebbe mai visto Graycastle come un obiettivo da imitare; era considerata una violazione della tradizione anche l’integrazione dei cittadini comuni nelle famiglie nobili. Tuttavia adesso i limiti, una volta completamente netti, erano diventati indistinti.


Non poté fare a meno di voltarsi verso suo padre, Horford Quinn.


Non c’era dubbio che era coinvolto nella guida dell’intero Regno.


Stava davvero riparando ai suoi errori passati e lavorando sodo.


Il passato non poteva essere riscritto, ma i cambiamenti nel futuro potevano almeno prevenire che gli stessi errori venissero ripetuti.


<em>È questo ciò che stai cercando di trasmettermi, Padre?</em>






…






Nei giorni seguenti, Graycastle e il Regno dell’Alba portarono a termine un’operazione congiunta.


I nobili avevano organizzato oltre un centinaio di punti di raccolta nella zona nord-ovest della strada principale, con tende e razioni per i rifugiati in preda al panico. I dottori della Prima Armata, grazie alla protezione delle Streghe della Punizione Divina, avevano iniziato a prendersi cura di malati e feriti. Nelle aree più popolate, si sentivano spesso canzoni così dolci e commoventi da far calmare anche le persone più irritabili e irrequiete.


Sotto la guida del nuovo Papa Isabella, erano state organizzate delle ronde per tranquillizzare chi era stato allontanato dalla propria casa. Dopo aver attraversato molte crisi, le persone della Chiesa possedevano ancora una certa influenza: a parte Graycastle, per loro l’unica in grado di combattere contro i demoni era la Chiesa.


Alla fine, le crisi di panico erano state risolte e contenute prima che potessero raggiungere uno stato irreversibile di distruzione, grazie al duro lavoro di tutti. Anche se i rifugiati non sarebbero potuti ritornare alle loro case per un certo periodo, le aree non interessate erano state stabilizzate.


In quel momento, anche la Prima Armata era pronta a riprendere con le prove per l’aviolancio.










<em>Leaxis</em>
                                


                                



