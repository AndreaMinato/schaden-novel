---
title: Capitolo 141: Baci
pubDate: 2025-08-07T11:30:06.692Z
tags:
    - rtw
---






Più tardi quella sera, Roland stava nel suo ufficio e cominciò a pensare a delle nuove attrezzature.


Il fatto che le pillole della Chiesa fossero presenti anche a Porto delle Acque Chiare lo mise fortemente in crisi. Sentiva addirittura un continuo formicolio sulla testa, indipendentemente dal fatto che la Chiesa supportasse sia lui che Garcia o dal pensiero delle migliaia di uomini in più che lei aveva ottenuto dall'alleanza.


Pensando a migliaia di soldati protetti da un'armatura di ferro e capaci di correre ad una velocità pari a quella di una cavalleria in piena carica, era difficile non essere sopraffatti da una tale immagine. Fermare un attacco così potente con le sue esili fila di mitraglieri sarebbe stato un compito difficile per lui. Non appena una persona fosse riuscita a raggiungere le sue linee, il suo Primo Esercito avrebbe subito grosse perdite.


Fortunatamente questa pillola non rendeva immuni dalle ferite, anche con la medicazione il corpo di chi la ingeriva restava sempre di carne ed ossa.


Voleva creare delle armi che avessero una migliore velocità e precisione e che fossero in grado di sparare su una distanza maggiore.


Ma senza fulminato di mercurio come innesco, Roland doveva trovare un altro modo per aggirare questo ostacolo, e sino a quel momento avrebbe dovuto produrre delle attrezzature alternative per affrontare ogni possibile crisi.


Con la nuova abilità di Anna ebbe fiducia che ci sarebbe riuscito. Se fosse riuscito a disegnarne il progetto, Anna sarebbe stata in grado di trasformarlo in modo accurato nell'oggetto che lui desiderava produrre. Inoltre, la sua efficienza aveva raggiunto un livello straordinario rispetto a tutti i precedenti incarichi, durante i quali il fabbro dovette creare con attenzione ogni parte del fucile a pietra focaia; ora lei era in grado di mettere insieme tanti pezzi diversi, modellarli e tagliarli tutti nello stesso momento.


Con un sistema educativo universale e con le unità di misura unificate, aveva preparato tutte le manovre necessarie per cominciare un lavoro di produzione industriale su larga scala. Ma ciò non significa che potesse prendere una scorciatoia ogni volta che se ne trova una davanti. La nuova capacità di Anna era semplicemente un forziere che racchiudeva un potenziale da cui lui poteva attingere. Ora ogni pomeriggio Roland stava nell'area di prova della Miniera Settentrionale, studiando ed esplorando insieme ad Anna l'uso della sua nuova abilità. E nel caso non avesse tempo libero, le avrebbe permesso di praticare il suo controllo scolpendo dei piccoli oggetti come bambole-streghe.


Tuttavia, al momento sembrava che la sua capacità di scolpire fosse ancora ad uno stadio immaturo, ma Roland credeva fermamente che un giorno tutta la sua libreria sarebbe stata riempita da bambole-strega colorate...forse, vero?


Roland prese un righello in acciaio e lo mise sulla pergamena e con questo disegnò due linee rette, in quel momento sentì bussare alla porta.


Se le guardie non avvisavano, allora nove volte su dieci alla porta c'era una strega. In questo momento, quasi tutte le streghe erano nel salotto del primo piano a seguire la lezioni di lettura e scrittura di Pergamena. Quindi la persona alla porta poteva solo essere qualcuno che non aveva necessità di partecipare all'insegnamento primario, c'era solo una strega che non ne aveva bisogno.


“Avanti.”


Ovviamente, quando la porta si aprì, Anna entrò nella stanza.


Chiuse delicatamente la porta e poi andò al tavolo dalla parte di Roland, tenendo tra le sue braccia l'immagine fantasma di un libro.


Dall'inizio delle lezioni, ogni giorno, la vedeva con una copia del suo libro, dovette ammettere, nonostante Anna non fosse molto loquace, che la sua popolarità nel gruppo delle streghe era inaspettatamente buona. In passato, valeva la stessa cosa per Nana che stava attaccata a lei come se fosse la sua ombra. Forse aveva un fascino innato che attraeva altre streghe?






“Come posso aiutarti?"


“Bene," salutò con un cenno e poi aprì davanti a Roland il libro che stava tenendo. "Ecco... dici che tutto nel mondo è composto da minuscole sfere che sono diverse l'una dall'altra, ma dopo dici anche che possono essere trasformate in... onde?"


“Cosa sono le onde?" Chiese Anna.


“Quando lanci una pietra nell'acqua, le increspature che risalgono sono onde" il Principe tossì due volte, "Questa è solo un'idea, ma è sufficiente, non hai bisogno di andarci a fondo."


“Perché?”


Il perché non lo so bene neanche io, gridò Roland dentro di sé; La meccanica quantistica è un campo misterioso e inesplorato, e se non conosco qualcosa non ci scrivo niente a riguardo. Anche se potrebbe essere vero, non posso dirlo pubblicamente.


“Perché le sfere hanno le caratteristiche delle onde, ma possiedono anche le caratteristiche della materia. Noi siamo come quelle sfere minuscole, solo che la nostra massa è troppo grande, rendendoci difficile l'osservazione delle oscillazioni nel momento in cui accadono. Per  avere una comprensione migliore, ci vorranno ancora molte generazioni di ricercatori."


Pensò per un attimo e poi aggiunse, "Per noi è difficile comprendere questo fenomeno perché è opposto al nostro senso comune. Per noi, è difficile immaginare uno spazio a quattro dimensioni dentro un mondo tridimensionale. Quindi, non c'è bisogno di sforzarsi troppo."


Anna arricciò le labbra, mostrando chiaramente che non era soddisfatta dalla spiegazione di Roland e chiese in fretta, "Cos'è uno spazio a quattro dimensioni?"”


“…”


Quando finalmente Anna non fece più domande, il Principe, a causa del continuo parlare, ebbe una gran sete. Aveva davvero sottovalutato la sete di conoscenza di Anna, se avesse continuato così, di lì a poco il Principe non avrebbe avuto nient'altro da insegnarle.


Specialmente quando Roland le chiese a che punto era arrivata in matematica, lei rispose semplicemente così: "Sinora è stato abbastanza semplice, e ora che sono arrivata alle equazioni e alle matrici, sembrano affascinanti”.


Semplice ed affascinante... Roland all'improvviso sentì che il divario tra persona e persona era troppo grande, quanto tempo era passato? Una settimana per imparare la matematica elementare sino ad arrivare alle equazioni e alle matrici e poi sarebbe arrivata alle differenziazioni e integrazioni. Tornata alla sua scuola, Anna sarebbe senz’altro diventata un’ottima studentessa modello.


E in aggiunta... un bellissimo topo di biblioteca.


Roland guardò la donna che leggeva il libro, restando incantato da quello che vedeva. Aveva sistemato con cura i suoi capelli sulla sua fronte, ma altre ciocche cadevano sulle sue guance. Vedendo questo, Roland non poté fare a meno di allungare il suo dito indice ed accarezzare dolcemente i capelli dietro al suo orecchio.


Sentendo il suo dito, Anno si voltò, guardando Roland con un grande sorriso. Le sue limpide pupille non avevano più la loro calma espressione. Erano invece piene di increspature. Erano molto vicini, sino a quando Anna aprì la sua bocca nel tentativo di dire qualcosa, ma riuscì solo a muovere le sue labbra, nessun suono. Ma Ronald riuscì comunque a leggerle.


“Adesso Usignolo non c’è.”


Il significato della frase era molto chiaro e Roland pensava che fosse stupido far finta che non l'avesse capito. La stanza era silenziosa, questo gli permetteva di sentire vagamente il suo respiro e il suo battito accelerato.


Roland non riuscì a fermarsi, venne attratto dalle sue labbra, Anna chiuse invece gli occhi, e le sue guance acquisirono un tocco rosato. Stando così vicino a lei, Roland sentiva il profumo della sua pelle e poi finalmente le loro labbra si baciarono dolcemente.


Persino in quel soffice contatto, il tempo sembrava essersi fermato, rendendogli impossibile determinare quanto tempo fosse passato prima che si separassero.


Senza dargli neanche il tempo di dire qualcosa, Anna si mise in punta di piedi e le loro labbra si unirono ancora una volta.


*


“Ehi, ehi!” Luna Misteriosa si sedette con le gambe incrociate sul suo letto, immersa nella meditazione con gli occhi chiusi, le mani in alto con i pollici e gli indici che formavano un cerchio.


“Ti sei arrabbiata?" Chiese Lily contrariata mentre avvolgeva un asciugamano sui suoi capelli.


“Sto pensando che sono una particella," disse aprendo gli occhi. "Sono una particella," e poi indicò Lily. "Anche tu sei una particella!"


Quest'ultima le diede un'occhiata sdegnosa e si infilò nel suo soffice letto.


“Oh, non un’altra volta," Luna Misteriosa sospirò, "Penso davvero che tutto sia fatto di particelle, allora perché non riesco ad evolvermi come Anna?"


“Ma non ci credi" spiegò Lily.


“Certo che ci credo!"


“Non ci credi" Lily scosse la testa, "puoi ingannare gli altri, ma non puoi prendere in giro te stessa... anche se non è un'ottima motivazione, ma penso che indipendentemente da quello che il Principe dice, Anna crede a tutto quello che lui dice, senza metterlo in discussione. Naturalmente, c'è anche da considerare che lei è molto più intelligente di te. Questo è il motivo principale per cui lei è stata in grado di evolvere la sua magia ed accedere a nuove abilità."


“…”


“In altre parole, non pensarci su troppo, dà invece alla tua mente un po' di pace e calma." Disse Lily accarezzando lo spazio accanto a sé.


“Non vorresti ottenere poteri più forti?” chiese Luna Misteriosa incredula, "E vorrei anche fare qualcosa per il Principe, ah.”


“Dovrei evolvere la mia magia così da riuscire a preservare il cibo più a lungo?” disse sbadigliando, "No, grazie. Inoltre, perché vuoi fare lavoro in più per lui? Gli uomini sono persone volubili e senza scrupoli, devi solo prendere Echo come esempio .”


“Anche se dici che non sei interessata, ad eccezione di Foglia, sei quella più attenta e seria durante le lezioni," mormorò Luna Misteriosa.


Lily prese il cuscino e lo lanciò verso il viso di Luna Misteriosa, "lasciami, dormire!”






Dontcare.
                                


                                



