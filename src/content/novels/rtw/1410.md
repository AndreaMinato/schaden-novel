---
title: Capitolo 1410: Bombardamento (Parte II)
pubDate: 2025-08-07T11:30:06.956Z
tags:
    - rtw
---


Al tempo stesso, Good ricevette una comunicazione in entrata dal Capitano della Squadra Due. “Qui è Manfeld. Senior Good, voglio uscire fuori dalle nuvole, spero che possiate aiutarmi!”


“Fuori dalle nuvole, sei impazzito? Ci troviamo nel Quartier Generale nemico!” Prima che Good potesse rispondere, Finkin gridò nel dispositivo di comunicazione. “E l’hai sentito anche tu, c’è una barriera che protegge la Nebbia, cosa potresti fare? Nuovo arrivato, il campo di battaglia non è un luogo per gli scherzi!”


Essendo i biplani migliori e più avanzati, tutte le Furie dei Cieli erano equipaggiati con trasmettitori-ricevitori. Ed era per questo che avevano il coraggio di viaggiare tra le nuvole senza le indicazioni di Tilly.


Ma Good non aveva obiettato subito. Rispetto ai loro livelli di anzianità nell’Accademia, era più curioso verso il suo piano. “Ho ricevuto la tua richiesta Manfeld. Ma anche se riesci ad intravedere il bersaglio, sappi che senza l’aiuto della Signorina Sylvie, la probabilità di lanciare un colpo fatale è estremamente ridotta.”


Durante gli addestramenti, Good aveva notato il talento straordinario che possedeva questo nuovo arrivato. Girava voce che Manfeld fosse un Cavaliere decaduto che era arrivato a Graycastle poiché non era stato in grado di integrarsi nel Regno del Cuore di Lupo. Diversi Cavalieri dell’Aeronautica di origini comuni si comportavano come superiori principalmente per sfogare il risentimento e l’infelicità di essere stati maltrattati dai nobili in passato.


Con tutta onestà, Good non aveva alcuna impressione positiva verso i Cavalieri del Regno del Cuore di Lupo. Erano prepotenti e arroganti, ma quando incontravano dei nemici potenti, scappavano più velocemente di chiunque altro. Aveva assistito a innumerevoli situazioni vergognose quando la Chiesa di Hermes aveva annesso il Regno del Cuore di Lupo.


Ma era la prima volta che incontrava un Cavaliere che prendeva l’iniziativa di chiedere il permesso per scendere in battaglia, perciò voleva sapere se stesse intenzionalmente cercando di mettersi in mostra di fronte a Sua Altezza o se fosse davvero qualcuno che spiccava tra le masse.


“Senior, ricordate il metodo di usare il corpo dell’aereo per controllare la traiettoria dei proiettili?” Chiese Manfeld. “Credo che possa funzionare anche con le bombe!”


Nel momento in cui finì la sua frase, Good sentì che il ronzii intorno a lui si erano attenuati, come se i dintorni fossero diventati più spaziosi.


“Quel tipo è già uscito dalle nuvole!” Gridò Finkin. “Che cosa facciamo?”


<em>“Usare il corpo dell’aereo per controllare la caduta, mmh...”</em> Good si rese subito conto della similitudine tra le due tecniche. Tossì un paio di volte. “Non possiamo abbandonare la Squadra Due, Sua Altezza Tilly ci sta ancora osservando!”


“... hahaha, giusto!” Finkin fece un momento di pausa, poi assunse un tono di giustizia. “Proteggere i compagni è quello che mi riesce meglio, andate pure senza preoccupazioni. Lasciate le Bestie Diaboliche alla Squadra Uno, yeeah!!”


<em>“Sei davvero prevedibile.”</em>


Good trasse un sospiro e spinse in avanti la leva di controllo.


Le due squadre uscirono dalle nuvole da due punti diversi e piombarono in picchiata disegnando due scie nel cielo e andando incontro alle Bestie Diaboliche. Nonostante le Furie dei Cieli fossero in numero minore, esercitavano un’imponente aggressività.


Una squadra disegnò un arco e si scontrò con le Bestie Diaboliche, mentre l’altra squadra volò dritta verso l’obelisco. Ad una distanza così ravvicinata, potevano riconoscere il bersaglio anche senza la guida di Sylvie.


A metà strada, un gruppo di demoni tentò di intercettare le cinque Furie dei Cieli, ma la differenza nella velocità era chiaramente evidente. Le Bestie Diaboliche raggiunsero una certa quota soltanto per farsi lasciare indietro dai biplani. Le Furie dei Cieli che trasportavano centocinquanta chili di bombe non temevano di essere raggiunte da loro.


Dopo aver aggiustato la direzione, Manfeld sganciò le bombe.


I compagni che lo seguivano da dietro imitarono le sue azioni.


Le bombe mantennero una simile velocità e direzione rispetto a quelle degli aerei. Dopo aver superato le torri difensive e le costruzioni, piombarono verso il lago. Rispetto al primo bombardamento, queste cinque bombe erano tutte concentrate in un unico punto. A parte la prima bomba che venne fermata dall’obelisco, le restanti quattro esplosero direttamente sopra al lago di Nebbia Rossa.


Le successive esplosioni fecero tremare l’intera città. Sotto alle fiamme ardenti, le increspature blu brillarono ripetutamente, impedendo a qualsiasi esplosione di influenzare il lago di Nebbia Rossa. Ma tutti notarono che la barriera non era più radiosa come lo era stata all’inizio.


“Ben fatto, nuovo arrivato.” Finkin fischiò.


Good eseguì una virata improvvisa e si staccò dall’inseguimento delle Bestie Diaboliche. Poi passò al canale globale. “Vostra Altezza Tilly, le Squadre Uno e Due hanno sganciato tutte le bombe. Chiediamo il permesso per rientrare!”


“Ricevuto, permesso accordato.”


La Fenice sparò un segnale rosso, al quale la flotta rispose separandosi dai demoni e salendo in alto nei cieli. Facendo affidamento sull’accecante luce solare, svanirono nel cielo blu.


***






Maschera ansimò contento.


Ancora una volta gli umani avevano superato le sue aspettative.


La separazione delle unità di combattimento, la finta della forza principale e l’immediata ritirata dopo aver lanciato l’attacco... erano passati solo due o tre minuti da quando le truppe difensive si erano alzate in volo e avevano intercettato il nemico, fino alla fine della battaglia. Il rapido piano di battaglia aveva indubbiamente massimizzato la potenza dei macchinari da guerra anche in presenza delle varie limitazioni.


<em>“Non c’è da sorprendersi se Ursrook avesse sviluppato tanto timore verso gli umani, devo ammettere di averlo giudicato male.”</em>


<em>“Ma il genio della razza è solo riuscito a vedere la minaccia posta dagli umani, e non ha percepito l’essenza di questo mistero. D’altro canto, se i lenti e maldestri umani sono capaci di volare in cielo con l’aiuto di quegli uccelli di ferro, non sarebbe ancora più incredibile se li usassimo noi? Se dovesse succedere, il Regno Cielo-Mare non sarebbe più un nemico potente e la nostra razza sarà il vincitore finale!”</em>


<em>“Se in precedenza Ursrook avesse usato questa logica per convincerci tutti, chissà, forse sarei stato dalla sua parte.”</em>


<em>“Che peccato.”</em>


“Che cos’è stato quel tremore?” Coperto dall’armatura, Disastro Silenzioso aprì la porta per la cima dell’obelisco ed entrò. “La Divinità degli Dei ha subito attacchi nemici?”


“Esatto, ma sei arrivato tardi e ti sei perso l’eccitante scontro.” Nassaupelle gli lanciò uno sguardo. “Stai pensando di scendere in battaglia vestito in quel modo? Non dovresti sforzarti.”


“Non c’è bisogno che ti preoccupi per questo.” Risposte Disastro Silenzioso. “Dove sono i nemici?”


Nassaupelle indicò verso il cielo. “Molto probabilmente hanno scoperto la grande differenza tra i loro uccelli di ferro e i Bogle. Che ironia... nella Seconda Battaglia della Volontà Divina, i Bogle sono stati la migliore risorsa che abbiamo avuto per prevalere sui nemici.”


Disastro Silenzioso fissò il cielo con un’espressione corrucciata e non proferì parola.


“Rilassati.” Nassaupelle indossò di nuovo le sue maschere. “Dopo le mie osservazioni, ho già pensato ad una contromisura. Rispetto ai Bogle, i loro movimenti e le loro traiettorie sono troppo ovvie. A proposito, visto che brami la battaglia, perché non mi dai una mano per una cosa?”


“...”


“Non essere così serio, non ti sto prendendo il giro.” Maschera allargò le sue numerose braccia. “Ci sono alcuni uccelli di ferro che sono caduti a sudest della città. Se quei vermi sono ancora vivi, catturali e portali qui. Non penso che sia un compito difficile per te.”


“Li vuoi vivi?” Chiese Disastro Silenzioso con freddezza.


“Certamente.” Nassaupelle sorrise. “Soltanto cervelli freschi meritano di essere trapiantati. Inoltre, hanno appena vissuto un’intensa battaglia e i loro ricordi sono ancora nitidi, è perfetto per farmi validare la mia contromisura... questa è la prima volta che prendo i cervelli di quei comuni esseri inferiori. Mi chiedo chi sarà l’umano che otterrà questo privilegio speciale?”


Disastro Silenzioso si incamminò disgustato verso la Torre della Nascita.


Nassaupelle si voltò con indifferenza. Sapeva che indipendentemente da quanto non gli piacessero i suoi metodi, Disastro Silenzioso avrebbe fatto del suo meglio per la razza.


Guardò nella direzione di cui si estendeva il territorio umano e allungò lentamente la mano. Da quella angolazione, gli bastava una mano per stringere l’intero continente nel suo palmo. Tra pochi giorni, la Divinità degli Dei avrebbe raggiunto l’Altopiano di Hermes e i Demoni Simbionti nella stazione sperimentale avevano già accumulato abbastanza potere. Voleva che il Re vedesse che lui da solo fosse capace di guidare un intero esercito, che sia il Sanguinoso Conquistatore o Disastro Silenzioso, erano lì soltanto per risaltare lui stesso.


Improvvisamente, una luce brillò in lontananza.


Apparve e svanì in un istante. Nonostante fosse estremamente piccola, era luminosa al punto da poter essere paragonata al riflesso del sole sulla superficie dell’oceano, o ad un raggio di luce riflessa da una superficie riflettente.


Che sia stata un’illusione...


Nassaupelle si sorprese. Guardò con attenzione verso il Mare Vorticoso, ma di quella luce non era rimasta alcuna traccia.






<em>Aris</em>
                                


                                



