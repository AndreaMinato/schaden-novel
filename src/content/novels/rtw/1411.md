---
title: Capitolo 1411- Un Pacco Inaspettato
pubDate: 2025-08-07T11:37:51.091Z
tags:
    - rtw
---


Una leggera pioggia bagnava la battigia della <em>Baia dei Gemelli </em>nel Regno dell’Alba.


Agatha non riusciva a capire se fosse un fenomeno naturale indotto dal test nucleare oppure se fosse solo una coincidenza.


La violenta esplosione aveva generato un’enorme colonna d’acqua sul mare, visibile addirittura da 15 chilometri di distanza. In contrasto con lo sfondo azzurro cenere, il getto d’acqua appariva di un bianco puro, come se non provenisse dal mare. Si innalzò gradualmente, come fosse senza peso. Il tutto era durato solamente una decina di secondi, ma era stata una scena che trascendeva il senso comune della maggior parte degli spettatori.


Alla fine la colonna si tramutò in pioggia che ritornò al mare, rimpiazzata da una bianca foschia contorta, molto più vasta e alta. Gli spettatori riuscirono così a distinguere una strana nuvola di fumo.


Le barche a vela raggruppate sul luogo dell’esplosione erano sparite senza lasciare traccia. La pioggia aveva iniziato a scendere proprio in quel momento.


Assistendo a questa prova, era riuscita a rimediare al suo più grande rimpianto: non aver partecipato al primo test nucleare svoltosi sulla Montagna Innevata.


Agatha non poté fare a meno di ricordare il discorso avvenuto tra Sua Maestà Roland e Phyllis durante l’inverno di due anni prima, dopo la dimostrazione dell’artiglieria a Neverwinter.


Le reazioni esotermiche tra sostanze chimiche erano, in poche parole, il più semplice risultato di un’esplosione: stava cercando di ricreare la Gloria del Sole.


Tralasciando quel ridicolo discorso sulla “Radiazione Gloriosa”, Sua Maestà le era sempre sembrato affidabile.


Questa volta, però, rimase sorpresa dal fatto che gli spettatori non avessero applaudito.


I nobili invitati allo spettacolo sedevano con sguardo assente, dimenticandosi addirittura di bisbigliare tra loro; molti avevano espressioni così complesse che nei loro occhi era comparso un barlume di paura. Agatha, in qualità di rappresentante di Graycastle, aveva inizialmente scritto un discorso appassionato su richiesta di Roland, ma, dopo aver visto le loro espressioni, si alzò immediatamente e lasciò il suo posto.


Poteva immaginare cosa stesse passando per le loro teste: a volte il silenzio rivelava qualsiasi cosa.


Ciononostante, Re Roland aveva onorato la sua promessa. Quei nobili del Regno dell’Alba che avevano partecipato alla riunione erano stati testimoni in prima persona delle capacità del genere umano.


Ovviamente, la successiva raccolta dei dati fu condotta dai membri specializzati del Ministero dell’Industria.


In meno di mezz’ora, le inviarono la conclusione preliminare: l’esperimento aveva dato i risultati sperati.


Agatha scrisse su un pezzo di carta: “È andato tutto bene, non ci sono stati imprevisti”; lo legò al piccione viaggiatore, lasciandolo libero di spiccare il volo.


Sbattendo le ali, il piccione sparì all’orizzonte.


<em>Spero che anche per gli altri l’operazione aerea proceda senza intoppi</em>, pensò tra sé e sé.






…






Tra le mura di Città del Bagliore, lo Stato Maggiore riordinò tutte le nuove informazioni relative all’operazione del raid aereo.


Il risultato dell’attacco era ideale: i Demoni non si sarebbero mai aspettati che gli umani lanciassero il nuovo attacco subito dopo la sconfitta alla Catena Montuosa Invalicabile. Combinandolo con l’agile manovrabilità dei Cavalieri dell’Aeronautica in volo, la flotta sarebbe stata in grado di avvicinarsi alla Divinità degli Dei prima che il nemico potesse reagire.


Anche se i Demoni potevano sollevare l’Isola Volante, che si estendeva per decine di chilometri, non erano in grado di monitorare tutti i dintorni. Questo, oltre a dare speranza ai Superiori del Primo Esercito, dava anche un’opportunità al Gabbiano di registrare la posizione delle Bestie Demoniache. Diversamente dai biplani, che avevano bisogno di uno spiazzo piano e vasto per decollare, le Bestie Demoniache dovevano essere allevate per poter essere usate in guerra, quindi di solito si trovavano nelle Torri di Pietra Nera più larghe: senza dubbio erano degli obiettivi importanti.


Inoltre, l’informazione di maggiore importanza era la barriera magica che proteggeva il Lago della Nebbia Rossa.


Non solo i Cavalieri dell’Aeronautica avevano scoperto la sua esistenza, ma avevano anche verificato che la barriera poteva essere indebolita solo dopo un continuo bombardamento. Il suo principio era incerto, ma aveva le stesse caratteristiche delle barriere usate dai Demoni Anziani. L’unica differenza era la maggiore portata.


Lo Stato Maggiore credeva che sarebbero stati in grado di supporre e scoprire la necessaria potenza di fuoco per rompere la barriera solo quando avessero trovato una connessione tra le due.


Perdere quattro biplani Fuoco Celeste era un piccolo prezzo da pagare per tutte quelle informazioni.


“Manfeld Castein…” Roland appoggiò il resoconto e sospirò intensamente. “Si merita davvero un premio.”


Prendere una decisione non era difficile: ciò che era davvero difficile era avere sia la determinazione sia le capacità per realizzarla.


Fare irruzione nella Città dei Demoni, lanciare la bomba in picchiata basandosi solo sulle sue conoscenze, infine condurre i propri commilitoni in salvo: erano tutte azioni attribuibili a un talento che poteva essere descritto solo come straordinario.


“Gli darò questo premio onorario.” Tilly scrollò le spalle, poi continuò mormorando “Ma perché non l’ho visto…”


“Cosa?”


“No, niente. Ho altre cose da fare. Vado via per prima.” Tilly si girò, dirigendosi verso la porta.


Da dietro, Roland sentì una risatina.


“Eh… hai sentito cosa ha detto?”


“No.” Usignolo ghignò. “Ma posso immaginarlo.”


“Davvero? Sputa il rospo.”


Lei alzò cinque dita.


“Così tanti?” Roland era sconvolto.


“Chi le ha chiesto di avere l’identità di una Principessa? Ti ho già fatto lo sconto.”


“Va bene, affare fatto.”


Usignolo si leccò le labbra. “Quel Cavaliere dell’Aeronautica ha davvero del talento, ma le tue lodi erano davvero eccessive. Tra tutti loro, è ovvio chi sia il Cavaliere più talentuoso ed eccezionale, no? Tratti le persone con le abilità per realizzare qualcosa come se esse fossero la norma, ma non in questo caso” A questo punto, Usignolo fece una pausa. “Dopotutto, il talento non è qualcosa che scegliamo, giusto?”


…


<em>Ha ragione, essere capaci è già di per sé una specie di talento…</em>


Roland, seduto vicino alla finestra del Café Rose, guardò con sguardo assente i passanti lungo la strada.


<em>Avere talento ti pone a un punto di partenza più alto, ma devi fare grossi sforzi per esibirlo totalmente. Mi sa che di recente ho trascurato questo aspetto.</em>


“Hey, stai dormendo ad occhi aperti?”


Roland spostò lo sguardo e vide Valkries sedersi di fronte a lui, due tazze di caffè in mano.


“Sto pensando a come giungere il prima possibile alla Terra Senza Fondo.” Lasciò andare i suoi complicati pensieri e ritornò a pensare al raid aereo sulla Divinità degli Dei. “Questa barriera magica, che ricoprire l’intera regione, è in qualche modo legata all’abilità di alcuni Demoni Anziani? Oppure è una tecnica di una nuova ricerca?”


“Se fossi in te, smetterei ti etichettarci come Demoni.” Lo rimbeccò Valkries, “Le abilità specifiche della mia razza dipendono dal tipo di Pietre Magiche ricevute: selezionarne una con la barriera è semplicemente questione di compatibilità e di un buon risultato nell’usarla. In realtà, non ha molto a che fare con la nostra abilità di maneggiarla. Per esempio, io non mi sono fusa con questo tipo di Pietra Magica. A parte questo, è impossibile che sia una Pietra Magica ad inglobare l’intera Torre della Nascita: deve essere il risultato della ricerca di Maschera.”


“Ovvero?”


Valkries bevve un sorso di caffè. “Usare un impianto di base per simulare la struttura ciclonica di una Pietra Magica e amplificarne sostanzialmente il risultato. È una vecchia idea, ma aveva molte restrizioni. Non immaginavo che Maschera avrebbe avuto successo.”


<em>Quindi la barriera sulla Divinità degli Dei e la barriera magica sui loro corpi sono essenzialmente la stessa cosa.</em> Roland notò silenziosamente. <em>Questo dimostra che la supposizione dello Stato Maggiore fosse realistica.</em>


“Anche lo sviluppo dei Demoni Simbionti è seguito da Maschera?”


“Sì, in un certo senso lui è molto simile a Mille Forme Heathtalese: non ha mai usato Pietre Magiche di tipo offensivo.” Valkries annuì, “Dato che i Demoni Simbionti non sono ideali per occuparsi del Regno Cielo-Mare, è logico che il Re li abbia mandati qui.”


Finita questa discussione, la Signora degli Incubi si alzò e se ne andò.


Dopo averla accompagnata alla porta, Roland disse all’improvviso. “Grazie.”


Lei si fermò bruscamente.


“Hect Zod non è apparso nelle due battaglie: penso che creda al contenuto della lettera. Temo che la sua presenza avrebbe fatto subire molte perdite al Primo Esercito. Anche solo per questo motivo, ti dovrei ringraziare.”


“Non dimenticare che non sto aiutando te, ma la mia razza.” Valkries rispose, girandosi verso di lui. “Il miglior rimborso sarà onorare la tua promessa. A parte questo, non mi serve la tua gratitudine.”


Se ne andò, scomparendo tra la folla.


Roland tornò al Café quando il suo telefono suonò all’improvviso: era un messaggio per una consegna.


Rimase perplesso dato che ultimamente non aveva fatto acquisti online.


Nonostante ciò, ritornò al suo appartamento e aprì la scatola di consegna per recuperare il pacchetto che gli era stato inviato.


Anche se il pacchetto era largo mezzo braccio<em>,</em> sembrava privo di peso: una cosa completamente inconsistente con la grandezza della scatola di carta.


Dopo aver esaminato il pacchetto e aver controllato che fosse davvero indirizzato a lui, lo portò nella sua camera e lo aprì.


Non appena aprì la scatola, rimase pietrificato.


All’interno c’era un astrolabio congelato.










<em>Leaxis</em>
                                


                                



