---
title: Capitolo 1412: Il Terzo Atto
pubDate: 2025-08-07T11:30:06.956Z
tags:
    - rtw
---


<em>Come può essere… un astrolabio?</em>


Roland si riprese solo molto tempo.


Diversamente dal nucleo di un Caduto al Male, l’astrolabio compariva solamente nelle creature magiche o negli Oracoli contro i quali nessun esperto di arti marziali riusciva a confrontarsi.


Roland credeva che la Gilda dei Marzialisti potesse solamente sperare di sconfiggere un tale nemico concentrando le sue forze e organizzando un piano meticoloso, ma non avrebbero mai ceduto l’astrolabio spontaneamente. Invece, mandargli l’astrolabio attraverso una consegna espressa era un’azione rischiosa, potendo infettare gli altri, come se fosse un gioco per bambini.


<em>Ma chi l’ha spedito, se non è stata opera dell’Associazione?</em>


Roland controllò l’indirizzo e il numero telefonico del mittente, scoprendo che entrambi erano falsi. Solo l’indirizzo postale usato per indicare che il pacco provenisse dalla stessa città era credibile. Era ovvio che il mittente volesse restare anonimo.


C’era però da dire che le azioni di questa persona non fossero state così brillanti. La compagnia di consegna non avevano bisogno della vera identità dei propri clienti solo per ridurre i costi; altrimenti, rintracciare una spedizione sarebbe stato semplice. Ma creare un indirizzo falso sperando di nascondere ogni traccia? Era quasi impossibile nella società moderna: controllare le telecamere o chiedere agli impiegati erano metodi normali per rintracciare velocemente il mittente.


Tuttavia, Roland non era sicuro di voler usare il potere dell’Associazione per investigare sul mittente.


A quanto pareva, l’altra parte lo conosceva sicuramente e aveva buone intenzioni verso di lui; se non fosse stato così, non avrebbe mai inviato al suo appartamento un oggetto talmente problematico.


In ogni caso, una persona che lo aiutava nel danneggiare l’Erosione stava molto probabilmente dalla sua stessa parte. Roland decise di sostenere questa situazione, ben sapendo che l’altra parte non avesse intenzione di rivelarsi.


Roland si asciugò la fronte, decidendo di ritornare più tardi sul problema.


Prima di tutto, doveva occuparsi dell’astrolabio che aveva di fronte a sé.


Si concentrò nuovamente sulla scatola.






<em>Se l’astrolabio provenisse da un Mostro della Spaccatura, potrei fondermi direttamente con esso e poi buttarlo via; ma nel caso in cui provenisse da un Oracolo, non significherebbe forse che…</em>


<em>No, come sarebbe possibile? </em>Roland non riuscì a trattenere una risata. <em>Era un’esagerazione pensare che qualcuno potesse avere le capacità per uccidere un Mostro della Spaccatura, figurarsi un Oracolo. Anche Fei Yuhan riusciva solamente a difendersi tenacemente. Non dovrei ingannarmi da solo.</em>


Mise una mano sull’astrolabio, il quale ritornò a funzionare dal suo tempo statico mentre puntini blu e bianchi iniziarono a girare. Il centro diventò sempre più luminoso fino a quando un raggio di luce splendente non fuoriuscì. A quel punto, tutto accadde con molta normalità, come se fosse stato testimone della fusione di diverse scene.


Tuttavia un’istante dopo, il mondo piombò all’improvviso nell’oscurità: una enorme quantità di coscienza si riversò nel suo cervello, facendolo soffrire incredibilmente!


In quella situazione così rischiosa, quasi perse conoscenza. Una volta stabilizzato con grande difficoltà il suo stato d’animo, aspettò che tutto tornasse alla normalità prima di aprire gli occhi. Si ritrovò in piedi nel Vuoto: c’erano fiocchi di neve come nell’esperienza precedente, ma la sua mente riuscì a filtrare il baccano estraneo, grazie al fatto che ci era già passato tre volte.


<em>… Ok, allora proviene da un Oracolo.</em>


<em>Mi sa che dovrò indagare sull’identità della persona.</em>


Roland arricciò le labbra e si guardò intorno.


<em>Sta ancora usando l’universo come sfondo?</em>


A causa della vastità e della vacuità del Vuoto, Roland non ne era sicuro. A confronto con le sue precedenti esperienze, questo viaggio era più buio, come se qualcuno avesse nascosto le stelle.


Dopo un po’ Roland riuscì a trovare un punto base tra i rarefatti fiocchi di neve; la fioca luce, dalle dimensioni di uno spillo incastonato nell’oscurità, somigliava a una fonte sul punto di estinguersi.


Seguendo quel punto, trovò altre luci; vedendo ciò, Roland divenne ancora più insicuro sul dove si trovasse.


Le luci erano ordinate e equidistanti tra loro: non assomigliavano per niente a un corpo celeste naturale.


“Lascia che te lo chieda: cos’è la gravità?”


Guardandosi intorno con occhi spalancati, all’improvviso sentì una voce dietro di lui, che gli fece rizzare tutti i peli sulla schiena!


Si girò immediatamente e notò un’ombra grigia e sfumata che svolazzava in maniera imprevedibile, come se fosse incorporea.


Le parole erano state pronunciate in un idioma che lui non conosceva bene, anzi, non era nemmeno certo che lo fosse. Anche se non ne capiva il motivo, sapeva che il contenuto era stato semplificato non appena era stato mappato nella sua mente. Era come se l’altra persona avesse prodotto delle onde elettromagnetiche complesse che erano passate attraverso un filtro, tralasciando la maggior parte del messaggio e lasciando solo il contenuto a lui comprensibile.


“Stavi… chiedendo a me?” Roland domandò cauto.


<em>“In questo mondo la gravità è la forza alla quale si deve più reverenza.”</em> Un’altra voce nella sua coscienza diede la risposta: gli suonava terribilmente familiare.


Roland alzò gli occhi al cielo.


All’inizio l’improvvisa domanda e la successiva risposta, arrivata dal nulla, lo avevano spaventato.


Roland aveva pensato di essere capitato in un frammento di memoria del quale era partecipe: in realtà, non aveva realizzato di essere solo uno spettatore.


“È corretto: è una forza universale, stabile e più si impone, più diventa forte…”


“Dilata il tempo e determina la forma dal nulla. In questo modo la vita può attecchire, cosicché la civiltà possa continuare ad esistere.”


La voce gradualmente si riempì di ritmo, come se stesse recitando un elogio a squarciagola.


“La gravità è la prima forza riconosciuta da ogni razza. È una culla e una catena. Nella storia del miglioramento di una civiltà, si lotta per essere liberi da essa.”


“Per abbandonare la terra e volare nel cielo, verso un posto distante, non è così?”


“Adesso, diventerà per noi di nuovo un ostacolo, il nostro ultimo ostacolo.”


<em>“I rischi sono imprevedibili: suggerisco di non eseguire il Progetto Portale.”</em>


“Dovresti sapere che ogni passo in avanti comporta dei rischi.”


<em>“Capisco. Il mio suggerimento iniziale non è cambiato.”</em>


“Tuttavia, eccoti qui ad aiutarmi per completarlo.” L’ombra grigia tremolò due volte. “Ho aspettato molti millenni per il Progetto: è tempo di attivarlo.”


<em>Aspetta un attimo: cos’è il Progetto Portale? Cosa significa che è l’ultimo ostacolo?</em> A Roland sembrava di essersi perso una parte cruciale delle informazioni.


Ma, per quanto aprisse la bocca o per quanto pensasse, non riusciva a fare ulteriori domande: i due interlocutori non risposero mai alle sue urla.


<em>“… Capisco.”</em>


“Bzz…”


Mentre la conversazione terminava, i fiocchi di neve aumentarono.


Secondo la sua esperienza, il tempo sarebbe fluito più velocemente una volta terminata la vicenda. Tuttavia, non avendo alcun riferimento, non era in grado di dare un giudizio preciso.


Roland guardò le luci convergere verso il centro: l’illuminazione non aumentò, anzi divenne velocemente buio pesto. Le luci rimanenti volarono verso l’oscurità come falene attratte da una fiamma, senza fermarsi. Roland non sapeva quante luci fossero confluite nell’oscurità, dato che gli sembrò fosse accaduto tutto in un’istante e, allo stesso tempo, si fosse dilungato all’infinito…


Come se un limite fosse stato raggiunto, dall’oscurità sbocciò un’accecante luce rossa e si diffuse in tutto il mondo in un istante!


Viaggiò più veloce della luce, completando la sua diffusione quando Roland reagì, facendo tornare tutto al suo stato originario.


Roland però sapeva che il mondo era completamente diverso: aveva avuto luogo un grande cambiamento!


La prima conferma fu la scomparsa dell’ombra grigia, come nebbia sotto la luce rossa.


Dopo, ci furono i decessi intorno a lui. Ad ogni angolo dell’oscurità, morte e distruzione si susseguirono ripetutamente. Roland non lo vide coi propri occhi, ma era tutto riflesso nella sua mente: le città in fiamme all’orizzonte, il collasso dell’orbita del pianeta, i pesci immobili nei fiumi, i vermi marcescenti nelle caverne…


Galleggiando nel Vuoto, anche il suo corpo iniziò a deteriorarsi.


Non c’era alcuna differenza tra le forme di vita superiori ed inferiori.


A quel punto, i fiocchi di neve avevano occupato completamente la sua vista.


Quando tutto finì, davanti a lui comparve nuovamente la sua camera da letto. Sopportando il forte senso di disagio e stringendo i denti, si avvicinò alla finestra; la calda luce pomeridiana sul suo corpo e la vista delle strade brulicanti di vita gli permisero di tirare un sospiro di sollievo.


In quel momento, sentendo qualcosa di umido solcare la sua guancia, si asciugò con un dito: era una lacrima.










<em>Leaxis</em>
                                


                                



