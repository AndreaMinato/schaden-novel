---
title: Capitolo 1413- Oltre La Regione Occidentale
pubDate: 2025-08-07T11:37:51.091Z
tags:
    - rtw
---


<em>Dannazione…</em>


Roland fece un respiro profondo e sollevò una mano per asciugarsi le lacrime. <em>Sembrava troppo reale.</em>


Tuttavia, anche se si fingeva rilassato, sapeva di star mentendo a se stesso: era solo un modo per nascondere le emozioni impetuose del suo cuore. Le sue mani continuavano a tremare mentre la sua schiena era madida di sudore freddo.


Solo un istante prima, aveva vissuto un’orribile catastrofe. Nonostante fosse trascorso solo un attimo nella realtà, gli era quasi sembrato di accompagnare gli ultimi istanti di vita e di civilizzazione mentre svanivano. O per meglio dire, si era sentito parte di ciò. Uccelli, vermi, pesci, bestie, dalle forme di vita inferiore a quelle superiori: la visione di ogni singola entità in difficoltà e i rumori della loro sofferenza gli diedero l’impressione che il mondo intero fosse condannato.


Quella lacrima era per loro.


Per un po’, Roland fu restio ad abbandonare la luce del sole che filtrava attraverso la finestra.


Lo scenario esterno era lo stesso di sempre, ma per lui era in qualche modo commovente.


Perfino i tubi di scarico vicino ai muri o i cartelloni pubblicitari sulle pellicce di animali erano esperienze estremamente vivide per lui.


Dopo aver fissato a lungo le strade brulicanti, si calmò, anche se con difficoltà.


Di una cosa, però, era sicuro: all’origine del mondo il potere magico non esisteva. Questa supposizione di Anna, proposta durante il Secondo Atto, era stata finalmente verificata.


Il Programma Portale era stata la causa della comparsa del potere magico.


Tuttavia, era indubbio che quello non fosse il risultato sperato dalle persone della conversazione.


L’“ombra grigia” sperava di liberarsi dalla gravità nonostante l’altro avesse espressamente parlato di un “imprevedibile rischio”.


Da quello che aveva capito, il potere magico era il risultato inaspettato.


Inoltre, la catastrofe scatenata dal potere magico era il cosiddetto “prezzo” menzionato da Dio. Alla fine, il potere, dal quale i due interlocutori non erano riusciti a scappare, si era diffuso in lungo e in largo ma non in un breve lasso di tempo: il mondo era allora diventato ciò che gli si stava presentando davanti.


Roland lo avesse capito, sapeva anche che conosceva solo la punta dell’iceberg.


La domanda più importante era: cos’era esattamente il “Programma Portale” e per quale motivo era diventata l’ossessione dell’“ombra grigia”? La Battaglia della Volontà Divina vi era in qualche modo collegata?


Oppure speravano che altri riuscissero a colmare quella lacuna?


Roland si voltò a guardare a lungo il pacco consegnatogli prima di prendere il telefono.


“Salve, Signor Roccia. Ho bisogno che l’Associazione cerchi una persona per me.”






…






Neverwinter, Pianure Fertili, Torre della Stazione N. 2.


Un treno si fermò gradualmente alla banchina di carico.


“Ehy amico, io vado avanti.” Senza aspettare che la carrozza si fermasse, Charms saltò emozionato sulla piattaforma.


“Ehy, moccioso, non puoi lasciare che la caldaia si riempia da sola...”


“Dai, ti prego! Offro io da bere questa sera!”


Schizzò verso la carrozza per le merci, lasciando dietro di sé la voce di Hank.


Una volta completato il servizio di leva a Taqila, Charms non era diventato l’Ufficiale straordinario e bello che si era immaginato, nonostante il fatto che la sua famiglia di quattro persone – i suoi fratelli maggiori e suo padre – era stata insignita da Sua Maestà di medaglie e premi per il loro sacrificio.


Alla fine, tra le squadre del Primo Esercito lui e suo padre erano stati scelti dall’Ufficio Amministrativo per essere trasferiti e diventare macchinisti a tempo pieno.


Dal momento che i treni, anche dopo la fine della guerra, avrebbero ancora avuto bisogno di personale, suo padre non aveva obiettato per questo cambiamento. Oltre a trasportare cannoni, quelle potenti macchine potevano avere diverse applicazioni; anche se l’armata principale fosse tornata a Neverwinter, i treni che viaggiavano lungo le Pianure Fertili erano aumentati, non diminuiti. Era questo il motivo del loro trasferimento come macchinisti da parte dell’Ufficio Amministrativo.


Ogni posizione serve il Re: questo diceva suo padre.


Inoltre, il loro salario era molto più alto rispetto al passato.


Charms non era stato contento di quel cambiamento: maneggiare carbone ogni giorno non gli dava la stessa soddisfazione che provava nell’imbracciare un fucile per combattere contro i mostri. Inoltre, voleva uccidere i Demoni al fronte per vendicare il sacrificio di suo fratello, morto difendendo l’accampamento; non avrebbe mai raggiunto quell’obiettivo aspettando sul treno.


Infine, quello che proprio non riusciva ad accettare era il fatto che il suo secondo fratello non fosse stato scelto, anzi, dopo la promozione era entrato a far parte delle forze d’élite del Primo Esercito.


<em>È proprio un’ingiustizia…</em>


Charms aveva pensato che avrebbe passato tristemente gli anni successivi nelle pianure desolate, tuttavia lo sviluppo aveva superato le sue aspettative.


In un rapido susseguirsi, fattorie e aree residenziali erano comparse a nord della Catena Montuosa Invalicabile ed erano anche aumentate le fermate ferroviarie, le taverne e i negozi. Il trasporto delle merci non era più un lavoro noioso e Charms poteva spassarsela bevendo alla locanda qualora il lavoro fosse terminato in anticipo. Che fossero locali o migranti, tutti lo accoglievano calorosamente: questo era uno dei benefici dell’essere un macchinista ferroviario. Tutti provavano molto interesse e investivano nella terra che una volta era conosciuta come le “Terre Maledette”. Nelle locande, ogni giro di bevute terminavano sempre in discussioni animate e boccali gratis.


Ovviamente, che si fermasse a Neverwinter o in altri luoghi, veniva sempre trattato allo stesso modo. In realtà, c’era una persona del luogo che lo faceva trepidare…


“Tutti in fila, per favore. Chiunque è in fila riceverà il proprio burattino!”


Di fianco alla carrozza, una ragazza gridava con le mani a coppa davanti alla bocca. Ancor prima che Charms potesse avvicinarsi, lei lo individuò e lo salutò con entusiasmo. “Siete qui!”


Visto quell’adorabile sorriso, Charms sentì che essere un macchinista ferroviario era davvero fantastico.


“Sono qui per aiutarti!” si tirò su le maniche.


“Va bene, anche tu puoi prendere un burattino.” Sorridendo, la ragazza prese una bambola di paglia, si avvicinò in punta di piedi e la appese al collo.


“Stai cercando di entrare nelle sue grazie, eh” un’altra ragazza balzò fuori dalle merci, guardandolo freddamente.


Charms non si nascose al suo sguardo truce: i due si fissarono a lungo, fermi di fianco alle carrozze.


Alla fine, fu la ragazza ad interrompere quello scambio di sguardi. “Dai, Balshan. Il Signor Charms si sta comportando in maniera cordiale e gentile. Non ci ha forse aiutate quando ci siamo perse?”


Ricordandosi di quell’episodio, il volto della ragazza si raggelò. Girando la testa, sbuffò con sdegno. “Non ho tempo per litigare con te oggi. Spostati che devo lavorare.”


Detto questo, la ragazza prese due sacchi di semi e si avviò verso la piazza, senza voltarsi indietro.


“Mi dispiace…” la ragazza si inchinò imbarazzata. “È solo che Balshan…”


“Va tutto bene, non importa.” Charms fece un cenno con la mano, sorvolando magnanimamente sull’accaduto, poi prese un sacco di semi e la seguì.


In realtà, era da molto che attendeva quel giorno, immaginando nella sua mente infiniti scenari. Al teatro di Neverwinter davano un nuovo spettacolo e lui aveva prenotato due biglietti, sperando di invitare la ragazza dopo il lavoro.


Le due ragazze erano Streghe dell’Incantesimo Dormiente. Il loro incontro era stato a dir poco drammatico: le due erano salite sul treno per la prima volta per partecipare alla costruzione della Stazione N. 2, ma avevano per sbaglio perso la loro fermata. A quel tempo, lei aveva pianto come una bellissima donna dal volto rigato di lacrime, mentre osservava le vaste pianure, senza sapere cosa fare. Al suo fianco, anche Balshan era disorientata. Davanti a quelle persone sconosciute e a quelle terre ignote, erano rimaste vigili e guardinghe, ma al contempo erano spaventate e terrorizzate come gatti ai quali era stata pestata loro la coda.


Impotente, Charms poteva solamente fermare il treno e mandarle al mezzo che stava viaggiando nella direzione opposta; aveva informato il macchinista sulla loro destinazione e, alla fine, le due erano arrivate a Stazione N. 2 verso l’imbrunire.


Aveva pensato che fosse stato solo un incontro casuale e che non le avrebbe mai più riviste. Chi l’avrebbe mai pensato che le due Streghe fossero state mandate alla Stazione per dare una mano?


Col passare dei giorni, erano diventati a poco a poco conoscenti e alla fine aveva scoperto il suo nome: Vespro.










<em>Leaxis</em>
                                


                                



