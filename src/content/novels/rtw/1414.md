---
title: Capitolo 1414: Persona Inutile
pubDate: 2025-08-07T11:30:06.957Z
tags:
    - rtw
---


Vespro aveva un fascino incredibile.


Non era solo per l’aspetto fisico: ovviamente, il suo volto aveva dei bellissimi tratti, una cosa comune per le Streghe. La stessa cosa valeva anche per Balshan, che lo trattava sempre freddamente. Parlando di loro, era impossibile definirle brutte. Anche la sua espressione seria, in realtà… aveva un certo stile unico e distinto.


Ma Charms non lo avrebbe mai ammesso ad alta voce, altrimenti avrebbe solo ricevuto ulteriori sguardi freddi ed omicidi.


Vespro era adorabile sotto molti aspetti: il suo sorriso quando le accadevano cose belle, i suoi gridolini quando inciampava negli ostacoli. Non nascondeva mai né emozioni né pensieri ed era pura come una limpida sorgente nella neve. Tuttavia, restava decisa e dedicata per certi versi, come per esempio quando era rimasta alla stazione per un’intera settimana, aspettando Charms per poterlo ringraziare.


In parole povere, era perfetta.


Vespro non era come le altre ragazze che aveva incontrato: era estremamente unica. Gli altri erano neri e bianchi, ma lei era rosso-arancio, proprio come i suoi corti capelli riccioluti.


Nonostante il fatto che entrambe fossero Streghe, Balshan non riusciva a reggere il confronto.


“Hey, non pensare che sia all’oscuro del tuo piano.” Dopo essere entrato nella piazza, Charms trovò Balshan ad aspettarlo alla porta. “Dovresti sapere che siamo Streghe, no?”


“Dal primo giorno che ci siamo incontrati,” rispose.


“Quindi ammetti di star pensando di divertirti?” Balshan alzò un sopracciglio.


“Non capisco perché la pensi così, ma Vespro è talmente adorabile che non ho alcuna intenzione di lasciarla a qualcun altro.”


Se Vespro fosse stata presente, Charms non avrebbe mai osato parlare in quel modo, ma non voleva farsi intimorire da Balshan. Poteva dire qualsiasi cosa, non importava quanto sfacciato o audace fosse.


Balshan, non aspettandosi che Charms confessasse i suoi sentimenti, rimase di stucco per un momento. “Co… ma come adorabile, non è questo il punto! Lei è una Strega: dovresti sapere cosa una Strega non può fare!”


“E quindi?” Charms, impettito, mostrò l’encomio dell’ “Eroe di guerra” sulla sua maglia. “Ho un fratello maggiore, quindi a mio padre non interesserebbe se io avessi figli oppure no! E questo è un encomio datomi personalmente da Sua Maestà: è sicuramente abbastanza per assicurare il suo futuro sostentamento. Quindi, hai qualche altro dubbio?”


Balshan era incredula.


Ci volle molto tempo prima che potesse ribattere, “Hmph, parole vuole che non hanno significato. Ti terrò d’occhio prima di rendere note le tue intenzioni.”


“Come vuoi.” Charms scrollò le spalle. “Giusto, se non avessi menzionato il fatto che tu fossi una Strega, me ne sarei dimenticato. Che potere hai? Perché mi sembra che tu stia usando semplicemente la tua forza per trasportare i rifornimenti?”


Notò che dopo averle posto quella domanda, l’espressione dell’altra era peggiorata, per qualche motivo.


“Pensi che io non appartenga a questo luogo?”


“No… ero solo curioso.” Immediatamente Charms mosse le mani in segno di resa. Si rese conto di come le sue parole fossero state offensive e sarcastiche. <em>Strano… di solito misure le mie parole; quando sono diventato così superficiale? Anche se fa la difficile, non mi abbasserei mai a essere così vile.</em>


Proprio quando iniziò a pensare che non avrebbe risposto, Balshan mormorò “La mia abilità è uccidere.”


Charms prese un profondo respiro. “Cosa?”


Balshan poggiò sul palmo della mano un seme preso da terra. Ben presto il seme iniziò a seccarsi a una velocità visibile ad occhio nudo; alla fine, si restrinse fino a diventare un grumo marrone.


“Proprio come questo seme, qualsiasi forma di vita io tocchi rinsecchisce rapidamente… Non si limita a piante o animali; anche pietre e metalli subiscono l’effetto della mia abilità, però il processo è molto più lento e l’utilizzo del mio potere magico è di gran lunga maggiore. Quindi lo uso principalmente contro i nemici.”


Charms fece due passi indietro. “Allora perché non stai combattendo contro i mostri?”


“L’Unione delle Streghe non approva: loro sono responsabili per la delega del lavoro alle Streghe, ma la mia abilità richiede il contatto fisico per avere effetto. Si sono resi conto che il rischio era troppo elevato e che la mia abilità può essere usata in pochissimi ambiti. Alla fine, mi hanno permesso di scegliere cosa volessi fare, tranne combattere.” Balshan rise come a denigrarsi. “Quindi a voce le promesse non valgono niente… e Sua Maestà non è un’eccezione.”


“Bugiarda!” Charm non poteva accettare che qualcuno diffamasse Re Roland di fronte a lui. “Sua Maestà ha sempre mantenuto le sue promesse; anche le cose più inconcepibili per i cittadini di Neverwinter sarebbero state senza dubbio… realizzate, fintantoché il Re lo prometteva…”


Guardando l’espressione di Balshan, sentì all’improvviso la sua confidenza scemare. “Aspetta, hai incontrato Sua Maestà?”


“Già.” Balshan gettò a terra il grumo nero. “L’Unione delle Streghe organizza prima il lavoro secondo le abilità, poi secondo l’opinione personale. In seguito entrambe le parti giungono ad un accordo. Vespro è un esempio perfetto. Colore che hanno abilità che sembrano senza apparente utilizzo vengono mandate da Sua Maestà affinché le gestisca personalmente. Secondo lui, qualsiasi tipo di abilità può e sarà utile allo sviluppo di Graycastle; inoltre è convinto che non esistano abilità inutili,” fece un attimo di pausa, “Io appartengo all’ultima categoria.”


Per Charms, quello era un dilemma e, per quanto ci pensasse, non riusciva ad immaginare nient’altro che la guerra come ambito di utilizzo di una tale abilità distruttiva. Sua Maestà doveva essersi contrariato quella volta. Tuttavia Charms capiva che la colpa non era di Re Roland: per lui, ammetterlo sarebbe stato persino peggiore di non onorare una promessa.


“Sua Maestà cosa… ti ha detto?”


“Ha detto che, trascorsi dai cinquanta ai cent’anni, riuscirò ad aggiungere splendore agli effetti visivi e agli arredi scenici.” Balshan fece una smorfia di sdegno.


“Uhm… cosa sarebbero?”


“Chi lo sa. Credo abbiano a che fare coi Film Magici, non ne sono molto sicura nemmeno io. Sua Maestà in quel momento aveva detto molte cose: per esempio, l’uso estensivo degli effetti visivi, che è indispensabile nell’industria…” Il suo entusiasmo diminuì mentre camminava verso la piattaforma. “Un modo molto astuto per spiegare le mie abilità, no? Anche nel caso in cui avesse detto la verità, è solo qualcosa che può accadere tra molti anni. Ma, per adesso, sono davvero una persona inutile…”


<em>Quindi è per questo</em>. Charms comprese improvvisamente il nocciolo della questione.


Aveva finalmente capito perché Vespro l’avesse fermato prima, mentre stava parlando.


Era ovvio che Balshan fosse il nucleo di un gruppo capace di combattere i loro persecutori, quando le Streghe dovevano rimanere nascoste, ma con la dichiarazione del Re Roland, che sosteneva che le streghe non avevano più bisogno di combattere corpo a corpo e vivere spargimenti di sangue, lei era diventata subito inutile. Poteva solo immaginare l’enorme disparità tra le due esperienze.


Charms riuscì finalmente ad empatizzare con lei: quando aveva scoperto che era stato trasferito dall’Esercito, anche lui aveva sentito come se il mondo lo avesse abbandonato. In quelle condizioni, era ovvio che avesse un caratteraccio.


Guardando quella schiena solitaria, sentì il suo cuore ammorbidirsi.


All’inizio, aveva pensato a diverse modi per allontanare Balshan e per invitare Vespro a un appuntamento, però non se la sentiva più di farlo. Se anche Vespro non ci fosse stata, Balshan non si sarebbe sentita completamente da sola?


Dopo aver tossito un paio di volte, Charms mise la mano in tasca. “Comunque… ho due biglietti per il nuovo spettacolo di questa sera.”


Balshan si girò a guardarlo, aspettando che continuasse a parlare.


“Ma ho da fare questa sera, dubito di farcela…” Esitò. “Perchè non vai a guardare lo spettacolo con Vespro: sarebbe sicuramente meglio che sprecare questi biglietti…”


Balshan si mostrò sorpresa.


Tuttavia, prima che lei potesse rispondergli, nel cielo risuonò all’improvviso un rumore crepitante.


Entrambi guardarono in alto e videro migliaia di uccelli volare sopra le loro teste. Era la prima volta che Charms vedeva uno stormo di uccelli migratori: assomigliavano a nuvole scure che offuscavano il sole.


Aveva sentito dire che quegli uccelli avessero dei periodi e dei percorsi di volo prefissati, ma era sicuro che quello non fosse il periodo dell’anno giusto per la migrazione. Nello stormo erano raggruppate molte specie diverse: mentre si libravano in volo ad ali spiegate senza la loro usuale grazia, sembravano essere di fretta.


“Che sta succedendo?” Charms alzò un sopracciglio. “Stanno migrando in massa?”


“Zitto!” Balshan si portò un dito davanti alla bocca. “Lo senti questo suono?”


“Sento solo lo sbattere delle loro ali; che altro dovrei sentire?”


“No, il suono è molto più distante” La sua espressione si fece seria.


Charms, smettendo di respirare, si concentrò. Questa volta, sentì un tenue ronzio. Era basso e confuso; sembrava un fischio unito al volare degli uccelli.


Spalancò gli occhi.


<em>Questo… è l’allarme del Nord!</em>










<em>Leaxis</em>
                                


                                



