---
title: Capitolo 1415- Gli Aggressori Inaspettati
pubDate: 2025-08-07T11:37:51.092Z
tags:
    - rtw
---


A questo punto, gli altri lavoratori captarono la stranezza della situazione, si fermarono sul posto per osservare lo stormo di uccelli, e discussero tra di loro delle circostanze.


Ma Charms ne avvertiva la gravità.


Non si trattava dell’allarme usato dalla città, ma del sistema di pre-allarme usato dal Primo Esercito. Indicava che il nemico era già vicino alla prima linea e che da questo poteva scaturire una battaglia in qualsiasi momento… In altre parole, nel tempo impiegato dall’allarme per raggiungerli, il Primo Esercito avrebbe già potuto cominciare a combattere contro il nemico.


I demoni si erano raggruppati inscenando un contrattacco?


Era una cosa davvero inconcepibile!


Lui aveva seguito suo padre e lottato dalla Foresta delle Ombre alla Torre della Stazione N. 10 e conosceva le condizioni di base al Nord.


Il motivo per cui il Primo Esercito aveva deciso di ricostruire le Rovine di Taqila era di prendere delle precauzioni in vista di questo. L’alta torre di avvistamento situata nella vasta pianura deserta era sufficiente per osservare da una distanza di oltre 10 chilometri. Senza contare prima il tempo necessario per la costruzione della Torre della Nebbia Rossa, la distanza tra le Rovine di Taqila e quelle della Città Santa era dai 300 ai 400 chilometri. Com’era possibile che il nemico fosse comparso così vicino a Città del Re senza alcuna avvisaglia?


Ma non era più il momento di pensare alle possibilità.


Il posto di guardia responsabile dello sviluppo della Stazione N. 2 aveva solamente un centinaio di truppe di guarnigione – si trattava per la maggior parte di nuove reclute. Se fossero veramente incappati in un’imboscata, sarebbero riusciti a sconfiggere i demoni e a garantire la sicurezza dall’area?


Charms non ne aveva idea.


Balshan corse improvvisamente verso la stazione.


“Hey, dove stai andando?”


“Vespro si trova ancora alla stazione, sto andando a prenderla!”


La sua risposta gli ricordò che, stando alle norme di evacuazione, le persone che sentivano l’allarme dovevano evacuare verso il rifugio più vicino, ma la banchina di scarico si trovava nella periferia della zona sviluppo. La gente che era sulla banchina avrebbe impiegato un sacco di tempo per correre verso la zona residenziale più vicina, figuriamoci per tornare indietro. Piuttosto che portare Vespro al rifugio, avrebbero potuto prendere il treno e scappare.


“Guardate tutti!” Charms si tolse il distintivo dalla maglietta e lo sollevò in aria. “Sono il soldato Charms del Primo Esercito. La zona di sviluppo della Stazione N.2 è sotto attacco. Mettete giù le vostre cose e seguitemi. Dato che il rifugio è troppo lontano, prenderemo un treno e fuggiremo dal pericolo!” Poi borbottò sottovoce: “Un ex-soldato.”


Ma nessuno sentì il suo ultimo sussurro. Nell’istante in cui sentirono pronunciare la parola ‘Primo Esercito’, gli operai lo trattarono come il loro leader. Tutti quelli che stavano già correndo si fermarono e confluirono attorno a lui.


Questo lo sorprese e, allo stesso tempo, fece aumentare la pressione che sentiva addosso.


Quando era nel Primo Esercito, era solo un osservatore nel Fiume Nero, un soldato e un subordinato di suo padre. Non aveva alcuna esperienza nel guidare gli altri. L’improvvisa transizione all’essere il responsabile di una folla lo rese nervoso. Ma dato che ormai aveva già detto quelle parole, non aveva altra scelta se non andare avanti.


“Da questa parte!” Guidò un gruppo di operai, fece uno scatto dal lato del treno e casualmente incappò in Hank.


“M-moccioso, che succede? Stavo solo cercando un angolo dove fare i miei bisogni…”


“Non preoccuparti di questo per ora.” Charms lo afferrò per le spalle. “Hai aggiunto carbone e acqua? Com’è la pressione nella caldaia?”


L’altro annuì freneticamente. “Tutto sta andando bene e possiamo partire in qualsiasi momento…”


“Molto bene!” Gridò, “Cambia subito la direzione del treno. Ci stiamo dirigendo verso la Stazione N.1 Ricordati di suonare il clacson(1) prima di partire, hai capito?! Inoltre, prepara una pistola e tienitela vicino!”


“E… e tu?”


“Io sistemerò prima gli altri, poi ti raggiungerò nella prima carrozza.”


In meno di un minuto, il treno sputò fuori del fumo e pian piano uscì dalla Stazione N.2.


In questo periodo di tempo, molti altri lavoratori notarono il trambusto e salirono sulle carrozze, incluso l’esercito civile che avrebbe dovuto tenere d’occhio la merce. Anche se ce ne erano solo una dozzina, erano tutti provvisti di acciarini, ciò permise a Charms di rilassarsi un po’.


Nonostante avesse una gran voglia di stare con Vespro, sapeva che era estremamente importante mettere tutti al sicuro. Una volta saputo che lei stava bene, tornò velocemente alla prima carrozza.


Proprio in quel momento, avvistò il nemico.


Si trattava di un gruppo di bestie demoniache!


“Oddio, ma non saltavano fuori solo durante i Mesi dei Demoni?” Borbottò Hank, appoggiandosi contro il finestrino.


“Nessuno sa cosa stia succedendo in questa terra dimenticata da Dio.” Charms recuperò il suo fucile dal suo armadietto e si arrampicò abilmente sul tetto del treno. Con il treno in movimento a ritroso e lui in piedi sulla sua coda, era in grado di testimoniare chiaramente tutto ciò che stava accadendo dietro. Un misto di enormi bestie demoniache ordinarie stava freneticamente alle loro calcagna, spingendosi e spintonandosi a vicenda. La loro velocità di attacco era superiore a quello che aveva immaginato, come se fossero partite alla carica subito dopo la partenza del treno.


Se tutti fossero scappati a piedi, nessuno si sarebbe salvato da quei mostri violenti.


Aveva preso la decisione giusta.


Questo pensiero gli fece fare un sospiro di sollievo.


Ma i suoi sospetti rimanevano lì.


Le bestie demoniache erano mostri che erano stati facilmente sconfitti molti anni prima dagli acciarini e dalle mura di cemento, non erano riusciti ad entrare a Neverwinter. Essendo l’attuale Primo Esercito più forte di quello del passato, come erano riuscite a superarli?


Quando arrivarono gli spari, la sua confusione si intensificò. Aveva notato che le cannonate erano dirette verso le bestie demoniache che a loro volta erano arrivate dal Nord. In seguito alla sparatoria portata avanti dai fucili di Van’er, sulla sua scia erano rimaste solo tracce di sangue nero. Il problema era che le bestie demoniache non sembravano aver subito dei cambiamenti. La loro forma d’attacco era rimasta la stessa delle bestie selvagge, con denti e zanne affilati. La loro minaccia era molto meno potente di quella dei Demoni Folli armati di lance. Questo confondeva Charms. Come poteva un nemico simile sopraffare silenziosamente le forze di Taqila?


“Bang!”


Seguito da un sonoro boom, il treno rallentò improvvisamente, come se fosse entrato in collisione con qualcosa.


Charms venne quasi sbalzato fuori dal treno. Si voltò adirato, ma venne istantaneamente travolto dallo shock! Inconsapevolmente, un bizzarro mostro era comparso al lato del treno. Metà del suo corpo era collegato alla carrozza, ovviamente essendoci imbattuto contro. Il suo sangue blu era spruzzato ovunque, imbrattando metà della parte esterna della carrozza. Il mostro aveva molte appendici e involucri esterni che sembravano rettili, con una lama affilata a forma di falce che sporgeva dalla sua testa e che attestava la sua posizione in cima alla catena alimentare.


La cosa strana era che lui non aveva notato alcun mostro mentre era nella prima carrozza. Da dove era saltato fuori?


Ma non aveva il tempo di pensarci.


Perché aveva scoperto che i binari in lontananza erano stati divisi in due!


“Hank, frena!” Urlò, mentre veniva compresso tra la folla all’interno del treno e mentre afferrava qualsiasi corrimano al massimo della sua velocità. Nonostante il suo compagno fosse perplesso, obbedì subito al suo ordine. L’acuto stridio dei freni risuonò lungò tutto il treno e un pungente odore di bruciato pervase l’aria.


Ma era troppo tardi. Il treno passò sopra le rotaie rotte e le pesanti carrozze fecero affondare le ruote sulle macerie, facendolo andare fuori strada. Le carrozze, collegate le une alle altre, persero i vincoli dei loro binari, si scontrarono tra di loro, e alla fine si capovolsero.


<em>Haru</em>


[su_service title="Erialis" icon="icon: commenting-o" icon_color="#000000" size="16"]  (1) <em>In origine i treni, non tutti, erano dotati di campane atti alle comunicazioni, poi sostituiti con dei fischietti per segnalare le persone e animali dell’arrivo dei treni in particolare in prossimità dei passaggi a livello. Successivamente con l’evoluzione dei treni da vapore a diesel ed elettrici si scelse il clacson come segnalatore acustico.</em> <em>[/su_service]</em>


<em> </em>
                                


                                



