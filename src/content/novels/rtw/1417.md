---
title: Capitolo 1417: Niente Male
pubDate: 2025-08-07T11:30:06.957Z
tags:
    - rtw
---


“Perché sei qui?” Charms prese Balshan in braccio, zoppicando verso il treno. “Dov’è Vespro?”


“Lei si è già incontrata con gli altri... si sono ritirati verso la Foresta delle Ombre.” Balshan si sforzò per sorridere. “Io invece... se non fossi venuta ad aiutarvi, temo che sareste tutti morti qui. Quindi... mi stai forse incolpando?”


“Ehm, io intendevo solo...”


“Pensi che io non sia adatta a stare sul campo di battaglia?” Disse debolmente con tono di scherno. “Non dimenticarti che sono una strega combattente, coff... quando tu eri ancora un infante, io stavo già combattendo per la sopravvivenza.”


Era ferita in quel modo, eppure aveva così tanto da criticare. Non era affatto carina.


In ogni caso, dopo aver saputo che Vespro si era già messa in salvo, Charms si sentì subito molto più sollevato.


Hank doveva aver fatto come gli aveva detto.


In quel momento, da dietro loro due arrivo di nuovo un suono strisciante.


Charms si voltò e vide che il verme con la bocca intrisa di sangue aveva cominciato a gonfiarsi di nuovo.


“Diamine, non finiscono più...”


Arrancò lentamente fino alla carrozza e posò Balshan per terra.


“Esatto, fuggi, ora che sei ancora in tempo.” Balshan fece un lungo respiro. “Quei tuoi compagni codardi sono già fuggiti tutti, se mi lasci qui dovresti riuscire a- ehi!” La sua espressione cambiò all’improvviso. “Che cosa vuoi fare?”


Charms si sedette e iniziò a mettere uno ad uno i proiettili nel caricatore vuoto. “Non è forse ovvio? È impossibile riuscire a fuggire insieme da quelle bestie demoniache.”


“Quindi devi abbandonarmi! E fuggire da solo!”


“Voi in passato avete sempre fatto così? Ma qui nel Primo Esercito, Sua Maestà ci ha insegnato che dobbiamo combattere per difendere i civili, perciò non posso abbandonare una persona normale come te e usarti come esca per guadagnare tempo e fuggire da solo.”


Balshan rimase di stucco. Forse perché non si era mai immaginata che un giorno sarebbe stata considerata come persona normale.


Charms mise accanto a sé tutti i caricatori e si sporse posizionando il lungo fucile. “Inoltre... più a lungo riuscirò a trattenere i nemici e più Vespro sarà al sicuro. Perciò non lamentarti.”


Lui non aveva dato la colpa alla milizia, difatti loro non erano soldati ordinari. Il loro compito principale era semplicemente quello di difendere il cortile e le stazioni dai ladri e dai furfanti. Chiedere loro di affrontare dei mostri come le bestie demoniache era fin troppo, e aver resistito fino ad allora non era già male.


“Tu...” Pareva che Balshan volesse dire qualcosa, ma alla fine richiuse la bocca.


“Stanno arrivando.” Charms prese la mira sulla bestia che era appena stata sputata e premette il grilletto...


Il colpo risuonò chiaramente per la pianura, molto più debolmente del primo sparo. La canna, da cui usciva un filo di fumo, puntò diritta verso l’obiettivo più pericoloso, lasciando le alter bestie demoniache più piccole completamente consegnate alle persone intorno a loro per affrontarle. Non si scambiavano parole, si era creata un’incredibile intesa che gli aveva fatto provare l’impressione di stare combattendo nell’esercito.


Sembrava aver resistito a lungo, ma sembrava che fosse passato solo un breve momento. A causa della perdita di sangue, la vista si stava lentamente offuscando e le mani e i piedi rispondevano sempre più lentamente. Al contrario, Balshan che aveva ferite molto più gravi delle sue, non aveva ancora ceduto. Aveva avvolto dei vestiti su un braccio per usarlo come esca, mentre l’altra mano era un’arma mortale. Per bestie diaboliche di piccole dimensioni come i tipi lupo e i tipi volpe, bastava toccarle e sarebbero morte.


Ma la cosa sorprendente, era che sul volto di lei, Charms non aveva trovato la minima traccia di disperazione. Non aveva l’espressione di una persona gravemente ferita. La concentrazione alta, i movimenti decisi e il volto macchiato di sangue: era completamente diversa dalla Balshan dei suoi ricordi. Soltanto adesso si rese conto che questo era il vero aspetto di una “strega combattente”.


Un tempo aveva perso tutto ciò in cui era brava, ma in questo momento, era tornata ad essere la vera lei.


Quando il nuovo ibrido sbucò dal corpo del verme, i due sapevano che quello sarebbe stato l’ultimo momento.


“Che peccato dover sprecare quel biglietto per il dramma...” Balshan tornò accanto a lui e disse con tono un po’ provocatorio: “Se ti dovessi morire qui... potrò stare tranquilla, per lo meno Vespro non si farà ingannare da te...”


Era chiaro... <em>questa tipa non era affatto carina</em>.


Charms sbuffò un po’ offeso. “Certo, l’unica ad avere rimpianti sei tu, nell’ultimo istante della tua vita sei costretta a stare in mia compagnia...”


“No...” Lo interruppe inaspettatamente. “In realtà penso che...”


<em>“Woooo...”</em>


Un fischio acuto coprì le sue parole, poi, fiamme ardenti scoppiarono intorno al verme. A causa del fumo e dei detriti che vennero alzati, le bestie demoniache interruppero momentaneamente i movimenti.


Charms si riprese all’improvviso, si sforzò ad alzarsi e guardare nella direzione da cui arrivava il fischio.


Vide un treno nero corazzato comparire all’orizzonte; il cannone installato in cima continuava a brillare.


Era proprio Fiume Nero! Il treno che attraversava tutte le stazioni e che aveva attraversato le Pianure Fertili durante la spedizione settentrionale.


Scosse Balshan eccitato. “Guarda! È il Fiume Nero... sono arrivati i rinforzi!”


Tuttavia non ci fu nessuna reazione da parte di lei.


“Ehi...” Charms si voltò di scatto, ma vide soltanto la strega con gli occhi chiusi che lentamente stava scivolando sul lato della carrozza.


“Svegliati, ehi, apri gli occhi!” Non importava quanto la scuotesse, ma Balshan non riaprì gli occhi.


***






La rivide soltanto dopo che furono passati due giorni.


“Questa è la sua stanza, vuole che bussi io al suo posto?” Chiese la Gran Coppiera dell’Isola Dormiente, Camilla.


“Non serve, vi ringrazio. Faccio io.” Charms fece un inchino di ringraziamento. Questa era la prima volta che andava a fare visita negli alloggi delle streghe. Normalmente, gli estranei non potevano entrare e uscire liberamente, vi si poteva accedere solamente tramite l’invito di un residente. Non era venuto con la speranza di riuscire ad entrare, ma inaspettatamente l’altra persona aveva subito acconsentito.


“Per favore presti attenzione al tempo.” Camilla annuì leggermente, poi si voltò e si allontanò.


Charms fece un lungo respiro.


Si sentiva in imbarazzo ripensando ai fatti accaduti due giorni prima. E anche adesso, poteva ancora sentire nella sua testa i rimproveri del personale medico.


<em>“È ancora viva, se continui a scuoterla in quel modo rischi di farla morire! Sei già stato sul campo di battaglia, eppure non sai che quando si trae un respiro di sollievo dopo aver resistito per molto tempo può causare svenimenti. Voi soldati della ferrovia non dovete seguire un addestramento sul soccorso di emergenza? Non sai fare altro che gridare, è forse una persona molto importante per te?”</em>


Charms scosse subito la testa, scacciando con forza questi pensieri fastidiosi.


In realtà, dopo aver saputo che Balshan respirava ancora, non era necessario che andasse subito a vederla, poiché dall’aspetto era difficile distinguere chi stesse facendo visita a chi: sul suo corpo c’erano bende ovunque e provava dolore ad ogni movimento, era abbastanza malridotto. Ma le notizie erano solo notizie, sentiva che se non fosse andato a vederla di persona, non avrebbe avuto pace.


Pensando a ciò, allungò la mano e bussò alla porta.


“Sono io.”


La porta della stanza si aprì e vide davanti a sé Vespro.


“Sei davvero tu.” Fece un sorriso felice. “Poco fa, quando abbiamo ricevuto la comunicazione da Camilla, sapevo già che eri tu anche prima che dicesse il tuo nome. Grazie per aver salvato Balshan!”


“Ehi, ti stai confondendo, sono stata io a salvare lui.” Dalla camera uscì una voce familiare.


Quando Charms entrò nella stanza, vide subito Balshan seduta con la schiena appoggiata sui cuscini. La luce del sole che entrava dalla finestra illuminava metà del suo volto e i suoi corti capelli castani. Si sorprese nel vedere che nonostante le gravi ferite, l’umore di lei fosse ancora meglio del suo.


Ovviamente, anche lei era ricoperta di bende, inclusa la testa.


“Non c’è niente di strano.” Come se avesse indovinato i suoi dubbi, Balshan scrollò le spalle. “Il corpo di una strega è più forte di quello delle persone normali da ogni punto di vista, è normale che guariamo anche più in fretta. Perciò...” Fece una pausa. “Non sperare di avere l’opportunità di stare da solo con Vespro.”


Tutte le parole di conforto che si era preparato svanirono all’istante, Charms roteò gli occhi. Finalmente l’aveva capito, non c’era affatto bisogno che si preoccupasse per lei.


“Se è così, io vi saluto allora.”


“Eh? Te ne vai di già?” Disse Vespro sorpresa.


“Certo, stare in piedi non fa bene alle ferite, specialmente per me che sono peggiore di lei sotto ogni punto di vista.” Charms lanciò a Balshan uno sguardo provocatorio. “Devo guarire in fretta, e poi fare prima di lei ad invitarti... invitarti... a vedere uno spettacolo.”


“Invitare me?” Vespro sorrise inarcando gli occhi. “Va bene.”


<em>“Un momento, ha accettato così velocemente?”</em>


“Non osare!” Disse Balshan con freddezza. “Guarirò sicuramente più velocemente di te!”


“Provaci allora.”


“E sia!”


I due si lanciarono sguardi di sfida, iniziando come sempre a bisticciare. Intanto Vespro sorrideva accanto, felice che i due si erano potuti incontrare nuovamente dopo il disastro.


Non appena uscì dalla porta, Charms si ricordò improvvisamente la frase coperta dal fischio del treno. Si voltò e chiese: “Giusto, cos’era che stavi dicendo prima di svenire?”


“Assolutamente niente.” Disse Balshan come se niente fosse. “Quando è arrivato il treno, stavo già perdendo i sensi. Devi esserti ricordato male.”


“Va bene.” Charms si grattò la testa e chiuse la porta della stanza.


“Di che cosa chiedeva?” Chiese Vespro curiosa.


“Soltanto delle sciocchezze.” Balshan sorrise arricciando le labbra e piegando la testa verso i raggi del sole.


... anche così non era niente male.






<em>Aris</em>
                                


                                



