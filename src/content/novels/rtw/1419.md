---
title: Capitolo 1419: Duplice Identità
pubDate: 2025-08-07T11:30:06.957Z
tags:
    - rtw
---


A Città del Bagliore sfilò un’imponente processione: i membri della Chiesa, che portavano con sé delle bandiere, attraversarono lentamente le porte cittadine sotto l’occhio vigile della popolazione.


I Cavalieri della Città, che non apparivano in pubblico da molto tempo, camminavano davanti alla processione, ma tutti gli sguardi erano puntati sulla signora con un abito lussuoso e la corona in testa.


Era il Papa neo-eletto, la figura chiave che aveva sconfitto i ribelli e riportato Hermes sulla retta via.


Nonostante la vaga posizione della Chiesa nei confronti dell’invasione del Regno del Cuore del Lupo e dell’Eterno Inverno, avevano negato di avere una certa influenza su Città del Bagliore. Inoltre, lo squadrone che stava sfilando era stato visto spesso al fronte, intento contemporaneamente a fornire soccorsi di emergenza ai rifugiati e a migliorare il morale durante la battaglia contro il male, guadagnando così infinita gratitudine e apprezzamento. Le notizie, circolate attraverso vari canali fino ad arrivare a Città del Bagliore, avevano stuzzicato l’estrema curiosità dei cittadini verso il nuovo Papa.


Dopotutto, la vecchia Chiesa era sempre stata un’entità distante: persino il Re doveva chiedere il permesso per visitarla. Era raro vedere un Papa disposto a rischiare la propria vita, mettendosi in pericolo, e preoccupato per ogni cittadino. Dalla folla si levavano grida entusiaste ogni volta che lei annuiva e sorrideva. A prescindere dalla sua identità, il suo aspetto eccezionale era un altro motivo di esultanza.


Infine, la processione giunse di fronte alle mura interne della Città.


Il Papa smontò da cavallo e salì lentamente le scale. All’entrata l’aspettava il Re di Graycastle, Roland Wimbledon.


Porgendosi le mani a vicenda, si scambiarono una breve stretta: la stragrande maggioranza degli spettatori assistette così per la prima volta a quello strano e nuovo protocollo; nonostante ciò, riuscirono comunque a cogliere la parità tra il Papa e il Re. Le voci erano dunque fondate: il nuovo Papa era supportato da Graycastle e entrambe le parti avevano ricostruito una relazione tra loro.


Entrambi camminavano fianco a fianco sotto l’intenso applauso della folla.


“Vi porgo le mie scuse per la mia impudenza, Vostra Maestà.”


A porte chiuse, Isabella si inchinò e stava per inginocchiarsi a terra, quando Roland la fermò. “Non ce n’è bisogno. D’altronde, non sei più la Strega Pura del passato e l’Unione delle Streghe non richiede formalità così complicate. Sei rimasta troppo a lungo nella Città Santa e te lo sei scordata?”


La signora era Isabella, colei che era stata inviata a Hermes e aveva assunto il controllo sulla Città Santa in qualità di rappresentante della Chiesa; era inoltre responsabile della sistemazione degli orfani e delle suore, così come nel prevenire la diffusione delle Pillole della Follia.


“Certo che… no.” Finendo la frase, Isabella rimase sbalordita, avendo finalmente compreso il significato delle sue parole. Alzò la testa sorpresa. “Vostra Maestà, avete appena detto…”


“Esatto: Wendy aveva già suggerito di ammetterti nell’Unione delle Streghe e io ero d’accordo.” Roland annuì. “Anche se la tua punizione sarebbe dovuta durare cinque anni, ti sei comportata egregiamente. Consideralo una ricompensa.”


Isabella, dopo aver fissato il vuoto per un po’, rispose. “Ma Vostra Maestà, io…”


“Entrando a far parte dell’Unione, riceverai al mese un numero fisso di Bevande del Caos.”


“Uh…” il nuovo Papa avrebbe volute replicare con un “ma”, ma le rimase incastrato in gola.


“So cosa vuoi dire, davvero…” Roland sospirò. “Streghe Pure come te adorano crogiolarsi nelle cose più strane o, come dire io, torturarsi. Tuttavia l’espiazione non riguarda solo catene e ceppi. Avrei sempre mal di testa se dovessi prepararti queste cose. Quindi comportati come le altre e ringrazia Wendy.”


“Sì…” Isabella, mordendosi le labbra, chinò la testa. “Ho capito.”


“Capisco che in passato tu abbia vissuto tra le responsabilità e gli ordini, ma non importa più. Verrà un giorno in cui ti abituerai alla tua nuova vita.” Roland cambiò discorso, “Questo incontro è una rara opportunità pubblicitaria: sarebbe dovuta essere grandiosa, ma non volevo perdere tempo tra cerimonia e banchetto celebrativo. Dovresti essere a conoscenza dell’attacco delle Bestie Demoniache a Neverwinter.”


“Sì.” Essendo tornati a discorsi formali, Isabella si fece seria. “Mi avete convocata per conoscere meglio le Bestie Demoniache?”


“Esatto. Hermes è stata per gli ultimi cent’anni il principale baluardo contro le Bestie Demoniache: sono certo che la Chiesta avrà accumulato molte informazioni rilevanti.”


Isabella rispose senza esitare: “Vi dirò tutto quello che so.”


Quando era stato informato dell’improvviso attacco delle Bestie Demoniache ai danni di Neverwinter, svoltosi quattro giorni prima, Roland non ci aveva dato peso: non c’era bisogno di preoccuparsi per l’attuale Esercito, dal momento che l’umanità aveva già ottenuto la forza per sconfiggerle. Era sì insolito che un gran numero di Bestie Demoniache apparisse al di fuori dei Mesi dei Demoni, ma il Primo Esercito le aveva già affrontate diverse volte nella regione. Era quello il motivo per la sua negligenza nelle informazioni.


Non avrebbe mai pensato che la situazione potesse andare fuori dal suo controllo.


Quella stessa sera aveva ricevuto dalla Montagna del Versante Settentrionale molteplici telegrammi riportanti il rapido sviluppo della situazione in seguito a una svolta improvvisa: le Bestie Demoniache avevano superato in massa il fronte di Taqila, attaccando le aree in via di sviluppo. Le truppe lì presiediate avevano opposto resistenza, ma non erano riusciti a fermare il nemico. Se non fosse stato per i tempestivi rinforzi dei mezzi corazzati, le perdite sarebbero state ben maggiori.


Un mostro simile a un fantasma era stato menzionato nei resoconti: si muoveva molto velocemente e silenziosamente, era quasi invisibile ad occhio nudo e la sua silhouette era visibile solo grazie al sangue delle sue vittime.


Roland si rese dunque conto di aver sottovalutato enormemente il potere delle Bestie Demoniache.






…






L’ipotesi di Roland era stata verificata grazie al racconto di Isabella: i Mesi dei Demoni a Graycastle, in confronto alla Città Santa di Hermes, erano semplicemente un affluente in un mare più grande. I generi di Bestie Demoniache superavano grandemente quelli dei Demoni e alcuni ibridi erano quasi indistinguibili dalla loro forma originaria.


Per esempio, alcune Bestie Demoniache Feroci avevano un corpo estremamente lungo e potevano scavare e arrampicarsi sulle mura, altre invece avevano un corpo d’uccello con le corna di capra e rappresentavano la più grande minaccia per le persone normali con i loro freddi ululati. Nelle Regioni Occidentali non erano mai state avvistate queste creature, tuttavia Roland si era fatto un’idea su quell’attacco imprevisto: le Bestie Demoniache Feroci avevano provocato l’orda apparsa oltre l’area in via di sviluppo.


Anche così, però, non si spiegava del tutto la difficile situazione di Neverwinter: era vero che la città non avesse larghe mura cittadine come la Città Santa, ma il Primo Esercito era composto da soldati esperti, con armi sufficienti a colmare qualsiasi lacuna. Probabilmente all’inizio gli umani erano precipitati nel caos, ma mettendo in azione il piano d’emergenza la Prima Armata avrebbe dovuto stabilizzare la situazione: almeno così credeva Roland.


A parte quello, Isabella non aveva mai menzionato mostri che si muovessero come fantasmi. Questa informazione gli fece sorgere qualche dubbio: era un nuovo nemico oppure i resoconti erano sbagliati a causa della confusione?


Proprio in quel momento, un ciambellano portò con sé un pacchetto di carta.


“Vostra Maestà, Neverwinter ha inviato una nuova lettera.”


“Non un telegramma?” Roland era sorpreso.


“Sì: è stato inviato per via aerea.”


“Apritelo.”


Spiegando sul tavolo la pergamena trovata all’interno del pacchetto, Roland si rese conto che era il ritratto dell’assalitore. Era stato ovviamente disegnato da Soraya. Diversamente da un resoconto scritto, quell’informazione era senza dubbio molto più accurata.


<em>Sembra che si stiano battendo per difendere la propria casa, anche se non hanno capacità combattive.</em>


Rapidamente, il cadavere di un mostro catturò l'attenzione di Roland.


Il corpo di uno dei mostri catturò velocemente l’attenzione di Roland: sembrava essere stato schiacciato da un treno. Metà del corpo era spappolata sulla superficie metallica, mentre l’altra non era riconducibile ad alcuna Bestia Demoniaca descritta da Isabella.


“Hai mai visto questo ibrido a Hermes?” Mise il foglio di carta di fronte ad Isabella, la quale, dopo averlo guardato con attenzione, scosse la testa.


Improvvisamente Usignolo, che si trovava alle spalle di Roland, si lasciò scappare un grido di sorpresa.






<em>Leaxis</em>






[su_service title="Erialis" icon="icon: commenting-o" icon_color="#000000" size="16"] <em> Ciao colgo l'occasione per augurarvi <strong>Buone Feste</strong> in anticipo ed informarvi che la settimana di Natale ossia da lunedì 20 a domenica 26 ci prenderemo una pausa per cui non pubblicheremo. Ci rivediamo direttamente Lunedì 27 con il prosieguo di questa grande avventura che si sta avvicinando sempre di più alla conclusione. Chissà come si evolverà la guerra e se Roland farà in tempo a salvare la nostra Cenere, ammetto che per me è stato un colpo non me lo sarei mai aspettato. Beh staremo a vedere. Un saluto a tutti.</em>[/su_service]
                                


                                



