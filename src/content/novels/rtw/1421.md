---
title: Capitolo 1421: Ritorno
pubDate: 2025-08-07T11:30:06.958Z
tags:
    - rtw
---


“Esseri viventi… cosa vuoi dire?” Usignolo si accigliò. “Stai dicendo che le Pietre Divine nelle miniere possono parlare?”


“Niente del genere per ora, ma durante gli esperimenti nella miniera di Hermes ho scoperto per caso che alcuni ratti erano stati corrosi dalle Pietre Divine.” Isabella chiuse gli occhi, richiamando alla mente quei ricordi passati. “Forse, dopo il collasso della Città Santa, i ratti si erano persi ed erano scappati verso il basso; non si sa in che modo siano stati catturati dalle Pietre Divine, ma una parte del loro corpo vi era affondata dentro, come se… si fossero fusi insieme.”


“Anche le larve di insetto inglobate nella resina possono essere considerate un’unica entità, ma non per questo l’ambra è un essere vivente.” Rispose Roland schiettamente.


“Lo so.” Un lampo di terrore passò sul volto di Isabella. “Non avrei mai detto una cosa del genere se fosse stato solo quello il motivo. Il problema è… che il ratto era ancora vivo. Ha squittito nella mia direzione quando mi sono avvicinata, come se mi stesse chiedendo di liberarlo…”


Rabbrividendo a quelle parole, Roland capì improvvisamente il motivo del suo terrore: la paura dell’ignoto. Stava per addentrarsi in un territorio inesplorato.


“… Magari il ratto si era incastrato poco prima del tuo arrivo?” Usignolo chiese con nonchalance, una finta per mascherare le sue emozioni.


“L’osservazione è durata tre mesi e nove giorni: non hanno mai smesso di squittire.” Isabella sospirò. “In uno dei giorni successivi ho usato un pugnale per liberarne uno e ho scoperto che lo stomaco era completamente vuoto, così tanto che il corpo si era raggrinzito vistosamente a causa del prolungato periodo. Inoltre, una parte dei vasi sanguigni si era fusa nella Pietra Divina.”


<em>Quindi il ratto è riuscito a sopravvivere per tre mesi grazie all’energia data… dalla Pietra Divina.</em>


<em>Mi sa che la sto facendo troppo semplice.</em> Roland ridacchiò amaramente. “Solo gli esseri viventi possono raccogliere potere magico”: questo aveva pensato. Ciò si era però rivelato inesatto a causa della sua incomprensione verso il potere magico; non c’era dubbio che la scoperta di Isabella li avesse portati più vicini alla comprensione.


“Una volta in Chiesa avevo visto un archivio di tutti gli esseri viventi dove erano descritte alcune piante rare, che erano in grado di attaccarsi agli animali e formare una relazione simbiotica insolita. Non possiamo verificare se le Pietre Divine siano piante oppure no, ma sono quasi sicuramente degli esseri viventi. Seguendo questa logica, l’aspetto unico dei Demoni diventa più facile da spiegare: vedi per esempio gli Obelischi in continua crescita oppure i giganteschi mostri sotto le Steli. È probabile che stiano sfruttando questo sistema per strutturare la loro attuale civiltà.”


“Per come la vedo io, i Demoni adorano davvero usare quelle Pietre…” Usignolo disse pensierosa.


“È un peccato che la mia ricerca sia appena agli albori in questo campo; le mie congetture sono per lo più superficiali, quindi non sono in grado di darVi alcun aiuto sostanziale.” Isabella abbassò la testa in segno di scusa. “Non ho ancora scoperto il motivo della fusione, inoltre la mia abilità produce solo Pietre Magiche di basso livello, come Pietre Lucenti e Pietre Stridenti…”


“Stai sottovalutando enormemente la tua stessa scoperta.” la interruppe Roland. “Il tuo nome entrerà negli annali perché sei una Strega in grado di creare Pietre Magiche usando i propri poteri; non importa che sia accurata l’ipotesi sull’effetto delle “ondulazione” o delle “frequenze”.”


Avrebbe mentito se avesse detto di non avere alcun rimpianto: se Isabella fosse stata davvero in grado di creare potenti Pietre Magiche, avrebbero avuto una fornitura illimitata di Sigilli da usare e le Streghe Combattenti sarebbero diventate una forza influente in battaglia. Roland però sapeva che l’esplorazione del potere magico sarebbe durata a lungo: la ricerca e le azioni di Isabella aprivano semplicemente la strada in quel campo, fornendo loro una breve visione su uno studio nuovo e vasto. Vista la lunga aspettativa di vita di una Strega, Isabella sarebbe sicuramente giunta a dei risultati se avesse proseguito con la sua ricerca: di questo Roland ne era convinto.


Dopo che Isabella se ne fu andata, Roland prese immediatamente carta e penna e preparò un telegramma per il Comune.


Scrisse una sola frase: “Neverwinter non può cadere. Attivate tutti i protocolli di emergenza con effetto immediato. Entriamo nella fase di mobilitazione bellica globale.”


I piani di emergenza potevano essere attivati solamente quando il Regno avesse avuto abbastanza scorte alimentari per i soldati di stanza al fronte; inoltre, oltre alla necessità di soddisfare l’espansione dell’armata, anche i lavoratori manifatturieri dell’industria avrebbero sofferto per le restrizioni sul cibo.


Fin dall’inizio della Battaglia della Volontà Divina, aveva ordinato a Barov di redigere un piano di emergenza corrispondente, ma non era di facile applicazione. Da un punto di vista amministrativo, solo Neverwinter aveva le politiche adeguate e la forza lavoro capace di sostenere ed eseguire quel piano, mentre le altre città avrebbero sofferto una paralisi dopo il ripristino dell’ordine, duramente riconquistata.


Come seconda cosa, il Dipartimento Logistico non sarebbe stato in grado di supportarli, anche nel caso in cui il Primo Esercito si fosse esteso senza controllo. In poche parole, era impossibile fare affidamento su barche a vela e animali addomesticati per trasportare le scorte alimentari a migliaia di persone, specialmente in una campagna transfrontaliera.


Le limitazioni amministrative e logistiche non sarebbero esistite se il campo di battaglia principale si fosse trovato nella Regione Occidentale: Neverwinter era l’ultimo baluardo per l’umanità e l’avamposto della battaglia.


L’umanità non poteva più tirarsi indietro, indipendentemente dal prezzo che avrebbero dovuto pagare, anche se il nemico proveniva dal Regno Cielo-Mare.


Perché non avevano altro posto dove andare!






…






“Chi va là?”


Immerso nello Stagno Nebbia Rossa, Disastro Silenzioso aprì improvvisamente gli occhi, guardando nell’oscurità.


Aveva percepito un lievissimo movimento, un istante prima.


Se si fossero trovati in una situazione ordinaria, non avrebbe certamente fatto domande: prima avrebbe attaccato con la sua arma, poi avrebbe pensato alle conseguenze. Chiunque osasse introdursi in tali circostanze nel suo luogo di riposo, che fosse un Demone Giovane o un Demone Originario, meritava solamente di essere tagliato in due.


Disastro Silenzioso però non si era mosso, dato che non aveva l’arma al suo fianco: solo quando recuperava le forze osava spogliarsi di armatura ed armi.


Una figura uscì lentamente dall’oscurità.


“Non fare niente… Sono io.”


Disastro Silenzioso era stupito: colui che aveva parlato era qualcuno con il quale avevano perso i contatti da molto tempo. Hect Zod, Signore del Cielo!


Disastro Silenzioso si alzò improvvisamente dallo Stagno e prese un pezzo di stoffa bianco. “Dove sei stato! Avevi abbandonato le tue responsabilità ed eri fuggito, proprio come aveva detto Maschera?”


“Humph, ormai non mi sorprende più nulla di quello che dice quel fanatico anormale. È per questo motivo che ho cercato te.” Hect Zod entrò lentamente nello Stagno. Solo in quel momento Disastro Silenzioso si accorse che l’altro aveva un grande buco nel mezzo del pettorale, rivelando una ferita superficiale sul suo corpo: non sanguinava più, ma non era ancora guarita.


“Sei… ferito?”


Data l’abilità del Signore del Cielo, non era impossibile che si fosse ridotto in quello stato, nel caso in cui avesse disertato.


“Non pensavo che sarebbe mai arrivato il giorno in cui ti saresti preoccupato per me.” Il Signore del Cielo rise e con grande sforzo si sedette. “Stai tranquillo: presto saprai dove sono stato. Ma prima, devo farti vedere una cosa.”


“Cosa?”


“Concentrati e rilassati, chiudi gli occhi…”


Istintivamente, Disastro Silenzioso avrebbe rifiutato subito quella strana richiesta, ma guardando l’espressione dell’altro, che non lasciava spazio a dubbi, capì cosa fosse.


Era lo stato di preparazione per entrare nel Regno delle Menti!


Esitò per un’istante, ma alla fine chiuse gli occhi.


In quel momento, una serie indescrivibile di scene fluirono nella mente di Disastro Silenzioso! Lo strano scenario sull’Isola, innumerevoli lettere confidenziali, il Demone vestito di bianco, l’enorme raggio di luce e la Terra Senza Fondo. L’ultima scena rappresentava una spada e un nugolo di Nidi…










<em>Leaxis</em>








                                


                                



