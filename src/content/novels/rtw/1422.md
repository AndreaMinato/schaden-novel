---
title: Capitolo 1422- Piano B
pubDate: 2025-08-07T11:37:51.092Z
tags:
    - rtw
---


<em>Questa è…l’estrazione dei ricordi!</em>


L’unica differenza era che, invece di esporre i propri ricordi al Re nella Santa Sede del Dominio, Hect Zod li stava condividendo volontariamente con lui!


Dopo un po’, Disastro Silenzioso accettò la connessione.


Più difficili da falsificare e più precisi di un resoconto, i ricordi avevano allo stesso tempo anche dei punti deboli, ovvero la facilità nell’accedere a memorie esterne alla “scena principale”. Disastro Silenzioso non si aspettava che il Signore del Cielo mettesse a nudo i suoi ricordi, senza alcuna difesa, per trasmettergli delle informazioni.


“Tu…”


“Non c’è bisogno di dire altro.” Il tono di Hect Zod era basso: le sue azioni lo avevano ovviamente stremato. “Se non lo avessi fatto, avresti mai creduto a tutto quello che sono andato incontro?”


Non c’erano dubbi che la risposta sarebbe stata negativa.


Vicino alla Regione Pietranera esisteva davvero una sorgente di potere magico dalla forma di un’isola. Anche dopo aver scandagliato i ricordi di Hect Zod, Disastro Silenzioso lo trovò in qualche modo surreale.


“Riesci a creare un tuo Dominio nel Regno delle Menti?” Disastro Silenzioso cambiò argomento.


Hect Zod lo guardò con diffidenza. “Pensavo che saresti stato più preoccupato per l’attuale posizione di Valkries. Ma hai ragione… non riuscirei a trasferirti i miei ricordi se non lo avessi. Quando ho visto l’Albero di Luce, la mia comprensione del Regno delle Menti si è improvvisamente approfondita… se non fosse stato per il Regno Cielo-Mare, che mi ha interrotto, sarei riuscito ad andare ancora più a fondo. Ovvio… se paragonato alla Santa Sede del Dominio del Re, il mio Dominio è molto più piccolo.”


“Capisco.” Disastro Silenzioso si sedette nuovamente nello Stagno, dando la schiena al Signore del Cielo. “Hai ragione, desidero sapere la posizione della Signora degli Incubi. Anche dopo aver ‘visto’ quel pezzo di carta, desidero ardentemente cercarla nel Regno degli Umani, ma la mia razionalità mi dice di rifiutarti.”


“Rifiutare… Cosa?” Hect Zod si girò a guardare l’altro, la schiena pulita e i lunghi capelli blu.


“Parlo di rado, ma non significa che non pensi.” Replicò Disastro Silenzioso. “Dal momento che hai cercato prima me, invece di fare rapporto al Re, il tuo obbiettivo è diventato chiaro: desideri fermare la Battaglia della Volontà Divina oppure speri di trovare la verità, prima di decidere. Non c’è dubbio che violeresti il decreto del Re, proprio come un tradimento. Una volta informato, il Re non ti lascerà andare. Non puoi farlo da solo, quindi richiedi supporto. Hai scelto me per aiutarti.”


“No, sono davvero leale al Re!” Hect Zod negò sussurrando. “Sappiamo che la Battaglia della Volontà Divina è tutta una trappola, dunque perché stiamo ancora combattendo, aspettando impotenti il nostro destino? Pensi che il Re manterrà ostinatamente i suoi metodi? Finché avrò un modo per contattare Valkries, il Re capirà di certo che questa è la scelta giusta, quindi…”


Alla fine, la sua voce si fece sempre più fievole.


“Dannazione, hai visto tutto?”


“Sì.” Ammise Disastro Silenzioso. “Non era mia intenzione, ma non puoi setacciare e ignorare i ricordi come le parole. Sapevi già che il Re non sarebbe mai stato d’accordo con le tue azioni, sin da quando eri andato a Terra Senza Fondo.”


La Battaglia della Volontà Divina era una menzogna e il Regno delle Menti conteneva un segreto ancora più profondo e oscuro, tuttavia ciò non entrava in conflitto con la distruzione degli uomini e del Regno Cielo-Mare. Ipotizzando che l’informazione sulla carta fosse reale, la “promozione” non sarebbe avvenuta finché i Demoni non avessero combinato le Pietra dell'eredità, dando loro tempo per districare il mistero.


In ogni caso, era più sicuro occuparsi da soli di ciò che era collegato alla Volontà Divina che lasciarla nelle mani del nemico.


Distruggere gli umani avrebbe ovviamente portato alla definitiva dipartita della Signora degli Incubi, ma un Signore Anziano come Valkries era insignificante rispetto all’intera razza. Il Re non aveva mai permesso che le emozioni offuscassero il suo giudizio: tutto ciò che faceva era basato sulla fredda logica e sulla razionalità.


Fermando la Guerra, l’umanità, con il suo tasso di sviluppo, avrebbe potuto superare il vantaggio che possedevano: Ursrook lo aveva enfatizzato e il Re non avrebbe mai corso questo rischio… Hect Zod ne era di sicuro consapevole.


“Se fosse stato un periodo normale, ti avrei abbattuto e impedito di scappare, per poi portarti a giudizio dal Re.” Disastro Silenzioso sospirò. “Ma hai fatto tutto questo sperando di salvare Valkries: agirò come se non ne fossi al corrente.”


“Dato che hai capito, non dovresti fare qualcosa?! Inoltre…” Hect Zod guardò il corpo della Signora degli Incubi, dall’altra parte dello Stagno Nebbia Rossa. “Il tuo rispetto per Valkries è una menzogna. Paragonato a lei, il tuo più grande desiderio è di vedere un vuoto…”


BANG!


Disastro Silenzioso colpì con un pugno lo Stagno Nebbia Rossa, provocando alcune fratture nel fondo roccioso e anche impedendo al Signore del Cielo di completare la frase.


“Per prima cosa, il tuo intero piano è basato su un pezzo di carta di origini ignote; è di sicuro la grafia di Valkries, ma hai solo questo.”


“Ma ha previsto l’esistenza della Terra senza Fondo.”


“Ha anche detto che la Divinità degli Dei non è sicura, ma gli umani non possono fermarci.” Replicò Disastro Silenzioso. “Vuoi che io vada pubblicamente contro il Re, basandomi su questo pezzo di carta? È già un rischio ascoltarti e far finta di nulla. Se fossi nei miei panni, non lo avresti mai fatto.”


“Non è quello che intendevo: possiamo rallentare il ritmo dell’offensiva; investigare in segreto. Finché Maschera non lo viene a sapere…”


“Questo è il secondo punto che stavo cercando di dirti. Sei tornato troppo tardi.” Disastro Silenzioso lo interruppe. “Il Re ha dato un nuovo ordine: il Fronte Occidentale verrà gestito da Maschera e il Piano B è già stato applicato. Non sei più tu il Comandante o, per meglio dire, non esiste un Comandante del Fronte Occidentale.”


“Ma come è…” Hect Zod si alzò di scatto nello Stagno Nebbia Rossa, tenendosi il petto con un’espressione sofferente.


“L’hai sentita anche tu, no? L’onda dal Regno delle Menti.” Disastro Silenzioso disse con indifferenza. “Anzi, la situazione è ben peggiore di quanto tu possa pensare. Cuore dell'Odio è morto ed è stata sfondata anche la linea difensiva della Regione Pietranera. Durante quest’emergenza, il Re si è fuso con il nucleo, trasformando la Città nella nuova Divinità degli Dei. L’intera razza si sta dirigendo lì adesso, quindi qualsiasi cosa tu stia pensando non può essere realizzata. Se vuoi guadagnare tempo, dovrai andare contro gli ordini: non è così diverso dall’andare apertamente contro il Re. Quindi, non posso essere d’accordo con te.”


Hect Zod si rese conto che la situazione era davvero progredita oltre il suo controllo. Durante una guerra non era strano perdere un Signore Anziano, anche se accadeva raramente, tuttavia non si sarebbe mai aspettato che la situazione peggiorasse così tanto, così improvvisamente.


<em>Potrebbe essere che la comparsa delle Lame… non fosse un fenomeno speciale?</em>


Era ovviamente a conoscenza del Piano B…


Maschera aveva menzionato una folle tattica di guerra durante le sue ricerche sulla Divinità degli Dei. In una situazione dove i sacrifici venivano ignorati, avrebbero potuto comprimere il nucleo e la miniera delle Pietre Divine al minimo, permettendo così alla Divinità degli Dei di raggiungere un’altitudine spaventosa. L’enorme peso sarebbe stato sufficiente per far diventare l’intera Isola Volante un’arma devastante.


L’effetto della caduta da un’altezza elevata sarebbe stata paragonabile a quello della Punizione Divina, ma Hect Zod non era a conoscenza del suo devastante potere. La terra si sarebbe frantumata e si sarebbe sollevata una nuvola di polvere in grado di bloccare l’intero sole e coprire una distanza di oltre un migliaio di chilometri. La lava sarebbe fuoriuscita dalle fessure, sgorgando a fiotti, e l’intera area si sarebbe trasformata in un abisso ardente. Almeno così aveva detto Maschera.


Un attacco avrebbe consumato una sola preziosa unità di Divinità degli Dei. Hect Zod pensava che questo piano non sarebbe mai stato messo in atto, ma chi si aspettava che il Re fosse d’accordo?


In quel caso, le sue idee si sarebbero davvero rivelate solo parole vuote.


Poteva disobbedire solo lui al Re? Non si poteva prevedere il futuro della loro razza, ma il suo destino sarebbe stato senza dubbio segnato. Oltre all’essere cacciato dagli altri Signori Anziani, non esisteva una seconda possibilità.


“Forse hai ragione…” Hect Zod si calò nuovamente nello Stagno. “Le mie congetture non erano al passo coi tempi e stavo per commettere un madornale errore. Dato che siamo passati al Piano B, farei meglio a ritornare a Città del Cielo e fare seguito allo schieramento…”


BANG!


Altre crepe si svilupparono sul muro dello Stagno<strong><em>.</em></strong>


Il Signore del Cielo rimase stupito.


“Stai pensando di abbandonare Valkries?” Disastro Silenzioso si alzò in piedi e si girò, avvicinandosi a Hect Zod. Lo guardò dall’alto con occhi gelidi: avrebbe scatenato un bagno di sangue, se avesse sentito pronunciare la parola “sì”.


“Io…” Hect Zod era a corto di parole.


<em>Non posso salvarla, ma non posso nemmeno non salvarla: come puoi essere così irragionevole?</em>


All’improvviso, a Hect Zod sembrò di capire Maschera.


“Starò anche rifiutando la tua richiesta, ma ciò non significa che voglia abbandonare Valkries.”


“Quello che stai dicendo…”


“Non lo so. Ma proprio perché io non so cosa fare, devi essere tu a pensarci.” Disastro Silenzioso parlò in un tono che non lasciava spazio a dubbi. “Comunque non sperare di cavartela scappando.”


Chiudendo gli occhi, sussurrò con un tono meno gelido di prima, “… Soprattutto dopo avermi dato speranza.”










<em>Leaxis</em>
                                


                                



