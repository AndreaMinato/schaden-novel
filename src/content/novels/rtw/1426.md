---
title: Capitolo 1426- Convergenza
pubDate: 2025-08-07T11:37:51.093Z
tags:
    - rtw
---


<em>“Entrare nel Regno delle Menti... da qui?”</em>


Disastro Silenzioso era scioccato.


Lui non era Hect Zod e aveva difficoltà a stabilire una connessione con il Regno delle Menti senza una Torre della Nascita. Anche se riuscisse a sfiorare per un attimo l’Origine della Magia, era impossibile che riuscisse a trovare Valkries in quell’oscurità.


Perché la Gran Signora degli Incubi gli aveva inviato questo messaggio?


Si guardò attorno. L’intera collina era tranquilla e l’Occhio Demoniaco non produceva alcun segnale. Anche il soldato solitario in piedi di fronte a lui era venuto a mani vuote, senza le armi da fuoco di cui erano tanto orgogliosi.


<em>“Allora... non mi resta che fare un tentativo.”</em>


Sapeva che anche se avesse fallito non sarebbe successo niente; poteva sempre chiedere aiuto a Hect Zod.


Dopo aver preso la sua decisione, Disastro Silenzioso chiuse lentamente gli occhi e cercò di percepire anche la minima oscillazione. Proprio in quel momento, venne avvolto da una forza estremamente potente! La sensazione travolgente lo sconvolse e tentò di liberarsi ma senza successo. Normalmente, attraversare i due mondi era come trovarsi immersi nel pantano, ogni passo richiedeva una grande fatica, eppure adesso era come se la barriera che separava i due mondi fosse delicata come una bolla di sapone; poteva connettersi al Regno delle Menti senza il minimo sforzo! Nonostante avesse gli occhi chiusi, poteva percepire l’enorme potere magico che c’era intorno a lui...


Era un’esperienza che non aveva mai provato.


Non aveva mai sperimentato un effetto simile, nemmeno meditando nei pressi delle Torri della Nascita!


Nel profondo del suo cuore, emerse persino l’idea sbagliata di essere stato promosso.


Fu una sensazione fugace.


Non riuscì a finire di elaborare i suoi pensieri che tutto tornò nuovamente tranquillo.


Ma non era un silenzio vero. Sentiva un debole ronzio davanti a sé, e allo stesso tempo percepiva anche una leggera brezza. Il vento era estremamente secco, ma calmo e costante, come se fossero delle leggere fluttuazioni. Dai suoi ricordi di svariati secoli, non riusciva a richiamare alla memoria nulla di simile.


Disastro Silenzioso aprì gli occhi.


Scoprì di trovarsi in una piccola stanzina dove la luce naturale faticava ad arrivare. Ma non era buio pesto, in alto c’era una gigantesca pietra magica che emetteva una luce intensa sufficiente ad illuminare adeguatamente ogni angolo della stanza.


La cosa che ronzava e produceva vento caldo era uno strano strumento attaccato al muro. Non era fatto di legno o metallo, ma da un misto dei due materiali e la parte da dove usciva il vento era incredibilmente dettagliata.


<em>“Questo è... il Regno delle Menti?”</em>


<em>“Perché non ho mai visto una cosa simile?”</em>


“È questa la persona che stavi cercando?”


Improvvisamente, da dietro risuonò una voce sconosciuta.


Afferrò subito la spada e si voltò...


“Ciao, è da un po’ che non ci si vede, Serakkas.”


Disastro Silenzioso restò di stucco.


Non era una riunione dopo essere stati separati per molto tempo. Tutti i giorni, lui la vedeva nello Stagno di Nebbia Rossa, ma in quel momento, capì finalmente la differenza tra le due. Il sorriso accennato, gli occhi vivaci e luminosi, e la voce familiare... tutti questi dettagli suscitarono ineffabili emozioni, formando increspature nel suo cuore.


“Signora Valkries...”


“Sentirti parlare così mi riporta indietro nel tempo.” La Gran Signora degli Incubi sorrise leggermente. “Ma ormai sei un Demone Anziano al mio stesso livello. Non c’è bisogno di usare i vecchi titoli.”


“Cosa sta succedendo qui...” Serakkas si sconcertò improvvisamente. Aveva notato l’umano maschio accanto alla Gran Signora degli Incubi! Aveva lo stesso identico aspetto del pericoloso essere umano che nella Terra Divina lo aveva attaccato! “Quindi questo uomo vi ha resa prigioniera?”


“Ti sembra questo il caso?” Valkries rispose con un’altra domanda.


“...” Disastro Silenzioso stringeva l’arma, ma trovava difficile estrarla.


In effetti i due erano apparsi nello stesso momento e non mostravano alcun cattivo intento. Poteva essere... che fosse lui l’essere umano che la Gran Signora degli Incubi aveva convinto?


“Benvenuto nel Mondo dei Sogni. Lascia che mi presenti, io sono il Re di Graycastle e il leader dell’Unione delle Streghe, Roland Wimbledon.” Tese una mano in avanti.


“Tu parli la nostra lingua?” Disastro Silenzioso era esterrefatto.


“Vuoi sentire dell’altro?” Roland disse lentamente.


A questo punto si accorse che la lingua parlata dal Re umano non era affatto la lingua della loro razza, ma un’altra stranissima lingua. Eppure lui era in grado di comprenderla!


In altre parole, indipendentemente dalla lingua parlata, i tre erano in grado di capirsi!


“Puoi considerarla come una forma di comunicazione psichica. In ogni caso... questi sono tutti dettagli di poca importanza.” Roland tese la mano con un cenno di invito. “A dire il vero, permettere questo incontro non è stato facile, perciò sfruttiamo il tempo che abbiamo e concentriamoci sulla risoluzione del problema. Vieni, andiamo a mangiare qualcosa mentre parliamo.”


<em>“Mangiare... mentre parliamo?”</em>


<em>“Imbecille, non sa che noi Ascendenti Superiori non abbiamo bisogno di bere o mangiare?”</em>


<em>“Valkries deve averlo sopportato abbastanza.”</em>


Ma con sua grande sorpresa, la Gran Signora degli Incubi si sedette volentieri al tavolo e prese la raffinata tazza di fronte a lei.


Eh...


Stordito, la imitò e si sedette.


“Il tempo è essenziale, ma se non c’è fiducia, cosa essenziale, tutto ciò che segue sarà inutile.” Roland andò diritto al punto. “Nel poco tempo che abbiamo, ti sarà difficile credermi, perciò sarà Valkries a rispondere alle tue domande.”


“È meglio così.” Valkries lanciò uno sguardo profondo a Roland. “Anche io ho molte domande da fargli.”


Successivamente, la Gran Signora degli Incubi gli fornì un resoconto di come era entrata nel Mondo dei Sogni e di tutto quello che aveva incontrato, senza tralasciare le notizie sul fronte occidentale. Disastro Silenzioso più o meno poteva capire la sua storia dopo essersi persa nel Regno delle Menti, ma era soltanto a livello verbale. Dal suo punto di vista, tutto questo era ancora troppo inconcepibile, trovava difficile capire come un umano maschio senza poteri sia stato in grado di ottenere i favori del Regno delle Menti.


“Perciò... è da qui che arriva la nuova eredità degli umani?” Disastro Silenzioso disse con difficoltà.


“Puoi vederlo in questo modo.” Rispose Roland. “Ma io preferisco considerare questo posto come un mondo a sé stante che, come il nostro, deve affrontare la minaccia di Dio e si trova sull’orlo della rovina.”


Non era disposto a riporre la sua fiducia negli umani, ma c’erano cose a cui non poteva non credere. Come ad esempio questo dominio nel Regno delle Menti chiamato Mondo dei Sogni. Quando guardò fuori dal vetro della finestra, scoprì con sorpresa che il mondo all’esterno pareva infinito. Ignorando il presupposto che Dio avrebbe distrutto questo Mondo dei Sogni, già dalla dimensione, questo mondo era molto più vasto della Santa Sede del Dominio del Re.


E gli strumenti sconosciuti e le decorazioni: ogni cosa aveva qualcosa di unico in sé ed erano incredibilmente sofisticati. Il fatto di poter impiegare così tanti sforzi sugli oggetti mostrava la forza posseduta dai gradini più bassi della società. Se era questa la forza che gli esseri umani avevano preso in prestito, allora non c’era affatto da stupirsi per gli enormi cambiamenti che avevano rivelato nella Terza Battaglia della Volontà Divina.


Naturalmente, la parte più importante era Valkries.


La sua visuale e i suoi ragionamenti superavano di gran lunga i suoi, perciò, il fatto che lei non mostrasse alcun segno di disaccordo erano in sé una sorta di persuasione.


Ma... far assorbire a Serakkas tutte queste informazioni in una volta sola era davvero difficile.


“A proposito, vorrei sapere che cosa ha spinto Hect Zod a decidere di mettersi in contatto con Valkries piuttosto che continuare ad aspettare.” Notando il prolungato silenzio di Serakkas, Roland prese l’iniziativa del discorso. “Non è nel suo stile.”


Disastro Silenzioso guardò verso Valkries e solo dopo averla vista annuire, iniziò a spiegare.


Roland non era sorpreso dal fatto che il Gran Signore del Cielo fosse riuscito a verificare l’esistenza della Terra Senza Fondo situata a nord della Terra dell’Alba, in precedenza, lui aveva ottenuto le stesse informazioni da Joan. Dopo un attimo di riflessione, era piuttosto logico che Hect Zod andasse a confermare le informazioni.


Ma la seconda notizia era tutta un’altra cosa.


“Stai dicendo... che la Regione Pietranera è stata invasa dal Regno Cielo-Mare?” Valkries mostrò uno sguardo esterrefatto. “Non è lì che sono schierate le principali forze di difesa della nostra razza?”


“Così ci ha detto il Re. Non conosco i dettagli precisi, ma ho sentito da Maschera che i nemici hanno subito un’enorme evoluzione.”






<em>Aris</em>


[su_service title="Erialis" icon="icon: commenting-o" icon_color="#000000" size="16"]


<em>Nella novel originale i demoni non hanno una distinzione di sesso, ma per ragioni inevitabili, nell’inglese (e quindi anche nell’italiano), si usano pronomi maschili/femminili.   Dopo la spiegazione colgo l'occasione per augurarvi BUON FINE ANNO sperando che il prossimo sia decisamente migliore per tutti.</em>[/su_service]
                                


                                



