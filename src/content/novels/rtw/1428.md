---
title: Capitolo 1428- Criteri Per L’Equilibrio
pubDate: 2025-08-07T11:37:51.093Z
tags:
    - rtw
---


“…” Prima di parlare, Serakkas la fissò in silenzio per molto tempo “Se quell’uomo di nome Roland Wimbledon morisse…”


“Penso che smetterei di esistere.” Valkries rispose senza rancore. “La mia vita non è degna di nota, se paragonata all’intera razza. Non dovrai esitare ad ucciderlo, se ciò assicurasse la sopravvivenza della nostra razza.”


Disastro Silenzioso non continuò questo discorso.


Si girò a guardare giù, verso le strade affollate. Oltre agli umani, riusciva a intravedere degli individui che sembravano Demoni Giovani, i quali andavano avanti e indietro tra la folla, fondendosi in un unico corpo. Era una scena incantevole, indipendentemente da come uno la vedesse.


Dopo un po’, le fece un’altra domanda. “Ti fidi di quell’uomo?”


“Ad essere sincera, il termine fiducia è troppo fiacco, quando si parla dell’esistenza della razza.” Valkries si appoggiò leggermente alla ringhiera. “Anche se sei tu il negoziatore, non sono in grado di agire puramente sulla base della fiducia. Però ha ragione su una cosa: la fiducia è alla base del cambiamento. Senza questa, potrebbero volerci decenni o addirittura secoli per cambiare la natura intrinseca di questa Battaglia della Volontà Divina e il costo per noi sarebbe troppo alto da sopportare. Quindi, che lo facciamo o no, la risposta non sarà mai quella giusta.”


“…”


“A quanto pare, non c’è dubbio che stia lavorando per fermare l’intera Battaglia: tutto quello che mi ha detto riguardo al campo di battaglia si è rivelato esatto. Considerando tutti questi aspetti, un briciolo di fiducia non è una richiesta eccessiva.” La Signora degli Incubi disse gentilmente. “Dubbio e ragione sono le due facce della stessa medaglia: la chiave è trovare un equilibrio.”


<em>“Equilibrio” dici…</em> Disastro Silenzioso ripeté tra sé e sé quella parola. “Quindi adesso cosa dovrei fare?”


“Dipende da te… Come ho detto, sei già un Signore Anziano qualificato: non voglio influenzare il tuo giudizio.”


“Potrò… trovarti qui, in futuro?” Serakkas chiese esitante.


“Non posso dirlo con certezza.” Valkries scrollò le spalle. “Una volta Roland mi ha detto che aveva provato a salvare una Strega chiamata Cenere. Se le informazioni rivelate dall’Oracolo fossero vere, allora ognuno di noi avrà una possibilità per vivere qui, anche se il proprio corpo dovesse scomparire: l’importante è lasciare un segno nel Regno delle Menti. Rispetto alla Strega che fluttua nel Regno delle Menti, io almeno sono molto più completa. Comunque…”


In quel momento, allungò entrambe le mani, prendendo l’elmo di Serakkas. “Considerando i rischi in cui potremmo incappare, non avremo molte opportunità per incontrarci così, quindi non coprirti così tanto. Preferirei vedere il vero te stesso, piuttosto che l’armatura nera.”






…






Quando tornarono, Roland non poté fare a meno di alzare un sopracciglio: vedere di persona la strabiliante differenza tra l’aspetto originale e quello da battaglia di Disastro Silenzioso lo prese alla sprovvista, anche se ne era già a conoscenza grazie ai resoconti di Pelle di Pesce.


Se non si fosse preparato mentalmente, avrebbe avuto difficoltà a ricollegare quel Demone “femminile”(1)  all’armatura orribile e pesante.


“Avete finito? Le vostre conclusioni?”


“Ho una domanda per te, umano.” Serakkas parlò con tono gelido. “Se la Battaglia della Volontà Divina si rivelasse davvero una menzogna, quanto saresti sicuro di sconfiggere Dio?”


“Non lo so.” Era una domanda che Roland stesso si poneva di frequente. “Cos’è Dio? Qual è il suo obiettivo? Come dovrei combatterlo? Avrò o non avrò possibilità per farlo? Sono tutte domande senza risposta. Ma lasciamo da parte queste domande. Considerando le abilità mostrate finora da Dio, in teoria nessuno di noi avrà scampo, però penso che sia meglio che rimanere seduti ad aspettare la morte, qualunque sia l’esito.”


“Non mi interessa se vivi o muori. Non dimenticarti che Lord Valkries è ancora nel tuo Dominio del Regno delle Menti. Per lei…”


“Dovrò vivere al meglio, corretto?”


“Vedo che hai capito.” Serakkas lo fulminò con lo sguardo. “Per quanto riguarda la tua richiesta, dovrò pensarci su prima di decidere.”


“Non contavo di avere risultati fin dalla nostra prima negoziazione.” Roland annuì. “Almeno è un passo avanti. Continueremo a comunicare via lettere, dato che incontrarci in questo modo espone entrambi ad enormi rischi. Finché l’Esercito del Fronte Occidentale continuerà ad entrare nel Dominio dei Quattro Regni, la guerra non si fermerà. Inoltre…”


Roland prese una tazza. “Sicuro di non voler provare questa bevanda? Passerà molto tempo prima di poterci nuovamente incontrare.”


“Humph.” Prendendo con sdegno la tazza dal tavolo, Serakkas ne trangugiò il contenuto. Aveva già visto molti trucchi simili: per quanto potesse essere disgustosa la bevanda, di fronte al nemico non si sarebbe mai tirato indietro per codardia.


Quando il gusto succoso, ricco, dolce e piacevole fluì giù per la gola, l’intera stanza scomparve e Disastro Silenzioso ritornò nella foresta.


Inconsciamente, guardò nel punto dove si trovava Valkries, solo per vedere una vuota zolla di erba.


L’intera esperienza gli sembrò un sogno, con una punta di dolcezza persistente sul palato.






…






“Per quale motivo hai tardato?”


Hect Zod gli pose questa domanda solo dopo aver aperto senza alcuna esitazione diverse Porte della Distorsione ed essersi allontanato con Disastro Silenzioso per oltre dieci chilometri.


Hect Zod aveva pensato che l’altro se ne sarebbe andato non appena avesse ricevuto la lettera.


“Non mi hanno dato la lettera.” L’altro Demone sembrava distratto


“Cosa?” Il Signore del Cielo si accigliò. “Era una trappola?”


“No, ho visto Valkries.”


Hect Zod quasi inciampò, rischiando di cadere giù dal cielo.


“Cosa hai detto?”


“Avevi ragione: Valkries sta davvero vivendo nel Regno delle Menti,” rispose Disastro Silenzioso, “Ma sta facendo affidamento sul Re di Graycastle, il possessore della Pietra dell'Eredità.”


Dopo aver ascoltato il racconto di Serakkas ed essere tornati alla Divinità degli Dei, Hect Zod precipitò nella confusione più totale: l’enorme quantità di informazioni gli aveva praticamente bloccato il cervello.


Anche se aveva anticipato la posizione di Valkries, non avrebbe mai pensato che gli umani si trovassero a una tale profondità e che, in un certo senso, la Signora degli Incubi avesse già instaurato con loro una collaborazione. Se questa informazione fosse trapelata, sarebbe stata sufficiente a cambiare quasi un millennio di storia per la loro razza, portandoli così alla rivolta contro il loro Re.


<em>Provare a convincere il Re?</em> Hect Zod scacciò subito quel pensiero. Non aveva più alcuna intenzione di entrare nella Santa Sede del Dominio: se il Re avesse avuto anche solo il sentore di quello che stava facendo, non avrebbe più avuto l’opportunità nemmeno di rifiutare.


<em>Stare dalla parte di Valkries?</em>


Un tempo la Signora degli Incubi era candidata alla posizione di Re: essenzialmente, la differenza tra il Re e i Demoni Anziani non stava nelle loro abilità. Per diventare Re era necessario pagare un prezzo, che dipendeva dalla scelta dell’individuo. Quindi, non erano onore o dignità a fermarlo nel suo intento, ma era l’intera umanità a farlo esitare.


Lasciando da parte il sospetto che la Battaglia della Volontà Divina fosse una menzogna, era appurato che le Pietra dell'Eredità fossero in grado di perfezionare un’intera razza. Gli umani erano in grado di migliorare rapidamente grazie a qualche frammento sconosciuto: se si fossero potenziati ulteriormente, cosa sarebbe successo a loro?


Con questo dubbio gli era difficile prendere una decisione.


Tuttavia Hect Zod, immerso com’era nello Stagno Nebbia Rossa e nei suoi pensieri, non si accorse che Disastro Silenzioso aveva silenziosamente lasciato l’area con l’elmo e la spada.










<em>Leaxis</em>


[su_service title="Erialis" icon="icon: commenting-o" icon_color="#000000" size="16"]


(1) <em> Per riferirsi ai Demoni, nella versione cinese l’autore usa l’ideogramma 它 (Tā), comparabile al pronome inglese “it”. Quindi per l’autore i Demoni non sono né maschili né femminili: possiamo considerarli a-gender, se proprio vogliamo. Esternamente possono comunque avere delle caratteristiche che, dal punto di vista di un essere umano come Roland, sono riconducibile a uno o all’altro sesso. Detto questo, per non creare confusione tra i lettori, consiglierei di mantenere Disastro Silenzioso al maschile e non cambiarlo al femminile come hanno fatto nella traduzione inglese. [</em>/su_service]






<sup> </sup>
                                


                                



