---
title: Capitolo 1431: Nato per la guerra
pubDate: 2025-08-07T11:30:06.959Z
tags:
    - rtw
---


“Andiamo. Uno, due, tre…”


“Brindiamo alla tua guarigione!”


All’interno degli alloggi di Incantesimo Dormiente si stava svolgendo una festicciola. Guardando il sorriso felice di Tramonto, Balshan sollevò la sua coppa.


Come partner, Tramonto le avrebbe fatto visita spesso, non prestando alcuna attenzione alla propria situazione. Tornando a Incantesimo Dormiente, sapeva per certo che non si sarebbe curata molto di una Strega Combattente. Il miscuglio di colpevolezza e l’essere trasferita la faceva impallidire in confronto a Tramonto.


Anche se sapeva che quest’ultima non avrebbe mai pensato una cosa del genere.


Ma quando il suo sguardo di spostò sull’altra persona, la sua espressione diventò sgradevole.


“Perché sei qui?”


Charms buttò tranquillamente giù un intero bicchiere di vino. “Sono io che ho portato questo vino rosso; perché non dovrei essere qui?”


“Perché sembra che non possiamo bere senza di te?” Balshan roteò gli occhi. “Ci sono molte osterie a Neverwinter, possiamo averlo ovunque.”


“Peccato che Sua Maestà abbia annunciato che la Regione Occidentale è in stato di guerra e che tutto l’alcool è considerato merce controllata, perciò non puoi averlo solo perché lo vuoi.” Charms fece spallucce. “Dunque dovresti ringraziarmi, l’ho rubato dal magazzino del mio vecchio.”


<em>“Stato di guerra, uh…”</em>


Balshan perse improvvisamente la voglia di litigare.


Persino quando era convalescente a letto riusciva a percepire l’atmosfera tesa a Neverwinter.


I primi sospetti vennero dalle frequenti notizie riguardanti i terreni in via di sviluppo nei resoconti settimanali che aumentavano da due a tre copie a settimana. Erano inclusi resoconti in prima linea, articoli di reclutamento di emergenza e avvisi di persone scomparse. Secondo il giornale, sebbene la linea di difesa stesse riguadagnando una posizione sicura e allontanando le fiamme della guerra dal terreno in via di sviluppo, il prezzo da pagare era stato immenso. Una volta distrutti i pascoli, le fattorie, e gli insediamenti costruiti in tempi difficili, le possibilità di sopravvivenza dei lavoratori dispersi si sarebbero indubbiamente assottigliate.


L’impatto più ovvio e diretto era la riduzione delle uova e della carne per pranzo, col pane che diventa alimento principale. Naturalmente, loro si trovavano in condizioni nettamente migliori rispetto alle altre città. Per lo meno, erano in grado di riempirsi lo stomaco.


Il secondo erano le strade.


Ogni giorno, avrebbe visto molti nuovi soldati in uniforme camminare lungo le strade, con residenti e famiglie posti ai lati delle stesse per mandarli via. Trasparivano eccitazione e nervosismo dalle loro facce, insieme alla riluttanza e alla preoccupazione. Dando un rapido sguardo ai numeri, il numero di soldati reclutati per la Fertile Pianura non era assolutamente insignificante e stava su un livello completamente diverso rispetto al reclutamento dei Cavalieri e dell’Armata del Giudizio.


Questa era la guerra.


Per il proseguimento della specie, migliaia su migliaia di uomini combattevano con qualsiasi cosa avessero, con il supporto di una civiltà e di una popolazione dieci o cento volte il loro numero.


In confronto a loro e alle battaglie che lei aveva vissuto, come Strega Combattente era semplicemente troppo insignificante…


La sua scelta di trasferirsi nella Pianura Fertile con Tramonto all’inizio era basata sulla sua riluttanza nell’imbattersi in persone che conosceva. Ma dopo la distruzione del terreno in via di sviluppo, era stata nuovamente relegata allo stato di ‘persona inutile’.


“Hey, perché ti sei ammutolita tutt’ad un tratto?” Non avvertendo alcun battibecco da parte di Balshan, Charms fu preso alla sprovvista. Si grattò il retro della testa e diede un’occhiata a Tramonto. “Ho detto qualcosa di male?”


“Tramonto non lo sa.” Tramonto gli fece una linguaccia. “Ma Tramonto sa che la persona che ha detto qualcosa di male deve bere altri tre bicchieri!”


“Hey… sei ubriaca…”


“No, Tramonto non lo è, questo è solo il secondo bicchiere. Tramonto sta bene!”


“Toc. Toc. Toc…” Proprio allora, qualcuno colpì rumorosamente e più volte la porta, interrompendo il treno di pensieri di Balshan.


“Arrivo!” Tramonto balzò subito in piedi e si diresse verso la porta per aprirla.  “Eh… Lady Camilla?”


Alla porta c’era la Gran Coppiera dell’Isola Dormiente, Camilla Dary. Setacciò la stanza con lo sguardo e andò verso le altre due.


“A quanto pare vi siete trattenute fin troppo qui.” Balshan fece un sorriso forzato. “Lady Dary detesta le persone che non rispettano gli orari. Sarà difficile per voi venire qui la prossima volta.”


“Come può essere… Sto controllando l’ora, non è passata nemmeno mezzora…” replicò Charms docilmente.


Proprio quando Balshan stava per ribattere, Camilla passò davanti a Charms e si sedette davanti a lei.


“L’Unione delle Streghe ha annunciato un nuovo reclutamento orientato verso le Streghe che si trovano a Graycastle.” La Gran Coppiera andò subito al sodo. “Attualmente, abbiamo un organico di circa cinquanta posti, la priorità è data a quelle che hanno esperienza nel combattimento. Credo che tu possa essere molto più adatta, perciò sono venuta appositamente per chiedertelo.”


Balshan era stordita e le ci volle un bel po’ per afferrare il significato che si celava nelle parole di Camilla. Reclutamento di massa, priorità data a quelle con esperienza nel combattere – possibile che questo fosse collegato alla guerra? Ma se fosse vero, perché non richiedere altri requisiti?


“Hai indovinato.” A quanto pare Camilla aveva visto attraverso i suoi dubbi e si era fatta avanti. “L’Unione delle Streghe sta costruendo una task force esclusiva per supportare la prima linea, proprio per assistere le forze principali come risposta ad una battaglia persino più difficile. Non posso rivelare i dettagli, ma tu dovresti sapere i rischi che si corrono sul campo di battaglia, dunque la scelta dipende da te. Ovviamente… sebbene non ci si basi granché sui poteri, non significa che sarai scelta solo perché rispondi al reclutamento.  In definitiva, il risultato dipenderà da –“


“Andrò,” rispose subito Balshan.


Non c’era motivo di esitare!


O piuttosto, aveva aspettato troppo a lungo l’arrivo di questo giorno.


“Allora… seguimi.” Camilla si girò di lato per farsi strada.


“Hey, stai davvero pensando di andare in prima linea?” Gli domandò Charms con un accenno di preoccupazione nella voce mentre lei lo sorpassava.


“E questo cos’è? Pensavo che avresti festeggiato ad alta voce.” Balshan sorrise. “In questo modo, puoi uscire con Tramonto senza alcuna preoccupazione.”


“Io…” La sua bocca si aprì come se volesse dire qualcosa, ma vedendo la schiena di Balshan, alla fine non riuscì a completare la frase.


…


Il giorno dopo, Balshan arrivò in treno alla Foresta delle Ombre.


La persona al comando cambiò da Camilla a una donna sconosciuta di nome Isabella che si occupava della selezione e dell’allenamento. Per un motivo sconosciuto, Balshan provò una sensazione sconcertante come se la conoscesse già nonostante quello fosse il loro primo incontro.


E l’altra cosa sorprendente era che il numero di reclute era di gran lunga superiore a quello che le era stato detto. Non solo c’erano streghe provenienti da Incantesimo Dormiente, ma erano venute anche molte streghe dell’Unione. Nel breve viaggio di 30 minuti, aveva avuto modo di conoscere Vaniglia, Amy, Eroina, etc. A parte questo, aveva riconosciuto tra la folla qualche figura familiare, per esempio Iffy e Tramonto dell’Associazione della Zanna Insanguinata.


Anche loro sembravano ansiose di dimostrare il loro valore sul campo di battaglia.


Con Isabella a guidarle, le streghe si diressero verso una fabbrica dopo essere uscite dal treno.


Una volta entrate, tutte vennero subito attratte da un oggetto metallico al centro di uno spazio vuoto.


Somigliava ad una ‘macchina’, con le ruote come parti più ovvie. Ma la differenza tra quello e le auto di Neverwinter era che nel veicolo completamente metallico c’erano cinque ruote per lato, con dei pannelli in ferro legati tra di loro al di sotto di quest’ultime che le tenevano insieme. L’aspetto del veicolo era piuttosto particolare.


Balshan lo riconobbe immediatamente. Era qualcosa di simile alla macchina usata per scavare e arare la terra per scopi agricoli… Esatto, si chiamava trattore o qualcosa del genere.


Ma in confronto al trattore, c’erano molti più blocchi, specialmente sul livello superiore. Come ben sigillata con lastre di metallo, la parte superiore somigliava alla torre di controllo di un forte, con un ovvio cannone metallico che spuntava al centro.


Una sola occhiata fu sufficiente per far capire a tutte che fosse un’arma nata per la guerra.


<em>Haru </em>




                                


                                



