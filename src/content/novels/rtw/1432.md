---
title: Capitolo 1432: Sistema di Controllo Hunter-Killer
pubDate: 2025-08-07T11:30:06.959Z
tags:
    - rtw
---


“Tutti voi dovreste essere a conoscenza del fatto che la nostra città è sotto assedio!” Isabella batté le mani per attirare l’attenzione dei presenti. “Ma il nemico non è composto da semplici bestie demoniache: dietro a questi animali mutati si nasconde un nemico non inferiore ai demoni. Secondi fonti attendibili, i loro attacchi saranno sempre più feroci e su larga scala, fino a quando non ci avranno annientato completamente!”


“Naturalmente, Neverwinter ed il Primo Esercito non permetteranno loro di invadere l’ultima roccaforte del territorio umano. Ma c’è da sottolineare che abbattere i nemici visibili può anche essere facile, ma quelli veramente pericolosi sono quelli che non si vedono. Non è un’esagerazione, ma la verità...” Indicò alcuni soldati che aprirono un grande sacco.


<em>Strap</em>


Dalla folla si alzarono versi di sorpresa.


Balshan non faceva eccezione.


Entrando nella fabbrica, era rimasta affascinata dalle enormi strutture di metallo e non si era affatto accorta del grande sacco grigio che aveva davanti.


Celato sotto la stoffa c’era uno strano mostro!


Il suo corpo era parzialmente eretto, l’altezza raggiungeva quasi i due metri. Possedeva un paio di lame a forma di falce sospese nell’aria, come se da un momento all’altro dovesse balzare addosso a loro.


Ma guardando con attenzione, si potevano notare numerose ferite sul suo corpo, tra cui un taglio della larghezza di un pollice che si estendeva dal petto fino all’addome. Pareva un miracolo che non fosse andato a pezzi.


Balshan si accorse che quel mostro era già morto.


“Il mostro che avete davanti è quello che definisco “nemico invisibile”.” Disse Isabella. “Mentre si muove, tutto il suo corpo si fonde con ciò che lo circonda e sembra scomparire. Per ucciderlo, il Primo Esercito ha sacrificato più di trenta vite, e tutto questo è successo in pieno giorno. Se il nemico dovesse mandare più creature come questa, e di notte, le conseguenze saranno impensabili!”


“Per il momento li chiamiamo Bestie di Lama; ne abbiamo avvistate cinque nei terreni in via di sviluppo e ogni volta ci sono state numerose vittime. Questa che vedete è una Bestia di Lama che è stata uccisa dividendola in tanti pezzi, ed è un esemplare ricostruito da Estate. Senza alcun dubbio, sono i nemici per cui dobbiamo stare più attenti.”


“Ma cosa possiamo fare?” Chiese Amy alzando la mano.


“Ottima domanda.” Isabella annuì. “Anche se le Bestie di Lama non sono demoni o ibridi demoniaci, hanno comunque delle caratteristiche in comune: il potere magico. Questi mostri possono essere difficili da individuare con il normale occhio umano, ma non sono in grado di nascondersi alla vista di una strega allenata. Perciò, l’unica cosa che dovete imparare, è come usare questi...” Prese due abbaglianti lastre di metallo. “Sigilli di Pietra Magica.”


Dopo aver ascoltato la spiegazione in dettaglio, Balshan capì l’obiettivo per cui era stata formata questa squadra unica.


Uno era chiamato “Sigillo delle Urla”, mentre l’altro era il “Sigillo della Risonanza”. Il primo era stato usato come misura difensiva contro i demoni, mentre il secondo veniva principalmente usato per trovare resti. Dopo il miglioramento, erano diventati uno strumento cruciale per sconfiggere le Bestie di Lama.


L’effetto del Sigillo delle Urla si estendeva per due o tre chilometri ed emetteva un allarme quando individuava esseri dotati di potere magico. Sentendo l’allarme, le streghe dovevano scoprire se era dovuto alla presenza di Bestie di Lama, in caso affermativo, dovevano usare il Sigillo della Risonanza per agganciare il bersaglio. A questo punto, si sarebbe formata una “linea” che collegava l’obiettivo e il sigillo. Gli umani poi, avrebbero dovuto puntare la potenza di fuoco lungo la linea, sopprimendo efficacemente i movimenti del nemico.


Nonostante l’idea sembrasse semplice, l’utilizzo pratico dei Sigilli era molto più complicato.


In primo luogo, il Sigillo dell’Ascolto modificato reagiva anche agli ibridi, perciò le streghe non avevano altra scelta se non fare affidamento sull’esperienza per distinguere i suoni. In presenza di orde di bestie demoniache, l’allarme produceva molto rumore: rivelare un singolo suono in tutto quel caos era già un’impresa in sé.


Poi, la sensibilità del Sigillo veniva compromessa da vari fattori, come colline, rocce, alberi eccetera. I metalli lo limitavano notevolmente: un singolo pannello di ferro poteva ridurne l’estensione di ben centinaia di metri. Pertanto, il Sigillo dell’Ascolto doveva essere collocato in una postazione vuota e spaziosa in prima linea.


Sebbene la linea creata dal Sigillo della Risonanza non fosse ostruita da alcun oggetto, il problema più grande risiedeva nel fatto che soltanto le streghe potevano vedere il filo composto da potere magico. Oltre a questo, se il bersaglio non era nella loro visuale, non avevano altri metodi per verificarne l’identità. In altre parole, se avessero commesso l’errore di trattare gli ibridi come bersagli principali, il Sigillo della Risonanza non avrebbe mostrato nessuna anomalia di funzionamento.


“Posso fornirvi una guida sull’utilizzo dei Sigilli, ma non sono in grado di insegnarvi a proteggervi.” Affermò Isabella. “Perciò, Sua Maestà Roland ha predisposto una posizione adatta a tutti voi: ovvero stare a capo dei carri armati!”


“Queste macchine da guerra metalliche denominate carri armati sono l’invenzione più recente del Ministero dell’Industria. Possiedono capacità offensive e difensive e possono ritirarsi con relativa facilità se vi ritrovate ad affrontare un attacco combinato da parte degli ibridi. Inoltre, il cannone in cima può distruggere un gruppo di nemici. In qualità di Capitano dei carri armati, non è necessario saper controllare personalmente queste complesse macchine, dovete solo guidare il pilota e l’artigliere.”


“Naturalmente, se dovesse essere necessario, potete prendere il controllo del cannone e mirare di persona. Sua Maestà lo ha chiamato Controllo del Fuoco Hunter-Killer, e voi siete il cuore di questo sistema!”


<em>“Dobbiamo dirigere e guidare questi colossi...”</em>


Immaginando la scena di come la macchina avrebbe schiacciato le bestie demoniache, l’ansia si formò nel cuore di Balshan.


“Nei prossimi giorni, vi addestrerete con i carri armati del Primo Esercito e imparerete le funzioni basilari. Ma il vostro compito più importante è capire l’uso dei Sigilli e imparare a distinguere i nemici.” Disse Isabella. “Il tempo è prezioso e mi auguro che tutti voi vi impegnerete al massimo, che passerete le selezioni e diventerete membri della prima Unità Corazzata di Graycastle!”


***






Nella zona settentrionale del Regno dell’Alba.


Quando Roland uscì dal corpo di Fran, tirarono tutti un sospiro di sollievo, specialmente i membri dello Stato Maggiore. Dalle espressioni che mostravano, sembrava che si erano tolti di dosso un pesante fardello. Sebbene il piano fosse stato proposto dal Re stesso, i dettagli specifici e l’attuazione erano stati messi in pratica dallo Stato Maggiore. Se fosse successo qualcosa al Re, sarebbe stato impossibile per loro sfuggire alla colpa.


L’unica eccezione era la Perla della Regione Settentrionale.


Nonostante facesse parte dello Stato Maggiore, era l’unica che riusciva ad interagire con Roland mantenendo la solita espressione calma.


“Come sono andate le discussioni?”


“Meglio di come previsto.” Rispose Roland con calma. Aveva preso la decisione nel giorno stesso in cui aveva discusso con Valkries. Tuttavia, entrare nel Mondo dei Sogni basandosi su sole promesse comportava un enorme rischio, e c’erano incertezze su entrambi i fronti. Perciò aveva scelto il modo più diretto per incontrarsi: trascinare direttamente l’altra parte nel Mondo dei Sogni senza preavviso.


La realtà provava che lo spesso strato di terra non aveva alcuna influenza sui pilastri di luce, perciò, quando entrambe le parti “chiudevano gli occhi”, gli Occhi Demoniaci non avrebbero lanciato alcun segnale. In quel momento, al suo fianco c’erano anche alcune Streghe della Punizione Divina, perciò, anche se Hect Zod avesse scoperto la sua posizione, non avrebbe corso rischi.


Ma questo metodo non poteva essere usato di frequente, poiché una volta ritornati, i demoni si sarebbero resi conto di trovarsi vicino alla stessa collina. Se si fossero preparati in anticipo, la probabilità di essere scoperti sarebbe aumentata, indipendentemente dalla profondità a cui si trovavano.


“Se ci saranno nuovi sviluppi, i demoni ci contatteranno tramite lettere.” Roland si voltò e informò Ascia d’Acciaio. “Lascia qui una squadra e se ci sono movimenti da parte loro, informatemi subito. Dopotutto, sono ancora nostri nemici, specialmente le Creature Mostruose. Se oltrepassano il limite, non mostrare alcuna pietà.”


“Sì, Vostra Maestà.” Il Comandante in carica annuì.


<em>“C’è ancora molto tempo prima del mio prossimo incontro con i Demoni Anziani”</em>, pensò Roland tra sé e sé. Nel Mondo dei Sogni aveva vagamente percepito che la relazione tra Valkries e il demone chiamato Serakkas non era affatto ordinaria. Inizialmente, si era sentito dispiaciuto per il fatto che ad aver recuperato la lettera non era stato Hect Zod. Ma ripensandoci ora, a quanto pare, le cose erano andate meglio del previsto.


Dopotutto, il fattore più importante di tutta l’operazione era la fiducia.


Ma già due ore dopo, prima ancora che Roland, dalla Regione Settentrionale, giungesse a Città del Bagliore, ricevette due notizie sorprendenti.


Avevano individuato delle anomalie sulla Divinità degli Dei. Stando al rapporto, l’isola stava gradualmente salendo di quota e aveva già superato i trecento metri. Ciò sembrava andare contro la teoria proposta dallo Stato Maggiore riguardo alla relazione tra l’altezza a cui si trovava la Divinità degli Dei e il consumo di magia.


La seconda riguardava un nuovo avvistamento di Demoni Anziani da parte della squadra di Pelle di Pesce sul pendio della montagna: ma stavolta erano in due.






<em>Aris</em>




























                                


                                



