---
title: Capitolo 1433- I Tre Pezzi Grossi del Fronte Occidentale
pubDate: 2025-08-07T11:37:51.093Z
tags:
    - rtw
---


“Vuoi entrare nel Regno delle Menti da qui?” Hect Zod osservò l’ambiente circostante, poi posò lo sguardo sul suolo sotto di lui.


Disastro Silenzioso annuì.


“Penso che quel maschio umano non tornerà più.” Evocò di nascosto una Porta della Distorsione della dimensioni di un dito dietro di sè e ci mise la mano. Toccò della terra. “Quando la Divinità degli Dei inizierà la sua discesa, non ci sarà modo di tornare indietro. Stai solo perdendo tempo.”


“Se non vuoi venire, puoi andare via prima.” Serakkas rimase impassibile.


“Se io me ne vado, come farai tu ad andare via?” Hect Zod roteò gli occhi. <em>“Hai già agito pubblicamente contro Maschera, non stai deliberatamente facendo cattiverie a te stesso dicendo queste cose?”</em> Leggendo questi ricordi, il Re di certo avrebbe visto la presenza del Gran Signore del Cielo che tradiva i suoi ordini, non riportava le informazioni che conosceva e istigava gli altri... le sue colpe erano chiare come il giorno. Ma sapeva anche che se il Re avesse mandato altri Demoni Anziani ad occuparsi di lui, stando accanto ad un potente guerriero come Disastro Silenzioso, le sue possibilità di sopravvivenza aumentavano.


Evocò un’altra Porta della Distorsione a cento metri di profondità. Trovò ancora della terra.


“Non importa se non posso andarmene. Inoltre... se tu non hai più idee non significa lo stesso per Valkries.”


<em>“Tch, perché non ti chiedi chi è stato a pensare al modo per trovare Valkries.”</em>


“E se dovesse fallire anche lei?”


“...” Disastro Silenzioso non rispose.


Dopo cinquecento metri, l’altro lato della Porta della Distorsione si aprì in una cavità. Hect Zod aggiustò la direzione e le sue dita toccarono un qualcosa di viscoso.


Capì.


“Hai mai considerato di portare via quel maschio umano con la forza?”


Lo sguardo di Disastro Silenzioso brillò, ma tornò subito ad essere calmo. “Potrei riuscire a portarlo via, ma di certo sarà difficile tenerlo in vita. Entrambi sappiamo quanto siano deboli gli umani. Prima di aver verificato la posizione di Valkries, non posso correre questo rischio.”


“Capisco...” Hect Zod rispose con indifferenza. Indipendentemente da ciò, non poteva lasciarlo indietro e lasciare che venga fatto a pezzi dalla Divinità degli Dei. Sia per la razza che per se stesso.


“Arriva qualcuno.” Disastro Silenzioso di voltò. “Sono più di una persona.”


Hect Zod evocò subito una Porta della Distorsione.


Presto, tre umani apparvero sulla collina, tra cui c’era anche il soldato che aveva portato la lettera nell’incontro precedente. Sebbene fossero di più rispetto al loro primo incontro, non rappresentavano comunque una minaccia per Disastro Silenzioso.


“Sua Maestà ha acconsentito alla vostra richiesta per un’udienza.” Il leader si avvicinò e andò dritto al punto. “Tra poco voi due entrerete nel Regno delle Menti, ma Sua Maestà ha avanzato una condizione.”


A quanto pare, per arrivare ad accettare la richiesta di Serakkas, questo Re umano non doveva essere un codardo. “Quale condizione?” Chiese Hect Zod.


“Dovete stare lontani l’un l’altro prima di entrare nel Regno delle Menti e il non-Cacciatore Magico deve indossare questo...” L’umano aprì una scatola e tirò fuori un bracciale di metallo.


Sul bracciale c’era una Pietra Divina della Vendetta.


Immediatamente, Hect Zod sentì la rabbia ribollirgli dentro. Strizzò gli occhi e cambiò tono: “Che cosa significa questo? Pensate forse che permetterò a voi umani di massacrarmi?”


Nonostante il primo soldato avesse la paura dipinta sul volto, non si ritirò. “Il potere magico è considerato un’arma, è normale disarmarsi durante una riunione importante. Questa non è una sorta di restrizione, Sua Maestà crede che avete corso notevoli rischi per tornare qui e portare informazioni importanti. È per questo che non vuole che accadano incidenti.”


“E se rifiutassi?”


“Siete libero di andarvene, ma dovete stare lontano da questa montagna prima del prossimo incontro.” Disse il soldato.


“Fallo e basta, non abbiamo tempo.” Gli disse Disastro Silenzioso. “Puoi restare nel raggio della tua abilità, proprio come la prima volta. Non capisco perché hai insistito tanto nel seguirmi fin qui.”


<em>“Che tipo... devo dirlo ad alta voce per fartelo capire?”</em> Il Gran Signore del Cielo restò momentaneamente senza parole. Si rese conto che la razionalità di Serakkas era peggiorata dopo l’incontro con la Gran Signora degli Incubi e non si sentiva a suo agio nel lasciarlo da solo. Dopo aver scoperto tutte quelle notizie incredibili, aver incontrato Valkries ed eliminato la possibilità che fosse tutta una trappola tesa dagli umani, si sentiva obbligato a seguirlo. Da che parte stava adesso?


Senza aspettare i negoziati di Hect Zod, Serakkas si avvicinò e chiuse gli occhi, pronto ad entrare in uno stato mentale calmo.


Guardando la Divinità degli Dei che saliva costantemente di quota, Hect Zod si sentì insoddisfatto dell’impotenza e indossò il bracciale.


<em>“Questo oggetto non sembra difficile da rompere. Gli umani probabilmente non sperano di tenermi prigioniero con questo, ma vogliono guadagnare tempo nel caso in cui io porti Disastro Silenzioso sottoterra.”</em>


Osservò gli altri due umani maschi dietro il soldato... nonostante fossero disarmati, si sentiva a disagio poiché non sembravano affatto facili da affrontare.


Un momento dopo, il respirò di Serakkas si calmò.


<em>“Sta arrivando...”</em>


Hect Zod alzò la mano con disinvoltura, posizionando davanti agli occhi la Pietra Magica multicolore camuffata da anello...


In quell’istante, una colonna di luce larga quanto una città gli comparve davanti!


La colonna di luce era talmente grande che dovette guardare in entrambe le direzioni per vederne la fine. In quel momento si sentì come se fosse tornato sull’isola nella Terra Senza Fondo.


<em>“Questo sarebbe... il dominio nel Regno delle Menti che Disastro Silenzioso ha descritto come grande quanto una città?”</em>


Iniziò a credere alle parole degli umani.


Per riuscire ad esercitare un potere così travolgente, forse avevano davvero un modo per svelare i segreti celati dietro alla Battaglia della Volontà Divina.


Fece un profondo respiro, poi chiuse gli occhi lentamente.


***






“La situazione è arrivata a questo punto e Maschera ha attivato in anticipo il piano B. Dato che aveva già completato i preparativi in precedenza, nemmeno io riesco ad accertarmi se sia vivo o meno.”


Quando il Gran Signore del Cielo riaprì gli occhi, si ritrovò in una stanzina angusta: non era decisamente qualificata per essere usata come camera del Re. Disastro Silenzioso stava spiegando la situazione a Valkries seduta davanti a lei.


Rivedendo nuovamente il volto della Gran Signora degli Incubi, si sentì come se fosse stato riportato nel passato.


“Sei arrivato finalmente.” Valkries annuì. “Vieni a sederti. Il caffè si raffredda.”


Dopo aver vissuto così tante cose inimmaginabili e tuttavia riuscire a parlare in modo così disinvolto, era certamente nel suo stile...


Dall’inizio della battaglia sul fronte occidentale, questo era il primo incontro tra i tre Gran Signori.


Era senza dubbio uno dei più grandi eventi per la razza.


L’unico partecipante non qualificato era l’umano seduto accanto alla Gran Signora degli Incubi.


Aveva già da tempo sentito il suo nome da Disastro Silenzioso: il Re di Graycastle, Roland. Ed era anche la ragione principale delle loro ripetute battute d’arresto sul fronte occidentale.


Ma era anche grazie a lui che i tre si erano potuti incontrare. Hect Zod provò sentimenti contrastanti. Aveva incontrato numerose difficoltà durante la guerra, eppure, trattandosi dell’incontro che implicava il tradimento del Re, non aveva fallito. Tutto ciò era davvero ironico.


Diede una profonda occhiata a Roland prima di prendere posto accanto a Serakkas. Il sedile molto morbido, gli permetteva quasi di affondare, gli diede un assaggio del lusso di un governatore. Il Gran Signore del Cielo notò anche alcuni bicchieri di carta vuoti sul tavolo. Sebbene fosse entrato nel Regno delle Menti meno di un minuto dopo Serakkas, sembrava che i tre avessero già avuto una lunga conversazione.


Caffè... era questo che Serakkas desiderava bere?


Strano, non doveva aver bisogno di “cibi” di alcun genere oltre alla Nebbia Rossa.


“Se non mi sbaglio, in questo momento voi due avete la situazione molto chiara.” Hect Zod soppresse i pensieri spontanei e si concentrò sull’argomento in questione. “Personalmente, non sono d’accordo con l’opinione di Disastro Silenzioso perché sprecheremo soltanto il poco tempo che abbiamo. Ma lui insiste.” Guardò verso la Gran Signora degli Incubi. “Quando la Divinità degli Dei discenderà, vaste aree nel regno umano saranno distrutte. L’unico modo possibile per sopravvivere è scappare.”


“Quanto tempo abbiamo?” Chiese Roland.


“Non più di sette giorni.” Rispose Hect Zod con tono grave.






<em>Aris</em>
                                


                                



