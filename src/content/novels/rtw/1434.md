---
title: Capitolo 1434: La Scommessa del Destino
pubDate: 2025-08-07T11:30:06.959Z
tags:
    - rtw
---


“Sette giorni...” Roland calcolò a mente la velocità di ascensione riportata da Fulmine e si rese conto che le conseguenze finali superavano di gran lunga quelle della categoria delle “armi”. “Un momento, avete intenzione di spianare le intere Pianure Fertili?”


Questo intervallo di tempo bastava alla Divinità degli Dei per causare disastri di proporzioni apocalittiche, figurarsi distruggere le intere Pianure. Gli effetti della sua discesa avrebbero impattato severamente anche sulla Terra dell’Alba e sulla Regione Pietranera. La caduta dell’isola fluttuante, che aveva un diametro di decine di chilometri, da un’altitudine di oltre diecimila metri di altezza sarebbe stata sufficiente a creare un’onda d’urto che avrebbe più volte attraversato il pianeta. Avrebbe cambiato la geografia e innescato terremoti e tsunami. Persino i demoni si ritroverebbero in difficoltà a sfuggire ad un disastro di questo livello.


Se le Pianure Fertili dovessero essere ridotte ad un bacino, provocandone il riempimento di acqua marina, tutta la vita sulla Terra dell’Alba verrebbe sterminata. Dove sarebbero potuti scappare? Con il Regno Cielo-Mare alle calcagna, il piano originario dei demoni era quello di conquistare il territorio umano per guadagnare un po’ di tempo. Ma agendo in questo modo, stavano andando in contraddizione con il loro piano iniziale.


Hect Zod lo guardò sorpreso. “Sei piuttosto informato sugli esiti del piano B... questo mi risparmia un sacco di spiegazioni. Ovviamente, la Divinità degli Dei non continuerà sempre a salire verso l’altro, dovrebbe fermarsi tra circa due giorni. Poi si muoverà verso Graycastle. Se Maschera non ha mentito quando ha spiegato i suoi piani, alla fine atterrerà vicino al mare: in questo modo il tuo Regno verrà distrutto, ma le altre due miniere di Pietra Divina si salveranno.”


Era certamente un piano ben pensato.


Roland mantenne un’espressione calma in superficie, ma il suo cuore era sprofondato fino in fondo.


Quando i due Demoni Anziani erano comparsi per la seconda volta, sapeva che era accaduto qualcosa di importante, al punto da non poter perdere tempo ad aspettare la lettera. Era questo il motivo per cui aveva corso il rischio di tornare sulla collina.


Ma chi avrebbe mai pensato che le nuove informazioni sarebbero state così terribili!


Se Hect Zod e Serakkas fossero disposti a collaborare, sarebbe possibile distruggere il nucleo della Divinità degli Dei. Ma il problema stava sull’installazione dei detonatori delle armi nucleari, non essendo prodotti in massa dal Ministero dell’Industria. Anche con un’abbondanza di materie prime, il team di assemblaggio aveva bisogno di diverse settimane per portare a termine il lavoro. L’ultimo test nucleare era un prodotto dove il Ministero dell’Industria aveva impiegato tutti gli sforzi possibili, mentre la nuova testata doveva ancora essere prodotta nel laboratorio di Neverwinter. Anche se si fossero affrettati a completare il prodotto, non sarebbe stato possibile farlo arrivare immediatamente nel Regno dell’Alba.


Facendo un passo indietro, anche se non avesse condotto i test nel Regno dell’Alba e avesse scelto di trasportare l’arma sulla Divinità degli Dei prima di montarla, avrebbe comunque richiesto un giorno di tempo, il che sarebbe stato sufficiente per l’isola fluttuante per guadagnare abbastanza quota e raggiungere una forza distruttiva in grado di distruggere la maggior parte del Regno dell’Alba.


“Perché non avete fatto così sin dall’inizio? Se aveste usato le miniere di Pietra Divina, avreste già sconfitto gli umani invece di aspettare questo giorno.”


“Cosa pensi che sia la Divinità degli Dei, un orto di insalata delle tue fattorie?” Rispose Hect Zod aspramente. “Ignorando la difficoltà di collegare il nucleo di potere magico e le Torri della Nascita, anche solo avere una miniera di Pietra Divina abbastanza grande è molto raro. Il motivo per cui può continuare ad ascendere solo per due giorni è dovuto al completo esaurimento di Pietre Divine. Le scorte della miniera a Hermes non sono nemmeno qualificate per far parte del piano B.”


<em>“Perciò sono comunque limitati dal consumo di potere magico...”</em>


“Dato che Maschera è in grado di controllarlo, anche altri potrebbero esserlo.” La serie di pensieri di Roland svoltò all’improvviso. “Non hai mai fatto dei tentativi?”


“Umano, stai soltanto perdendo tempo!” Il tono di voce di Hect Zod divenne impaziente. “Persino la Civiltà Sotterranea, i creatori dell’apparato centrale, non furono capaci di rendere utilizzabile questa cosa complicata. Anche se la mia razza ha ottenuto la loro Eredità, non significa che chiunque possieda questo talento, figuriamoci voi umani che non avete mai ottenuto una singola Eredità! Sfrutta il tempo che hai ora e corri a salvare la tua vita.”


“Io non vado da nessuna parte.”


“Tu-!”


Roland prese la sua bevanda e respinse lo sguardo furioso del Gran Signore del Cielo. Fece un sorrisino prima di parlare in tono serio. “Il Regno di Graycastle e il Regno dell’Alba hanno una popolazione di alcuni milioni di persone. Migrare verso i Fiordi in così poco tempo è praticamente impossibile. E senza Neverwinter, l’umanità non sarà in grado di resistere ai nemici del Regno Cielo-Mare. Anche se dovessi sopravvivere solo io, sarà solo una questione di tempo prima che accada l’inevitabile.” Fece una breve pausa. “E non dimenticare: finché la Battaglia della Volontà Divina non si ferma, nessuno potrà sfuggire all’estinzione. È questo il risultato che desideri?”


“A che serve parlarne?” Rispose Hect Zod con disprezzo. “Se non fosse per Valkries, non avrei mai parlato con te.”


“Non posso negare che queste informazioni siano cruciali, per questo ti ringrazio.” Ammise Roland. “Ma non hai completamente ragione, avere un’Eredità non si limita al solo ottenimento del Frammento dell’Eredità.”


“... che cosa vuoi dire?”


“Ad esempio, Valkries sta attualmente accettando l’Eredità degli umani.” Si rivolse alla Gran Signora degli Incubi. “Non ho forse ragione?”


Valkries, che era rimasta in silenzio per tutto il tempo, finalmente parlò. “Non posso negarlo.”


“Che genere di indovinelli stai facendo?” Il Gran Signore del Cielo era chiaramente scontento.


“In poche parole, la vera Eredità significa accettare qualsiasi cosa dall’altra parte, compresi gli insegnamenti, le pratiche, le raccolte, la saggezza... questo è considerato come ereditare un’Eredità.” Disse Valkries senza fretta. “Puoi comprenderlo guardando da un altro punto di vista. Non è necessario che i detentori dell’Eredità si estinguano, questa è solo una regola di Dio. Io non sono un essere umano, ma ciò non mi impedisce di apprendere e acquisire le loro conoscenze. Difatti, stando in questo Mondo dei Sogni ho imparato molte cose.”


A questo punto, si voltò di nuovo verso Roland. “Lo sapevi già da molto tempo?”


“Non molto.” Roland annuì. “Ma vederti usare il cellulare per acquistare prodotti dalla Penisola di Cargarde ha ulteriormente dimostrato la mia ipotesi. Anche se mi dovesse succedere qualcosa di terribile, le streghe che sono state in questo Mondo dei Sogni saranno in grado di portare queste conoscenze nell’altro mondo.”


“Basta! Che cosa ha a che fare con la Divinità degli Dei?” Urlò Hect Zod.


“Noi umani non abbiamo ottenuto il Frammento dell’Eredità della Civiltà Sotterranea, ma dopo aver studiato i resti storici che ci hanno lasciato, non è impossibile per noi modificare l’apparato centrale della Divinità degli Dei.” Roland parlò con risolutezza. “L’Unione ha fatto ricerche su questo e ad oggi ci sono alcune streghe che hanno afferrato conoscenze importanti. Non so se riusciranno a fermare il nucleo di potere magico, ma rispetto all’evacuazione o alla distruzione dell’obelisco in alto nel cielo, vale senza dubbio la pena di tentare.”


Finalmente il Gran Signore del Cielo capì cosa intendeva Roland. “Ci sono davvero umani che possono fare una cosa del genere?”


“Anche se hanno un aspetto piuttosto... strano, sono senza dubbio membri della razza umana.”


“La tua è una scommessa.”


“No, non abbiamo altre scelte.” Sin dall’inizio, Roland non aveva mai pensato di fuggire da solo.


“Io sono d’accordo.” Affermò Valkries solennemente. “La Terra Senza Fondo è già stata invasa dal Regno Cielo-Mare, la Città del Re continua ad avvicinarsi e non abbiamo abbastanza truppe. Arrivare all’Origine della Magia è soltanto una teoria. Dato che il risultato non può peggiorare ancora, non fa male scommettere.”


Vedendo che la Gran Signora degli Incubi aveva parlato, Hect Zod poteva soltanto restare in silenzio.


“Se è così, dobbiamo iniziare a discutere del piano per impadronirci della Divinità degli Dei.” Disse Roland






<em>Aris</em>
                                


                                



