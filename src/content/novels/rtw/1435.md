---
title: Capitolo 1435- Conquistare La Divinità Degli Dei
pubDate: 2025-08-07T11:37:51.094Z
tags:
    - rtw
---


Dopo due giorni la Divinità degli Dei raggiunse finalmente la massima altitudine, quasi 5000 metri dal suolo.


Vedendola da lontano, sembrava un cono fissato in modo permanente tra le nuvole e l’ombra proiettata oscurava un terzo del Regno dell’Alba, provocando un crepuscolo anticipato di diverse ore.


Se non fosse stato per i preparativi fatti in precedenza dai ranghi più alti e per l’ordine di restare in casa dato ai civili, in aggiunta alla legge marziale imposta in diverse città, la semplice vista della Divinità degli Dei avrebbe provocato un tracollo dell’ordine sociale.


La Divinità degli Dei iniziò a muoversi verso Graycastle dopo aver raggiunto il suo apice: per coloro che si trovavano a terra, quell’ombra in movimento formava una nuova e distinta “linea tra il giorno e la notte”. Disastro Silenzioso e il Signore del Cielo non erano riusciti a far funzionare il sistema centrale, però avevano chiuso le valvole della Nebbia Rossa: questa era l’unica buona notizia dal momento che avevano impedito che fuoriuscisse ovunque.


L’Unione delle Streghe e l’Ufficio Amministrativo di Graycastle non si erano limitati solamente al monitoraggio della Divinità degli Dei: dopo aver attraversato la maggior parte del territorio di Graycastle in un paio di giorni, i due gruppi alleati erano riusciti a trasferire un nucleo magico e un operatore sull’Isola Volante.


Aprendo la cassa di legno sigillata, Roland vide Celine nel deposito temporaneo.


<em>“Phew… Anche se non devo respirare, essere trasportata in uno spazio ristretto è davvero terribile.”</em> Lei allungò i tentacoli, quasi a stiracchiarsi con gusto.


“È stata dura per te.” Disse Roland con sincerità: conoscenza la sensazione di essere sigillati e immobilizzati in una cassa di legno. Una situazione del genere sarebbe stata sufficiente a far impazzire una persona claustrofobica. Se non si fosse trattato di un’emergenza, avrebbero potuto aspettare il completamento dei grandi aeromobili e usarli come mezzi di trasporto, invece di acconsentire allo spostamento della Strega antica usando quel metodo.


“Questo piccolo disagio, rispetto a ciò che abbiamo sofferto in passato, non è nulla.” Celine si guardò intorno. “Pensandoci bene, Vostra Maestà, è ancora più sorprendente il fatto che stiamo davvero collaborando con i Demoni.” Oltre ai suoi tentacoli principali, abbassò anche la voce al minimo. “Siete sicuro? Sono nemici senza cuore e senza pietà: per loro è normale ingannare e mentire. Ad essere onesta, Alethea non avrebbe mai accettato se questa non fosse stata una Sua idea.”


“Rilassati: so quel che faccio.” Roland le rispose in tono serio usando la sua coscienza. “La Divinità degli Dei non può assolutamente precipitare sui Quattro Regni: non possiamo subire una simile perdita.”


“Spesso anche i Tre Capi hanno dovuto scegliere il minore tra due mali.” La voce di Celine diventò improvvisamente più gentile. “Credo nel Suo giudizio.”


“Per fortuna non è Alethea che deve far funzionare questo sistema.” Roland rise amaramente. “Altrimenti mi sarebbe venuto un bel mal di testa.”


“È qui che si sbaglia.” Celine sorrise. “Dopo esserne venuta a conoscenza, era ovviamente furiosa, ma è stata proprio lei ad infilarmi in questa cassa.”


Roland era sorpreso: il suo cuore fu sommerso da calde emozioni.


“Allora, dov’è questo Demone Anziano di cui avete parlato? Non vedo l’ora di andare sulla Città Volante.”


“Erm…” Roland non si aspettava quella reazione. “Vuoi davvero andare lassù?”


“Certamente! È un’occasione per studiare un nuovissimo nucleo! Utilizzare la Pietra Divina della Vendetta per controllare il potere magico e trasformarlo in una forza potente e vivace… il solo pensiero mi elettrizza!” Le emozioni di Celine cambiarono completamente. “E quella è una Città dei Demoni, una Città! Va compreso che, durante l’intera Battaglia della Volontà Divina, nessuno ha mai attaccato una Città dei Demoni, figurarsi occuparla!”


“Va bene, quello che hai detto ha davvero senso…” Roland si voltò, camminando verso l’angolo del deposito. “Seguimi.”


Dopo aver attraversato una porta speciale, Hect Zod e Serakkas, circondati da dieci Streghe della Punizione Divina, comparvero nel bel mezzo della stanza, in attesa dell’inizio della missione. I due gruppi continuavano a scrutarsi: anche se stavano collaborando, non sarebbero mai riusciti a rilassarsi in presenza dell’altro.


“Questo…” Hect Zod alzò un sopracciglio sorpreso quando vide Celine. “Il corpo di un Portatore della Civiltà Sotterranea? Una Strega si è fusa con esso?”


“Non hai mai provato?” Roland chiese per pura curiosità.


“Solo Nassaupelle aveva l’interesse e il piacere di trasformarsi in un mostro.” Non sembrava che il Signore del Cielo avesse dato molto peso alla domanda. “Visto che siete pronti, iniziamo.”


“Abbiamo già discusso i dettagli di questa missione. Per il bene di tutti, ripeterò ancora una volta le procedure principali.” Roland si guardò intorno. “Il nucleo per il controllo della Divinità degli Dei si trova nel livello più basso dell’Obelisco, che è invaso dalla Nebbia Rossa, perciò entreranno le Streghe della Punizione Divina e il Primo Esercito come forze principali. Laggiù potrebbero esserci dei nemici, principalmente Demoni Simbionti o Creature Mostruose, quindi non avanzate frettolosamente. Il Primo Esercito stabilirà le posizioni difensive nei punti cruciali e attenderà che l’area venga dichiarata sicura, prima di avvicinarsi al nucleo. L’obiettivo principale delle Streghe della Punizione Divina è proteggere Celine. La affido a voi due.” Il suo sguardo si posò su Phyllis e Zooey.


Le due si inchinarono contemporaneamente. “Agli ordini.”


Secondo Hect Zod, oltre dieci mila Demoni Inferiori e migliaia di Demoni Folli erano rimasti bloccati sull’Isola Volante a causa dell’attuazione anticipata del Piano B: prendevano ordini dai Signori Anziani e non rappresentavano alcun ostacolo. I Demoni Anziani che eseguivano gli ordini di Maschera, invece, erano stati “convinti” da Disastro Silenzioso. Solo le Creature Mostruose create erano senza controllo. Nonostante Hect Zod avesse già chiuso i portoni dei principali terreni di nidificazione, nessuno sapeva quanti erano rimasti a guardia della Città.


“Allora… In marcia!” Diede l’ordine Roland.


Con uno schiocco delle dita, Hect Zod fece subito apparire dietro di lui uno schermo nero di potere magico, dal quale fuoriusciva Nebbia Rossa.


I due Signori Anziani attraversarono per primi la Porta della Distorsione, seguiti dalle Streghe della Punizione Divina e Celine.


Poco dopo, le porte del deposito si aprirono mentre un migliaio di soldati completamente equipaggiati entravano all’interno della Porta della Distorsione.


L’Operazione Conquista della Città era ufficialmente iniziata!






…






<em>“Quindi questo è… l’interno della Città dei Demoni…”</em> Celine rimase a bocca aperta: era la prima volta che metteva piede nella regione centrale del nemico, oltre ad essere così vicina all’Obelisco. Nonostante fosse a conoscenza della sua grandezza, la vicinanza le provocò scosse che le risuonarono dentro, in particolare quando si trovarono sul fondo della vasta depressione, dove il gigantesco Obelisco sporgeva fuori dal Lago della Nebbia Rossa, come un pilastro rivolto al cielo.


“Qual è il tuo piano?” Domandò Phyllis, guardandosi intorno con cautela.


“Prima dobbiamo individuare la posizione del nucleo di controllo.” Guardò sopra di lei, dove i nuclei magici ruotavano intorno all’Obelisco. “Il sistema centrale può trasformare ogni tipo di abilità, quindi dobbiamo usare ‘equilibrio’ o ‘osservazione’ per scoprire come funzioni.”


“Equilibrio?” Non è il nome della Pietra Magica?


“In un certo senso, il nucleo magico e la Pietra Magica sono la stessa cosa: differiscono principalmente per la complessità e la grandezza. Infatti, dopo aver visto le note di ricerca di Isabella, penso che non siano tanto diverse dalle Streghe. Noi tutti usiamo in sostanza lo stesso metodo per attivare il potere magico.”


Dopo essere rimasta in silenzio per un momento, Phyllis cambiò discorso. “Dopo che avremo stabilito una connessione, cosa succederà?”


“Una volta connessi, potrò analizzare la composizione del nucleo dei Demoni, come quando usiamo le Pietre Magiche per analizzare le abilità di una Strega. Sua Maestà ha ordinato che l’intera Isola Volante atterri senza intoppi: possiamo farlo solo rallentando la sua discesa. Sarà molto più facile rispetto alla creazione di una nuova abilità.”


“Signorina Phyllis, Signorina Celine.” Brian si avvicinò. “Il Primo Esercito ha stabilito le difese: adesso tocca a voi.”


Celine annuì coi suoi tentacoli principali e innalzò il nucleo magico che aveva con sé. Il nucleo si illuminò molto velocemente di una splendente luce blu, volando gradualmente a mezz’aria.


Silenziosamente comparve una linea sottile, che indicava l’Obelisco: quella strana scena attirò l’attenzione di tutti.  Era come se quel filo sospeso sopra il Lago della Nebbia Rossa fosse sempre stato lì, in attesa di rivelarsi.










<em>Leaxis</em>
                                


                                



