---
title: Capitolo 1436- Super Ego
pubDate: 2025-08-07T11:37:51.094Z
tags:
    - rtw
---


…


Il processo di connessione andò meglio del previsto.


Dopo aver regolato il nucleo, Celine “vide” l’interno dell’Obelisco, o meglio, l’intero sistema di controllo. Insieme ai quattro nuclei magici e alla base dell’Obelisco, inteso come corpo progenitore, formava un sistema complesso; il potere magico oscillava avanti e indietro, emettendo onde armonizzate.


Dopo averci pensato per qualche minuto, riuscì a comprendere il sistema: i quattro nuclei, che usavano abilità diverse per mantenere la propria rivoluzione intorno alla Divinità degli Dei, erano controllati dal corpo progenitore alla base dell’Obelisco. Tuttavia, questa spiegazione non era del tutto esatta. Si poteva capire guardando il flusso di potere magico: il corpo progenitore aveva solo la funzione di trasformare il potere magico, come le leve di comando del Fuoco Celeste.


Le leve attivavano diversi ingranaggi, valvole oppure funi metalliche, tutti componenti ben progettati che avevano la semplificazione del complicato processo come punto di forza. Di solito a Celine serviva molto tempo per controllare un nucleo, figurarsi quattro contemporaneamente, tuttavia sembrava possibile dopo aver vissuto quell’inconcepibile trasformazione.


Odiava ammetterlo, ma il Demone Nassaupelle, che aveva progettato quel sistema, era davvero un genio.


Se Roland non le avesse fornito le conoscenze dal Mondo dei Sogni, non sarebbe riuscita a comprendere quel sistema, per non parlare della creazione di sua replica perfetta.


Questo la fece insospettire ulteriormente: dai resoconti su un corpo progenitore. L’Unione aveva scoperto che erano una variante di Demone oppure una Bestia del Caos nata da una Pietra Magica. Essendo un essere vivente, l’Unione aveva concluso che fosse senziente e che avrebbe senza dubbio intralciato il loro controllo. Com’era possibile che il Signore Anziano fosse riuscito a trasformarlo in uno “strumento” capace solo di prendere ordini?


A parte quello, da quel sistema complesso Celine capì che l’Obelisco in sé non era importante, ma funzionava più come ricevitore e amplificatore. Considerando che l’Obelisco fosse cruciale per la sopravvivenza dei Demoni, ma che al contempo fosse estraneo alla Divinità degli Dei, era completamente diverso da ciò che si era immaginata.


Celine, spinta dalla sua immensa curiosità, allungò il tentacolo percettivo sul corpo progenitore.


Davanti a lei comparve in quell’istante un’immagine inconcepibile…


<em>“Oddio…”</em>


Non poté fare a meno di esclamare sorpresa: in realtà era una vasta “rete”.


Al suo interno, composto da linee ben illuminate, si trovavano molti nodi luccicanti. Celine realizzò che rappresentavano le Città dei Demoni, molte delle quali erano concentrate verso il vasto continente di fronte alla Terra dell’Alba: la Regione Pietranera! Inoltre scoprì che altri nodi, più tenui, erano sparpagliati fuori dalla rete, come perle opache.


Ciò che sconvolse ancora di più Celine, però, era la familiarità che sentiva all’interno del corpo progenitore.


Entrando non aveva trovato ostacoli, come se quel luogo fosse raramente visitato.


<em>Un Portatore!</em>


Celine reagì velocemente!


<em>Esatto, anche se era un tipo di Demone, i cambiamenti interni lo avevano reso in qualche modo simile a un Portatore. Non aveva più una coscienza propria, ma solamente istinti basilari: caratteristiche cruciali per un “centro di controllo”!</em>


Non c’era dubbio che quella tecnica fosse collegata alla Civiltà Sotterranea.


<em>Quindi è così che funziona…</em> Emozioni contrastanti si risvegliarono in Celine: un misto di eccitazione per la nuova tecnologia scoperta e per lo spietato intento che vi era dietro.


L’Unione, sfruttando la tecnologia della razza distrutta, era riuscita ad applicare un piano di trasformazione per le “Streghe della Punizione Divina”. Allora perché i Demoni, eredi di una Pietra dell'Eredità, non la usavano?


La realtà dimostrava che la loro tecnologia era molto più avanzata rispetto a quella dell’Unione.


C’era però una cosa che non riusciva a capire: la modifica era stata fatta per controllare più sistemi di nuclei. Sarebbe stato un risultato strabiliante. A parte la Divinità degli Dei, le altre città non avevano bisogno di spingersi così in là. Dopotutto, l’iniziativa era rischiosa, senza menzionare che al “trasformato” era stata strappata la coscienza. Dato che il corpo progenitore era responsabile della crescita dell’Obelisco, era di grande importanza per i Demoni e possedeva quindi una posizione di rilievo.


Tuttavia Celine si rese conto che i corpi progenitori, rappresentanti i nodi delle altre città, erano stati rimodellati grossolanamente e stavano diventando ricettacoli: era contrario al senso logico comune.


<em>Dunque al Re non importa della vita dei Demoni?</em>


“Finito di ammirare?”


All’improvviso, una voce sconosciuta risuonò dietro di lei.


Celine, spaventata, si “girò” velocemente e si ritrovò di fronte un Demone grottesco. Non aveva le sembianze umanoidi di un Demone Anziano: la parte inferiore del corpo era simile a un verme, mentre quella superiore aveva più di cinque paia di braccia, con mani dalle forme diverse. La testa era la parte che risaltava di più, ricordando una colonna deformata con molte maschere appese intorno.


Fu proprio quello il momento in cui Celine scoprì di potersi voltare nella sua coscienza! Senza sapere come, non era più uno spirito fluttuante, ma una forma con un corpo.


“Non avrei mai pensato che esistesse un’altra entità, oltre a me, capace di entrare in questo luogo.” La voce dell’altra entità era ricolma di ammirazione. “Sembra che io e te siamo uguali: abbiamo abbandonato il nostro guscio originale e non siamo più legati ad alcuna regola, tutto per la ricerca della conoscenza e della verità! Come ti sembra? Sei soddisfatta del mio lavoro?”


Con c’era più bisogno di chiedere chi fosse: il Demone dinanzi a lei era ovviamente il Signore Anziano Maschera, Nassaupelle.


“Perché riesco a vedere la mia forma… cosa hai fatto?”


“Indovina.” Maschera allungò le braccia in modo compiacente. “Non assomiglia forse al Regno delle Menti?”


L’espressione di Celine cambiò. “Può essere che tu…”


“Esatto: questo è il ‘Regno delle Menti’ che ho creato io!” La risata che emise era composta da diverse voci. “Perché dobbiamo cercare il talento nell’Origine della Magia? Perché alcune persone riescono ad entrare e uscire con naturalezza o per capriccio, ma per altre è difficile anche solo interagirci? Ciò che odio di più sono coloro che sono nati con doni straordinari.”


“Non è giusto.” Calmandosi, Celine ripensò ai racconti dei suoi compagni nel Mondo dei Sogni. “Se vuoi vederti, ti basta uno specchio. Il Regno delle Menti può realizzare con accuratezza migliaia di esseri viventi. Ma qui non c’è niente, solo una vasta rete di luci. E cosa più importante… ciò che sto vedendo è il concetto di un Portatore, non la vera me!”


“Heh, cosa c’è di male a essere un Portatore? Se non fosse per questo corpo, non riusciresti nemmeno a controllare il nucleo magico.” Sbuffò Maschera. “Il regno delle Menti è solo un nome: nessuno può determinare cosa dovrebbe essere, anche se questo è solo un prototipo, alla fine. Per quanto riguarda cosa ho realizzato, non è ovvio semplicemente guardando?”


Camminò verso Celine e la “attraversò”.  “Mi sono liberato dalle catene di un guscio, per diventare un’esistenza che trascende qualsiasi cosa”


Celine rimase a bocca aperta per lo stupore.


“Per ogni corpo esistono dei limiti: non ce n’è uno perfetto in questo mondo! Per questo, perché dovrei continuare a percorrere questo tragitto senza speranza? Vedi questa rete?” La voce di Maschera divenne sempre più acuta. “Grazie ad essa, io sono ovunque: un corpo che è più forte di qualsiasi cosa. Una volta che avrà raggiunto un certo punto, potrò esistere contemporaneamente in più posti, o in altri mondi: l’abilità di creare un ‘me’ illimitato!”


“Con tutti i miei cloni, potrò addentrarmi nei luoghi più insidiosi, impegnarmi negli esperimenti più pericolosi: niente mi impedirà di scoprire tutti i misteri di questo mondo! Dovresti sapere cosa implichi tutto ciò!” Nassaupelle alzò tutte le sue mani per la frenesia. “Ogni emozione, esperienza, conoscenza: tutto apparterrà a me. L’efficienza di assorbire tutta questa conoscenza provocherà una nuova evoluzione nel mio corpo. Non c’è bisogno di talento o Pietre Magiche. Non è forse questo l’obbiettivo ideale, al quale tutti gli esseri assetati di sapere agognano?!”


<em>Questo tizio… è pazzo.</em>


Celine finalmente comprese il motivo per le alterazioni sugli altri corpi progenitori, che non erano diventati Divinità degli Dei.


Non era stato il Re dei Demoni a volerlo: era tutto un piano segreto di Maschera.


“Sembra che ci sia arrivata anche tu.” Nassaupelle si tolse una maschera, rivelando un rigido volto femminile, i cui angoli si arricciarono. “I Signori Anziani non sono niente, una volta abbandonato il Regno delle Menti. E il Re… non è stato in grado di scoprirlo, nonostante fosse nella sua Santa Sede del Dominio: questo è ciò che ci rende diversi. Fanno troppo affidamento sulle proprie abilità… ma non potrai far uscire questa informazione. Rimani qui e diventa parte di me.”


Non appena finì di parlare, i quattro nuclei smisero improvvisamente di girare.










<em>Leaxis</em>
                                


                                



