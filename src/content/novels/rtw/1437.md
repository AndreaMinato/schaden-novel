---
title: Capitolo 1437: Luce nelle tenebre
pubDate: 2025-08-07T11:30:06.959Z
tags:
    - rtw
---


<em>“No, fermo!”</em>


Celine urlò scioccata!


Una volta bloccata la circolazione del potere magico, la Divinità degli Dei sarebbe diventata una montagna senza vita, incapace di volare!


<em>“Questa è la mia abilità,” </em>replicò Nassaupelle con indifferenza. <em>“Anche se il mio corpo non è qui, posso controllare il nucleo magico a distanza, attraverso la rete. All’inizio non esisteva: l’ho costruito io, pezzo per pezzo, dopo aver ottenuto l’eredità. Non ha bisogno del supporto del talento e non cambia da persona a persona. Al momento questa rete non è paragonabile al Regno delle Menti, ma fra un secolo o un millennio? Devi capire che io, essendomi liberato dalle catene del mio corpo, ho tutto il tempo che voglio.”</em>


“Rombo…”


Quando i nuclei si fermarono, l’interno della Divinità degli Dei iniziò a tremare.


Barcollando a causa delle scosse, molti soldati che presidiavano la Piazza caddero direttamente al suolo, presi alla sprovvista.


“La Divinità degli Dei sta precipitando da un’altitudine elevata!” Disse Disastro Silenzioso solenne.


“Dannazione, che sta succedendo?” Hect Zod ruggì, voltandosi verso Celine. “Hey, Strega! Rispondimi!”


<em>“Maschera sta interferendo con lo strumento centrale: dobbiamo interrompere la sua connessione!”</em>


Celine si rese conto che, per quanto urlasse, gli altri non erano in grado di “sentire” la sua coscienza. Era in grado di sentire i cambiamenti del mondo esterno, ma aveva perso l’abilità di comunicare con loro, come se un muro di vetro trasparente la isolasse.


<em>“Adesso il tuo spirito è all’interno del corpo progenitore e il corpo del Portatore al di fuori è solo un guscio vuoto: come potranno mai sentire i tuoi avvertimenti?”</em> Disse Maschera felice. <em>“E perché pensi che sarebbe facile interrompere la connessione… Tra la mia razza, questo corpo progenitore occupa una posizione simile a quella del Re e dei Signori Anziani. Non solo il suo potere magico è alla pari con il loro, ma anche il suo corpo è ugualmente forte. Per non menzionare la fitta Nebbia Rossa al di sopra. Non sarà facile ucciderlo. Come controllerai lo strumento centrale senza lo spirito del corpo progenitore? Ecco perché l’esito non cambierà.”</em>


<em>“Ci sono ancora milioni di vite nella Città: hai intenzione di seppellire anche loro?”</em>


<em>“Non capisco come possa una Strega dell’Unione provare davvero compassione per i Demoni.”</em> La derise Nassaupelle. <em>“In ogni caso, hanno deciso di schierarsi dalla parte di quel traditore, Hect Zod, quindi meritano di morire. È davvero uno spreco che i Demoni Simbionti periscano insieme alla Divinità degli Dei, ma posso produrne ancora: mi basta solo un po’ di tempo. Se stai pensando a un modo per farmi cambiare idea, sarebbe meglio per te avere un motivo molto più convincente di questo. Non è rimasto molto tempo per quegli esseri inferiori là fuori.”</em>


<em>Questo mostro… come sapeva che sono dell’Unione?</em> Celine era completamente scioccata, ma non poteva perdere tempo a rimuginare sui dettagli minori. <em>“Questa è una miniera di Pietre Divine! Se l’Isola Volante precipitasse al suolo schiantandosi, Hermes e i confini Occidentali di Graycastle ne subiranno le conseguenze. Sei sicuro che il Re non ti punirà per le tue azioni?”</em>


<em>“Il Signore del Cielo non si è risparmiato coi dettagli…”</em> Nassaupelle non sembrava per niente preoccupato. <em>“Ma distruggere gli umani è la massima priorità: il Re capirà certamente la mia situazione. Dato che ci sono dei traditori tra i Demoni Anziani, è impossibile non pagare un piccolo prezzo.”</em>


<em>“Un piccolo prezzo? La miniera di Pietre Divine è fondamentale per le Torri della Nebbia Rossa! Non sarete in grado di stabilire un punto di appoggio nelle Pianure Fertili se non avrete abbastanza Nebbia Rossa. Come farete a combattere contro il Regno Cielo-Mare?”</em>


<em>“Rispetto al precedente, questo motivo è più rilevante.”</em> Maschera non confermò né negò alcunché. <em>“Ma hai trascurato due cose. Primo: il fabbisogno di Nebbia Rossa per i Demoni Simbionti è di gran lunga minore rispetto a quello dei Demoni Originari e Giovani. Non si lamenteranno, anche se saremo a corto di riserve. Secondo: ho fiducia in voi umani…”</em>


<em>“Fiducia… che significa?”</em> Celine chiese, digrignando i denti.


<em>“Ho già sottovalutato le capacità di Ursrook. Gli umani saranno anche lenti nello sviluppo del potere magico, ma hanno ottenuto dei risultati sorprendenti in altri campi. Sono sicuro che non avremo problemi ad affrontare il Regno Cielo-Mare, una volta ottenuta la vostra eredità ed unita alle mie tecnologie. In altre parole, posso ancora vincere la Battaglia della Volontà Divina, anche senza le due miniere di Pietre Divine.”</em>


“…” Celine si rese conto che il Demone non avrebbe cambiato idea, indipendentemente da quello che lei avrebbe detto. Aveva giocato con lei fin dall’inizio.


Proprio come un cacciatore con la sua preda.


Dato che non poteva mandare alcun messaggio, Celine decise di fare affidamento su se stessa per evitare quel disastro!


<em>“Vedi, non hai più tempo.”</em> Nassaupelle guardò in lontananza. Una volta che il potere magico che supportava la Divinità degli Dei fosse completamente scomparso, la lenta discesa sarebbe diventata gradualmente una vera e propria caduta. In quella situazione, anche i soldati non sarebbero più stati in gradi di rimanere in piedi, potendo solamente restare distesi proni sul terreno. <em>“Quando una grande massa cade, gli esseri viventi che vi stanno sopra voleranno con essa. O almeno, questo è quello che si dice. Chissà se riuscirò a vedere questa scena?”</em>


<em>Come posso riattivare il nucleo?</em>


Celine si costrinse a rimanere focalizzata, sapendo che Maschera non si trovava sulla Divinità degli Dei ed era solo connesso attraverso la “rete”. <em>Se posso scacciarlo da qui, potrei riportare alla normalità il nucleo magico!</em>


Provò a sondare con la sua percezione i quattro nuclei, ma incontrò subito una reazione violenta! Era un insieme estremamente complicato di cicloni.


Ogni singolo Strumento della Divina Penitenza era esattamente alla pari in termini schematici e, influenzandosi a vicenda, formavano dei cicloni magici più densi.


Analizzare un singolo ciclone avrebbe richiesto troppo tempo, quindi analizzarli tutti e quattro sarebbe stato impossibile!


<em>“Questa è vera arte… non è vero?</em>” Nassaupelle ingrandì l’immagine dei cicloni che insieme formavano la grandiosa struttura di un “ciclone stellare” sopra le loro teste, dove il potere magico si intrecciava e abbagliava lucentemente. <em>“Ho impiegato quasi un secolo a calcolarlo, due terzi del mio cervello sempre al lavoro sui problemi rilevanti. Gli altri Signori Anziani mi considerano un mostro… mi fanno davvero ridere: se non avessi trasformato il mio stesso corpo e assorbito altri cervelli, come avrei potuto realizzare tutto questo?”</em>


Celine sentì l’ombra della disperazione vedendo quell’intricato ciclone stellare; nello stesso momento, percepì che Maschera le stava corrodendo il corpo, sfruttando la sua concentrazione sui nuclei. Celine però non aveva né il tempo né la forza per resistere: se non fosse riuscita a cambiare qualcosa, l’Unione… e la speranza dell’umanità sarebbero state distrutte. Essere posseduti da qualcun altro che differenza avrebbe fatto?


<em>Veloce, pensa a un modo!</em>


Nella mente le comparve l’immagine di Roland, colui che aveva riportato la speranza ai sopravvissuti di Taqila dall’impossibile… tuttavia rigettò quel pensiero molto velocemente. La rete di Maschera era completamente diversa dal Regno delle Menti: era impossibile che ricevesse l’aiuto del Re.


<em>Come posso analizzare le stelle?</em>


Cosa aveva fatto quando aveva trasformato lo strumento centrale in uno Strumento della Divina Penitenza?


Un’idea le balenò nella mente!


Si voltò bruscamente verso la “rete”: era una tecnologia creata usando l’eredità della Civiltà Sotterranea e quei punti grigi erano nuclei magici che non erano ancora stati assimilati.


Anche Neverwinter aveva quei nuclei!


Celine era in grado di connettersi al sistema centrale della Divinità degli Dei usando lo strumento centrale, perciò anche gli altri nuclei potevano fare la stessa cosa. Ovviamente la distanza era un problema, ma con l’ingegneria inversa, poteva sfruttare il sistema centrale per stabilire un contatto con gli altri nuclei.


Cosa sarebbe successo se Pasha e Alethea fossero apparse per aiutarla?


<em>No, non sarebbero di alcun aiuto…</em> c’era solo una persona sulla quale poteva contare!


Quella persona era uno dei Tre Capi che l’aveva aiutata durante i calcoli del nucleo: Lady Eleanor.


Celine non aveva abbastanza tempo per considerare che forse il Portatore Principale di Eleanor avesse perso la sua coscienza e quindi non potesse rispondere.


Questo pensiero era come un risvolto positivo: indipendentemente dal risultato, decise di ghermire quell’opportunità!


Focalizzò la propria attenzione sull’Obelisco…


Questa volta, non si perse nelle analisi, incrementando semplicemente la quantità di potere magico!


<em>“Cosa stai cercando di fare?” </em>Nassaupelle le chiese tranquillo, continuando a corrodere la sua coscienza. <em>“Stai cercando di espandere la portata della rete? Non capisci… tutti i Portatori o i corpi progenitori che non hanno spirito non subiranno alcun cambiamento. Anche il Re deve unirsi al nucleo magico prima di controllare quell’enorme quantità di potere…”</em>


<em>“È così? Che coincidenza, conosco la persona giusta!”</em> Celine, mettendocela tutta, rilasciò la sua coscienza attraverso la rete. <em>“Sistema il nucleo e riportalo all’equilibrio!”</em>


In quel momento, l’Obelisco rilasciò un ronzio impercettibile: le forti ondulazioni di potere magico fecero tremolare l’intera rete, come se fosse sul punto di estinguersi. Tranne per una singola, brillante luce che si spostava verso ovest.










<em>Leaxis</em>
                                


                                



