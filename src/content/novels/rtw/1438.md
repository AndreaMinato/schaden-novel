---
title: Capitolo 1438: Non Sola
pubDate: 2025-08-07T11:30:06.960Z
tags:
    - rtw
---


Graycastle, Neverwinter.


Come al solito, l’astrologo Stella della Dispersione e i suoi colleghi lavoravano elaborando i manoscritti di progettazione mandati dal Ministero dell’Industria.


Anche se il lavoro sembrava non finisse mai, era sorprendentemente appagante: diversamente dall’osservazione delle stelle, erano in grado di calcolare ogni esito, determinare la direzione del progetto e infine produrre i risultati prevedibili. Anche se era solito usare il nuovo telescopio astronomico quando era pigro, durante gli ultimi due anni aveva dato maggiore attenzione all’Accademia di Matematica.


Più calcolava, più apprezzava le parole di Roland: “Impiegare numeri per descrivere qualsiasi cosa.” Gli astrologi avevano una scarsa conoscenza del processo manifatturiero, ma tutte quelle curve e linee rappresentate dai numeri sembravano estremamente coordinate e la maggior parte dei risultati predeterminati. La relazione era così fantastica e al contempo bizzarra che non sempre ne era sicuro: erano le creazioni a determinare i numeri o viceversa?


<em>Se avessimo una certa padronanza di questa conoscenza, potremmo non aver più bisogno di oggetti materiali? Potremmo determinare le proprietà di un oggetto sconosciuto, solo mediante una stringa di numeri e formule?</em>


Quella era la magnifica associazione che gli faceva sperare in nuove scoperte quotidiane.


“Il calcolo del Progetto di Ricerca 26 ha come risultato 3475, di gran lunga superiore al margine.” Prima di riferirglielo, il suo assistente premette con delicatezza sulla macchina di calcolo.


Quella era una macchina estremamente rara, creata personalmente da Anna: a Neverwinter se ne contavano meno di dieci, tutte all’Ufficio Amministrativo e all’Accademia di Matematica.


L’astrologo Stella della Dispersione annuì con la testa; mentre sollevava la penna con l’intento di annotarlo, la luce sopra la sua testa tremolò improvvisamente. La lampadina vibrò, come se non funzionasse bene.


Tutti interruppero le proprie attività, aspettando che l’illuminazione ritornasse alla normalità.


“Crash!”


Subito dopo si sentì un rumore secco provenire dalla stanza di fianco: sembrava che qualcosa fosse caduto per terra.


L’astrologo si accigliò: sapeva che in quella stanza erano tenuti strumenti importanti, usati dalle antiche Streghe. Perché gli apprendisti erano ancora così negligenti, dopo tutti gli avvertimenti di fare estrema attenzione quando pulivano quella stanza?


Inaspettatamente il colpevole, in preda alla paura e al panico, uscì di corsa dalla stanza, dirigendosi verso di lui “Mio, mio Signore! Lo scheletro sta fluttuando!”


“Cosa?” L’astrologo Stella della Dispersione si accigliò e si precipitò verso la porta, spalancando gli occhi per lo stupore: lo scheletro, inizialmente messo in sicurezza, si era sparpagliato, come se avesse cambiato la sua stessa forma con un bagliore partito dal centro. Sembrava si fosse risvegliato da un lungo sonno!


<em>Com’è possibile?!</em>


In pochi erano a conoscenza dell’esistenza dei Portatori: a parte le antiche Streghe nei sarcomi, nessuno era in grado di usare gli oggetti magici. Avevano questi oggetti perché loro erano i responsabili della buia galleria sotto l’Accademia di Matematica, che conduceva al Portatore Principale.


La brillantezza non durò a lungo: dopo circa trenta secondi, lo scheletro tornò al suo stato sigillato, scendendo lentamente al suolo.


“Mio Signore, stavo solo usando un straccio umido per togliergli la polvere: giuro che non ho fatto altro!” l’apprendista provò a spiegarsi nel panico.


“Non ha niente a che fare con te: puoi andare,” dando istruzioni all’apprendista, l’astrologo Stella della Dispersione si finse calmo.


Quando la porta si chiuse, estrasse dalla sua veste una chiave unica: era il solo modo per scendere nella galleria.


Esistevano molte Streghe antiche che vivevano nei sarcomi, ma quella che si trovava laggiù era diversa. Si vociferava che non avesse una coscienza, ma che fosse in grado di rispondere alle domande, perciò era necessario che fosse incatenata e ammanettata per prevenire incidenti inaspettati. L’astrologo aveva già familiarizzato con lei, dato che già in precedenza aveva dato un grande contributo alla verifica dei suoi calcoli. Tuttavia, non aveva mai dimenticato gli avvertimenti di Lady Pasha: se risvegliata, il corpo del Portatore avrebbe avuto abbastanza forza per fare a pezzi qualsiasi umano.


Doveva assicurarsi che quello che era appena successo non fosse opera sua.


Ciò che lo stupì era il fatto che il Portatore Principale si trovasse sempre nella stessa posizione, ma si era completamente afflosciato, i tentacoli attorcigliati insieme, senza alcun segno di vita.


<em>No… com’è potuto accadere…</em>


Stella della Dispersione sapeva che sia il problema e sia la soluzione erano completamente fuori dalla sua portata. Si girò velocemente e tornò di corsa in superficie, gridando a più non posso. “Qualcuno vada al castello ad informare Lady Pergamena!”






…






La brillantezza che era apparsa svanì velocemente, mentre il punto grigio illuminato rimase acceso per alcuni secondi per poi spegnersi subito dopo, come una fiamma temporanea.


<em>Ho… fallito?</em>


Celine fissò la rete, senza parole. Aveva chiaramente formato una connessione con il nucleo magico in quell’istante, ma perché la luce si era spenta?


Il suo piano originale era formare un equilibrio e connettere i due estremi, per permettere a Lady Eleanor di analizzare i quattro strumenti, ma la sua speranza era diventata evanescente, come bolle di sapone.


Quando provò una seconda volta, si rese conto che le era difficile mantenere la concentrazione: l’intrusione di Maschera aveva iniziato a fare effetto sulla sua coscienza.


<em>“La rete non resiste a lungo senza il supporto della miniera di Pietre Divine… alla fine, per funzionare le serve il potere magico: d’altronde, perché pensi che permetterei a questi nuclei magici di allontanarsi?”</em> Nassaupelle scrollò le spalle. <em>“Anche se incomprensibile, la tua determinazione è lodevole. Accetterò il tuo spirito e la tua coscienza.”</em>


<em>“Non te lo permetterò.”</em>


Una terza voce comparve improvvisamente in quello spazio di coscienza.


Celine era sorpresa: la voce le suonava estremamente familiare, ma al contempo con una sfumatura di estraneità.


Voltatasi, vide una donna che stava silenziosamente in piedi dietro a Nassaupelle. I capelli lunghi fino alle caviglie, l’aspetto delicato come un dipinto, gli occhi grigi leggermente languidi. Assomigliava molto agli altri due Capi dell’Unione.


“Lady… Eleanor!”


Si lasciò sfuggire Celine.


Non poteva credere ai propri occhi! Dopo circa 400 anni, stava nuovamente guardando il creatore dell’Unione.


<em>“Tu devi essere Celine. Ricordo la tua voce. E questo è senza dubbio un Demone Anziano…</em>” Eleanor si guardò intorno. <em>“Dove siamo? Uno nuovo Recipiente per lo spirito?”</em>


<em>“Vi spiegherò tutto più tardi, ma adesso non abbiamo tempo!”</em> Celine la sollecitò con ansia. <em>“Vi prego, mi aiuti ad attivare i nuclei magici e scacciare questo Demone! Altrimenti sarà troppo tardi!”</em>


<em>“Hahaha… Hahahaha…” </em>Maschera rise con gusto.<em> “Mi stavo chiedendo cosa avessi fatto. Chi l’avrebbe mai detto che mi avresti mandato un regalo! Questo esemplare femminile è forte? Peccato che io non abbia un corpo fisico: qui sono inutili le capacità di combattimento. Per quanto riguarda i quattro nuclei, mi fai ancora più ridere: in termini computazionali…”</em>


Il sorriso di Nassaupelle si congelò a metà frase.


Aveva chiaramente notato che il ciclone stellare sopra la sua testa stava cambiando: erano improvvisamente comparsi alcune macchie di luce, seguiti da una rapida espansione dell’area, come un fiume che riceveva un’enorme quantità d’acqua da una cascata che scorreva al contrario. A causa di ciò, le stelle avevano interrotto la loro rivoluzione, ed erano state costrette a girare in senso antiorario. I quattro nuclei magici s’illuminarono nuovamente di una luce splendente, grazie a quei due poteri intrecciati!


La Divinità degli Dei iniziò a decelerare bruscamente, subito dopo essere stata ripristinata: la Nebbia Rossa, che prima si stava dissolvendo, ritornò velocemente indietro, mentre i cristalli, liquefatti e bollenti sulla superficie del Lago di Nebbia Rossa, si solidificarono nuovamente. L’improvviso cambio di gravità rese impossibile ogni movimento al Primo Esercito, che rimase schiacciato al suolo.


<em>“Chi diamine sei?!” </em>Nassaupelle ruggì con stupore. <em>“Come può averlo fatto una singola persona?!  Come hai fatto a capire da sola e in così breve tempo la composizione della rivoluzione del potere magico?!”</em>


<em>“È vero: è impossibile comprenderlo da soli.” </em>Eleanor guardò in alto e estese le braccia, come se stesse interagendo con il maestoso potere magico intorno a loro. <em>“Ma io non sono sola…”</em>


Le luci circostanti e gli altri nodi della rete si spensero con un forte boato, lasciando solo la luce della Divinità degli Dei, la quale iniziò a tremolare.


Celine comprese che la connessione tra il sistema centrale e la “rete” era stata interrotta.










<em>Leaxis</em>
                                


                                



