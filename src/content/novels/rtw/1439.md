---
title: Capitolo 1439: L’ultimo dei Tre Capi
pubDate: 2025-08-07T11:30:06.960Z
tags:
    - rtw
---


L’interminabile ronzio all’interno dello spazio si placò.


Era come se le due donne avessero separato loro stesse da qualsiasi cosa.


Celine versò quasi delle lacrime solo guardando la donna in piedi davanti a lei, nonostante i loro corpi avevano perso da lungo tempo la capacità di piangere. Bramava di fare un passo in avanti per abbracciarla, ma quando tentò di portare aventi i suoi tentacoli, li vide volgari e sgradevoli perciò si fermò.


Ma la controparte prese l’iniziativa, si avvicinò, e prese tra le mani i suoi tentacoli senza esitazione.


“Non è la prima volta che vedo un portatore, quindi di cosa ti vergogni?”


Proprio come lo era stata in passato, la sua intonazione era rimasta gentile.


La sua voce e il suo aspetto familiari impedirono a Celine di controllare le sue emozioni. Stese tutti i suoi tentacoli e tirò Eleanor in un abbraccio.


“Adesso sei in grado di spiegarmi l’intera storia?” Le domandò la controparte con una risata.


“Mia Signora, prima potreste dirmi qual è la situazione all’esterno?” Dopo essersi calmata, Celine ricordò solamente la sua missione. Lo spazio della coscienza esisteva ancora, il che significava che la Divinità degli Dei non si era schiantata a terra come pianificato dal nemico. Tuttavia, lei aveva bisogno di sentirsi dire direttamente che non era successo niente di male al di fuori dello spazio della coscienza.


“Sebbene sia ancora in discesa, la sua velocità dovrebbe aver raggiunto un intervallo di sicurezza prima di schiantarsi,” spiegò Eleanor per poi fare una pausa. “Pensandoci, questo è un oggetto costruito dai demoni? Io vedo molte Streghe della Punizione Divina. Siamo già in grado di lanciare un attacco per assediare una città nemica? Dunque, alla fine Alice ci è riuscita… ancora…”


Celine fu finalmente sollevata. “A proposito di questo… Temo che la situazione non sia come voi immaginate che sia, e per spiegarlo per bene ci impiegherei un bel po’.”


“Uno scambio di coscienza è più adatto ai resoconti lunghi.” Eleanor sospirò. “Vieni, sono preparata.”


“Sì.” Celine fece cenno di sì col suo tentacolo principale. “Inizierò dal momento in cui vi siete fusa con successo con il portatore centrale…”


…


Ci volle un bel po’ prima che il racconto fosse portato a termine.


“… Capisco.” Eleanor parlò ancora una volta, le emozioni trasparivano dalla sua voce. “Alla fine, non fu Alice o Natalia a vincere, ma gli umani formarono un nuovo sistema. Tuttavia, sono molto curiosa. Una persona così straordinaria può veramente essere creata in mezzo a dei comuni mortali?”


“Ci è voluto molto tempo prima che lo accettassimo. È stata Agatha a reclutare semplici umani capaci di adattarsi velocemente alle circostanze. Se non avesse creato i legami, temo che tutto il processo sarebbe stato più complicato.”


“Ricordo quel nome.” Sbatté le ciglia. “Lei è la giovane e geniale Risvegliata.”


“Ve la ricordate davvero.” Celine ne rimase sorpresa. “Lei è l’unica strega della nostra epoca ad aver mantenuto il suo aspetto originale.” A quel punto, Celine esitò per un momento. “Lady Eleanor, siete in grado di richiamare tutti i vostri ricordi stando nel portatore centrale?”


Eleanor fece cenno di no. “Onestamente, io non so davvero chi sono. Il nome Eleanor non è completamente corretto, perché sono anche Cheryl, Jasmine, e Salice… Tutte le streghe che si sono fuse col portatore centrale fanno parte della me attuale. Riesco a ricordare tutto ciò che è successo prima della fusione, ma niente dopo essere diventata una sola. È difficile per me descrivere la sensazione. È caotica e incasinata, e non è semplice come vedere e parlare. È più come se la mia coscienza fosse stata divisa in tante sezioni più piccole, e solamente una porzione fosse rimasta normale.” Sospirò per un momento, poi continuò: “Oh… Provandoci seriamente e richiamandoli, l’unica cosa che riesco a ricordare è l’analisi del nuclei di potere magico e i calcoli.”


“Allora come siete venuta qui?” Domandò Celine, sorpresa.


“Io stessa non ne sono troppo sicura. Immagino che vedendo un fascio di luce dilaniare il caos, chiunque gli sarebbe corso incontro a tutti i costi, giusto?”


<em>“Capisco, anche per me voi eravate la luce nell’oscurità…” </em>


Celine rimase in silenzio per un po’, cercando di reprimere le emozioni che le si agitavano dentro.


Pensando all’intero processo a cui era stata sottoposta, Celine realizzò di poter essere connessa alle alterazioni di Maschera sulla Madre dell’Anima. In confronto al portatore centrale della civiltà sotterranea, questo ‘portatore’ era molto probabilmente persino più compatibile con le loro coscienze. Dopo tutto, Maschera aveva molti cervelli e avrebbe potuto avere la stessa miriade di pensieri caotici. Se non avesse regolato quelle coscienze, allora sarebbe stato il primo ad essere divorato.


Era anche per questo motivo che il canale era più adatto a Lady Eleanor. Nell’istante in cui i loro poteri magici avevano interagito, lei era stata istantaneamente ‘attratta’ verso di loro.


La sua continua esistenza e il canale scomparso significavano che il portatore all’interno di Neverwinter era nuovamente un guscio vuoto. E attualmente, Eleanor stava risiedendo nella Madre dell’Anima dei demoni.


Dopo che Celine condivise la sua semplice analisi, Eleanor annuì. “Lo credo anch’io. Chi l’avrebbe mai detto che dopo essere state separate per così tanto tempo, mi sarei trasformata in un demone nel momento in cui avrei aperto gli occhi. Questo finale è veramente inaspettato. Ma il Signore Anziano di nome Maschera ha fatto una bella revisione. Questo guscio non offre più la capacità di muoversi, come se fosse intenzionale.”


L’incapacità di muoversi equivaleva a loro incapaci di inviare le informazioni al di fuori del lago, così nessuno avrebbe mai notato il cambiamento all’interno dell’obelisco. Finché l’obelisco avesse continuato a produrre Nebbia Rossa, la Madre dell’Anima sarebbe rimasta al sicuro. Le azioni di Maschera erano senza dubbio finalizzate a colpire il punto cieco della sua stessa razza.


“Finché sappiamo chi siete, non è importante di quale recipiente si tratti.” Celine fece oscillare il suo tentacolo principale, la sua voce colma di eccitazione. “Anche le altre streghe che si sono fuse devono saperlo, altrimenti non vi avrebbero permesso di apparire. Quando torneremo a Neverwinter, Pasha e le altre saranno al settimo cielo!”


“Anche io desidero tanto vederle.” Eleanor guardò all’orizzonte. “Ma non posso andare così lontano.”


Celine ne rimase sorpresa. “Perché?”


“La miniera di Pietra Divina sotto l’obelisco è quasi prosciugata e perderà velocemente la sua efficacia. Anche la Madre dell’Anima si estinguerà. In definitiva, è ancora un demone, e non può spostarsi liberamente come un portatore,” rispose lei, gentilmente. “L’ultima cosa che posso fare per tutti voi è assicurarmi che questa città atterri lentamente.”


Celine rimase paralizzata dallo shock.


Realizzò di essersi dimenticata di una cosa estremamente importante, la capacità della Divinità degli Dei di sorpassare i suoi limiti per ascendere e cadere velocemente proveniva dallo scoperto della miniera di Pietra Divina. Aggiungendo la sua precedente amplificazione dell’obelisco per connettere il ‘canale’ alla Regione Occidentale, l’esaurimento della miniera di Pietra Divina era arrivato quasi alla sua ultima goccia. Questo era un fatto irreversibile sia che il piano B di Maschera avesse avuto successo o no.


“Non è niente di cui essere triste.” Eleanor chiuse gli occhi. “I tuoi grandi sforzi mi permetteranno di vedere nuovamente questo mondo, e al contrario di quattro secoli fa, questa volta c’è una speranza immensa per l’umanità… Questo è abbastanza per me.”


“Ma – “


Eleanor allungò la mano verso di lei e la interruppe. “Infatti, questa non è una cattiva cosa. Se non appaio, tutto rimane uguale. Ma se lo faccio, chissà che guai potrebbe portare il mio ritorno, forse potrebbe portare solamente dolore e nessun vantaggio per la situazione.”


“Com’è possibile?” Replicò Celine mentre faceva oscillare il suo tentacolo principale. “Tutti saranno persino più ispirati!”


“Hai detto che l’attuale leader delle streghe è un normale Re umano, non è così? Che cosa gli verrà in mente quando saprà dell’improvvisa apparizione dei Tre Capi dell’Unione nel fronte di guerra unito? Quanto a chi Taqila dovrebbe ascoltare, le sue opinioni sarebbero esclusivamente le sue?... Anche se tu dici di no, non sei in grado di eliminare questi dubbi. Col tempo, diventerà una crepa. Come membro della Società di Ricerca, rimani concentrata sullo studio del potere magico, dunque per te è normale non essere a conoscenza di altre cose. Ecco perché la via più sicura è mantenere lo status quo.”


Celine non sapeva che cosa dire.


“Ho capito una cosa dopo la caduta di Alice e Natalia.” Eleanor sospirò. “Io sono una Trascendente, ma non una leader qualificata. Può essere un vantaggio rispetto all’essere un normale umano, ma non è assolutamente una qualità adatta per guidare gli altri. Quando l’Unione era sul punto di collassare, sono rimasta passiva e non ho mai preso una decisione. Fondamentalmente stavo venendo meno alle mie responsabilità.”


“Mia Signora…”


“Non devi consolarmi. In quel periodo, che io supportassi la Regina di Città della Stella Cadente o la Regina di Sunchaser, ciò avrebbe trasformato la situazione in un due contro uno. In questo senso, l’Unione poteva non crollare. Ma di fronte alla decisione che avrebbe influenzato il futuro dell’intera razza, ho finalmente abbandonato la volontà di prendere una posizione, il che ha reso il finale irreversibile”. Il suo sguardo si fece confuso, come se le sue emozioni fossero ritornate a quell’epoca così difficile. “Fondermi con il portatore era l’unico modo per rimediare. Solo dopo aver radunato la volontà di tutti diventai sicura del mio stesso giudizio. Non sono adatta ad essere una dei Tre Capi. Anche se tornassimo al passato, non sarei mai stata capace di guidarvi tutti verso un futuro migliore. Dunque, un tale risultato non è male… Fammi compagnia ancora per un po’, prima che l’obelisco collassi.”


“Possiamo chiacchierare finché volete.” Celine fece un respiro profondo. “Ma se adesso non faccio niente, in futuro lo rimpiangerò. A prescindere, spero che voi possiate spiegare tutto a Roland.”


“Celine—”


“Forse avete ragione, ma questo è dalla prospettiva di un Re.” Fece pendere fermamente il suo tentacolo principale. “Almeno, lui in qualche modo vi somiglia. Se dichiarate di non essere adatta ad essere una dei Tre Capi, allora lui è il Re più adatto che io abbia mai incontrato.”


<em>Haru</em>
                                


                                



