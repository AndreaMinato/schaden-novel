---
title: Capitolo 1440: Rispettive Responsabilità
pubDate: 2025-08-07T11:30:06.960Z
tags:
    - rtw
---


Ci fu il caos quando la Divinità degli Dei iniziò a cadere verso il suolo.


Hect Zod evocò subito una Porta della Distorsione per inviare Disastro Silenzioso e lui stesso da Roland, molto probabilmente con l’intenzione di rapirlo.


Le Streghe della Punizione Divina, però, avevano formato un cerchio stretto attorno a Roland ed attivato l’area anti-magia. Nessuna delle due parti aveva l’intenzione di cedere ed erano tutti pronti a mettere mano alle armi. Se Fulmine non avesse tempestivamente portato notizie sulla riduzione della velocità di discesa dell’isola fluttuante, Serakkas avrebbe già sguainato la propria spada e iniziato a combattere.


Ciò fece capire a Roland che, sebbene stessero temporaneamente collaborando, i loro interessi non coincidevano. In altre parole, ad eccezione di Valkries, non avevano ancora realizzato la minaccia di Dio. Tutto quello che avevano fatto finora era soltanto per la Gran Signora degli Incubi che era intrappolata nel Mondo dei Sogni.


A parte questo, se la Divinità degli Dei si stava stabilizzando, significava che Celine era riuscita ad ottenere con successo il controllo del nucleo, evitando il disastro.


Anche gli altri rapporti portarono buone notizie: nessuno del Primo Esercito si era perso e soltanto tre soldati erano rimasti feriti durante la caduta. I Demoni Ragno non avevano fatto la loro apparizione e i Demoni Folli che erano stati catturati non si erano scatenati per via dell’incidente. Sebbene sia stata un’operazione difficoltosa, erano riusciti a portarla a termine senza intoppi.


Soltanto quando Celine si presentò davanti a Roland, lui si rese conto che la situazione non era affatto semplice come sembrava.


Se fosse stato come al solito, avrebbe gesticolato con gioia, raccontando tutto ciò che aveva visto e sentito mentre controllava la Divinità degli Dei.


E la realtà era come l’aveva anticipata, o più precisamente, ancora più incredibile.


Maschera era arrivato al punto di utilizzare il corpo genitore della razza e i nuclei di potere magico per costruire una “rete demoniaca” che si estendeva sui due grandi continenti, per poi attivare da remoto la discesa della Divinità degli Dei. E il punto chiave che faceva funzionare tutto questo era in realtà un’antica strega anch’ella a mille miglia di distanza; o più precisamente, un gruppo di antiche streghe.


Erano guidate da una dei Tre Capi dell’Unione, Eleanor.


“Lei vorrebbe incontrarmi?” Chiese Roland.


“Ad essere più precisi, sono io a volere che voi la incontriate.” Celine espresse la sua preoccupazione. “Anche se ha affermato di non essere qualificata come una dei Tre Capi, ha dato contributi e fatto grandi sacrifici per l’Unione. Tutte sappiamo ciò che ha fatto... non è stato facile per lei poter vedere la luce del giorno oggi, non voglio che svanisca così.”


“La Divinità degli Dei non reggerà ancora per molto...” Roland mormorò tra sé e sé pensieroso. La Società di Ricerca aveva confermato che l’obelisco sarebbe crollato senza una Pietra Divina, ed essendo la Madre dell’Anima la fondazione dell’intera struttura, era destinata a morire anche lei. L’unico modo per evitare questa fine, era riuscire a trovare una nuova fonte di potere magico prima che morisse.


Non aveva mai tentato una cosa del genere prima d’ora, inoltre, le sue conoscenze riguardo alla Madre dell’Anima erano prossime allo zero. Se ciò fosse accaduto uno o due anni prima, non avrebbe potuto fare niente. Si ricordò di avere l’aiuto di Valkries e di Hect Zod; erano un fattore che avrebbero potuto alterare la fine prevista.


“Vostra Maestà...”


“Non preoccuparti.” La consolò Roland. “Lei è l’eroina che ha salvato sia Graycastle che il Regno dell’Alba. Anche se tu non l’avessi detto, avrei fatto tutto il possibile per farla restare tra noi.”


Poiché gli strumenti tecnologici non mancavano, la cosa più importante era cambiare la mentalità di Eleanor, che, in un certo senso, avrebbe influenzato le cure. Una persona che nutriva speranza aveva maggiori probabilità di sopravvivere rispetto ad una persona che si era arresa.


E, trattandosi di sofismi, Roland era sicuro che non avrebbe mai perso.


***






In cima alla Divinità degli Dei, Roland si trovava di fronte al nucleo di potere magico. Guardò Celine e annuì.


Era diverso dal Regno delle Menti, non era in grado di intromettersi come un Portatore, perciò aveva chiesto a Celine di agire come intermediario per creare un collegamento con Eleanor.


Quest’ultima estese il suo tentacolo principale nel nucleo e, molto velocemente, una voce risuonò nella sua testa.


“Fammi indovinare, tu devi essere il Re umano.”


“Roland Wimbledon.” Chiuse gli occhi e rispose con tono rilassato. “È la prima volta che ci incontriamo, sono lieto che tu sia riuscita a liberarti dal Portatore Principale, Eleanor dei Tre Capi.”


“È un peccato che tu non possa vedere la vera me, ora sono solo un orribile demone.”


“Questo è soltanto temporaneo. La tua coscienza è ancora qui e verrà il giorno in cui potrai entrare nel Regno delle Menti. Lì, non solo tornerai ad essere la te stessa di un tempo, ma potrai anche incontrare le tue compagne del passato.”


“Il Mondo dei Sogni eh... ne ho sentito parlare da Celine, è davvero un posto affascinante.” Eleanor si prese un momento di pausa. “Dovrebbe anche averti detto che la miniera di Pietra Divina in questa città è prossima all’esaurimento. Non posso aspettare fino ad allora.”


“Basta semplicemente cambiare posto, in modo che tu possa aspettare.” Disse Roland senza mezzi termini.


“Cosa?”


“Neverwinter ha una miniera di Pietra Divina, posso portarti lì. I mezzi da coinvolgere saranno sì difficili, ad esempio, come poterti tirare fuori dal Lago di Nebbia Rossa e portarti a Neverwinter senza un rifornimento di Nebbia Rossa. Ma sono convinto che con un’attenta pianificazione si possa realizzare.”


“Ma il prezzo sarà enorme.” Sembrava che Eleanor stesse ridacchiando. “Ciò non ti porterà alcun vantaggio. Per caso Celine ti ha promesso qualcosa?”


“Mia Signora Eleanor, non ho affatto...” Celine tentò di giustificarsi.


“Come può non portare alcun beneficio?!” Roland la interruppe. “La tua esistenza è di vitale importanza per l’umanità, è solo che non te ne sei ancora resa conto.”


Eleanor si sorprese. “Di vitale... importanza?”


“Maschera è riuscito ad usare questa “rete” per prendere il controllo dello strumento chiave, su questo non c’è alcun dubbio. I nuclei sono strumenti importanti per lo studio del potere magico e al momento, sei l’unica in grado di espellere il suo controllo. Già questo è un punto estremamente importante.” Disse Roland francamente. “Ovviamente, non è il più importante...”


All’improvviso rallentò il discorso e scandì bene ogni singola parola. “Se l’umanità dovesse ottenere un’isola galleggiante come questa, l’intera situazione di guerra si capovolgerebbe a nostro favore!”


Stravolta persino Celine era esterrefatta.


“Vorreste costruire una Divinità degli Dei?”


“Per quale ragione non potrei? Non partiamo nemmeno da zero, qui c’è uno strumento centrale perfettamente calibrato costruito da Maschera e un controllore adatto. Ci manca soltanto un obelisco.” Roland strinse le spalle. “Ma non ho bisogno di far fluttuare un pezzo di terra così vasto. Un’isola galleggiante larga circa uno o due chilometri è sufficiente sia per il decollo e l’atterraggio di bombardieri di grosso calibro, sia per portare un esercito direttamente nella Terra Senza Fondo. Ciò richiede che tu sia in grado di comprendere la struttura dei nuclei di potere magico e usarli insieme ad una nuova miniera di Pietra Divina. So che non sarà facile, perciò anche se non avessi successo, in ogni caso non ti considererei inferiore a Maschera. Per lo meno ci avresti provato, non credi?”


<em>“Non pensi di essere qualificata come una dei Tre Capi? Va bene, ti darò un nuovo obiettivo. Con questo modo palese di pungolarti e con questa motivazione, come farai a respingermi?”</em>


All’improvviso la voce nella sua testa cadde nel silenzio.


Molto tempo dopo, Eleanor disse con un sospiro: “Adesso capisco cosa significa il ‘Re che più non sembra un Re’.”


“Eh? Cosa sarebbe?”


“No, non ho detto niente.” Sembrava che si fosse liberata da un peso. “Soltanto una cosa, Signor Roland. Sembra che tu abbia commesso un errore con la premessa. Tutto ciò che hai pianificato si basa sul fatto che tu sia in grado di trasferire con successo la Madre dell’Anima. So che non sarà facile, se non avrai successo, neanche io biasimerò te.”


“Mia Signora Eleanor-!” Celine strillò con gioia.


“Certamente.” Roland sorrise. “Tutti noi abbiamo le nostre rispettive responsabilità.”


“Allora scegli velocemente un punto di atterraggio, questa cosa non resisterà ancora per molto.”


“Ci ho già pensato.” Volse lo sguardo verso sud-est. Indipendentemente da dove cadesse, la Divinità degli Dei sarebbe diventata un grande ostacolo e soltanto il vasto oceano poteva contenere una montagna capovolta di quelle dimensioni. Con un appropriato punto di atterraggio, potrebbe persino aumentare il territorio di Graycastle: un’isola sussidiaria. “Falla scendere vicino alla Contea del Vento Marino.”






<em>Aris</em>
                                


                                



