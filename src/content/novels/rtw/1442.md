---
title: Capitolo 1442- Forte Corrente
pubDate: 2025-08-07T11:37:51.094Z
tags:
    - rtw
---


Hermes, Vecchia Città Santa.


Nell’ultimo mese, le emozioni che aveva provato Marwayne potevano essere paragonate ad una corsa sulle montagne russe.


Quando il Gran Signore del Cielo lo aveva portato sulla Divinità degli Dei, aveva preso la decisione di farsi amica questa potente entità e non vacillare mai.


Armi da fuoco o uccelli di ferro erano del tutto insignificanti di fronte alla città fluttuante.


Questo era il vero miracolo a cui gli esseri umani dovevano prostrarsi!


Aveva fatto del suo meglio per dimostrare il suo valore, spazzando via gli errori del passato, organizzando il lavoro degli altri, dando tutto se stesso nella riparazione delle linee di rifornimento, tanto da guadagnarsi le lodi dal Gran Signore del Cielo. Il suo status tra i nobili era sempre più stabile e, proprio così, si sentiva come il leader del popolo.


Ma una singola lettera dal nord aveva interrotto la sua vita tranquilla e regolare.


Non avrebbe mai pensato che il Gran Signore del Cielo avrebbe attribuito una tale importanza ad un pezzo di carta apparentemente assurdo, finendo con lo scomparire per diverse settimane. La prima cosa che accadde al suo ritorno, fu l’immediato trasferimento a Hermes e nel Regno dell’Eterno Inverno, in attesa di una simile lettera, senza sapere né chi fosse il mittente, né quando tempo ci sarebbe voluto, né il luogo dove l’avrebbero ricevuta.


Con tutta onestà, Marwayne non voleva lasciare la Divinità degli Dei, anche con tutti i demoni che si ritrovava intorno. Nessuno di loro poteva privarlo della sua posizione e del suo potere. Ma l’ordine del Demone Anziano era assoluto, perciò aveva scelto il primo dei due luoghi, non per nessun altro motivo se non perché era il più vicino alla Divinità degli Dei.


In quel momento, il territorio settentrionale dei Quattro Regni era avvolta dalla Nebbia Rossa e Graycastle sembrava terribilmente impegnato a respingere i demoni, mentre lui stesso, lontano dalla Divinità degli Dei, si godeva una vita non diversa da quella di un Duca. Non solo aveva dei cittadini come suoi subordinati, ma c’erano anche alcuni nobili a sua completa disposizione. Ma la missione di aspettare una lettera segreta senza una tempo prestabilito lo preoccupava. Nel tentativo di portarla a termine al più presto, Marwayne non aveva esitato all’estendere la loro area di attività, correndo il rischio di far fuggire i suoi subordinati. In questo periodo si erano verificati innumerevoli tentativi di fuga che lo avevano portato ad impiccare i fuggitivi come avvertimento e, al tempo stesso, ad offrire ottime ricompense per eventuali indizi. Tuttavia, la lettera non era mai arrivata.


Se tutto questo era dovuto alla fortuna, gli avvenimenti seguenti avevano superato completamente le sue aspettative.


La Divinità degli Dei si era improvvisamente alzata in volo verso est, svanendo dalla sua visuale. Ciò aveva fatto precipitare il Duca in un grande panico. La città dei miracoli che originariamente fluttuava dietro di lui era il suo appoggio più grande e, senza di essa, le sue giornate si erano riempite di ansia e preoccupazioni. Come per aggiungere sale alla ferita, il Gran Signore del Cielo non si era più fatto vivo, come se avesse completamente dimenticato la faccenda della lettera segreta.


Non molto tempo dopo, aveva ricevuto la notizia che Graycastle aveva abbattuto l’isola volante.


Dal profondo del suo cuore, Marwayne non poteva credere a questa bugia. Era una montagna fluttuante con un raggio di oltre cinque chilometri! Se Graycastle aveva la capacità di abbatterla, perché avevano aspettato così tanto per farlo?


Era un peccato che non tutti fossero intelligenti come lui.


Immediatamente, tutti avevano vacillato. Scoprì di non essere più in grado di controllare gli altri nobili.


Il prolungato silenzio da parte del Gran Signore del Cielo contribuiva a peggiorare le cose.


Il suo umore peggiorò. Oltre all’alcol e alle donne per dissipare le sue preoccupazioni, aveva perso il coraggio per fare qualsiasi cosa e i suoi giorni erano tornati come quelli che trascorreva nel Regno dell’Eterno Inverno.


“Zack, Zack!” Quando finì la bottiglia di vino d’uva, Marwayne gridò chiamando il suo maggiordomo.


“Mio Signore, come posso assisterla?” Il maggiordomo spinse velocemente la porta della sua camera.


“Trovami un altro paio di donne stasera, le voglio giovani e belle...” gridò.


“Ma, ieri avete ordinato loro di...”


“Quello era ieri! Io sono il Duca e questo è il potere che esercito, capito? Dovrebbero rinunciare a tutto per me!”


“Certamente... capisco.” Il maggiordomo chinò la testa e rispose.


“Giusto, le persone che abbiamo inviato... ci sono notizie?” Marwayne non credeva alle voci che giravano per le strade, ma non significava che non avrebbe verificato le informazioni. Infatti, quando la Divinità degli Dei aveva lasciato l’Altopiano di Hermes, aveva mandato alcuni uomini per seguirla, con l’intento di scoprire la destinazione dell’isola fluttuante. Ma erano ridicolmente incapaci e fino a ieri ne erano tornati solo un paio.


Il maggiordomo scosse la testa. “Al momento sappiamo soltanto che Graycastle non ha ingaggiato una battaglia contro la Divinità degli Dei, ma potremmo ottenere delle notizie concrete in altri due giorni.”


“Quei dannati pigroni...” Marwayne imprecò mentre apriva una nuova bottiglia di vino. “Bene, puoi andare.”


Doveva solo aspettare altri due giorni.


La Nebbia Rossa si stava disperdendo e non c’erano garanzie su quando gli uomini di Graycastle sarebbero ritornati. Marwayne sentiva di aver bisogno di una via di ritirata. Anche se fosse stato assente da quel luogo, ciò non violava il comando del Gran Signore del Cielo. Chiunque avesse ottenuto la lettera stava semplicemente dando un minuscolo contributo. Il resto non importava.


Ovviamente non voleva andare nel Regno dell’Eterno Inverno, aveva dimostrato di essere incapace di difendersi da Graycastle.


Seppe dagli altri Demoni Anziani che una nuova Divinità degli Dei era in arrivo, e conteneva la città in cui risiedeva il Re dei demoni. Era il luogo perfetto per rifugiarsi.


<em>“Se mi muovo seguendo il cambio di rotta dei demoni, non dovrebbe essere difficile individuarla.”</em>


In quel momento, disse a sé stesso che solo il più fedele dei nobili avrebbe avuto il privilegio di partire con lui.


Scese la notte, ma le sue donne non arrivarono mai.


Questo lo fece infuriare. A quanto pare anche il suo vecchio maggiordomo stava iniziando a diventare inutile.


Dopo aver atteso pazientemente un’altra ora, sentì dei passi fuori. Le maledizioni che si erano accumulate nel cuore gli salirono fino in gola.


Non era il suo maggiordomo, ma un gruppo di civili mal vestiti. Alcuni reggevano delle zappe e portavano del pali sulle spalle, dando l’impressione di essere una folla di persona infelici. Il Duca li guardò incredulo mentre irrompevano in casa sua e sporcavano il tappeto di pelliccia sul pavimento con le loro impronte fangose.


Rendendosi conto che la sua casa era stata invasa da un gruppo di malviventi, urlò: “Soldati, soldati!”


Ma non ci furono risposte.


Fu interrotto con un colpo alla testa nientemeno che dal suo vecchio maggiordomo, Zack.


Marwayne si riprese immediatamente dalla sua ubriachezza.


“Che cosa state facendo?!”


“Tutti noi ne abbiamo abbastanza della tua oppressione, Marwayne Parker!” Gridò quello che doveva essere il capo. “Per colpa dei tuoi dannati ordini, molte brave persone sono morte di fatica nella cava, eppure non ci hai mai ascoltato, né hai mai chiesto di noi, hai persino detratto la nostra paga! Non siamo tuoi servi, né tanto meno tuoi schiavi!”


“Voi nobili non siete superiori, Graycastle aveva ragione!”


“Di giorno dobbiamo rischiare la nostra vita per questo mostro e di notte dobbiamo mandargli le nostre mogli e le nostre figlie. Sei tu il vero demone!”


“Arrenditi e seguici a Graycastle, altrimenti non pensare nemmeno di uscire da questa casa!”


<em>“Dannazione.”</em> Pensò Marwayne dentro di sé.<em> “Graycastle ha fatto il lavaggio del cervello a tutti questi idioti.” </em>Se l’avesse saputo prima, non li avrebbe mai mandati ad indagare nella Vecchia Città Santa!


“Io sono il Duca, chi di voi osa toccarmi?!” Li avvertì mentre prendeva la spada dal tavolo. Rispetto alle loro “armi”, la sua era una vera lama affilata. Poiché erano riusciti ad irrompere senza alcun preavviso, significava che le guardie e i servi lo avevano tradito. Sentì il bisogno di uscire, di contattare gli altri nobili, radunare i cavalieri e sopprimere la ribellione!


La posizione del Duca era quella di spaventare la gente. Lui non era come Zack, un uomo normale. La Famiglia Parker aveva governato nel Castello Riflesso nella Neve per molte generazioni, e per qualsiasi cittadino comune del Regno dell’Eterno Inverno, lui era di uno status più elevato. Marwayne ci credeva e aveva deliberatamente assunto un atteggiamento arrogante. Era convinto che le persone inferiori non avrebbero mai osato toccarlo.


All’improvviso, una pietra venne lanciata dall’oscurità e gli colpì un lato della faccia.


Il dolore lo bloccò nella sua posizione.


<em>“Osano ferire me?”</em>


Un uomo anziano uscì dalla folla, piangendo e urlando mentre si avventava su di lui. “Demone, ridammi mia figlia-!”


Inconsciamente, Marwayne alzò la spada e trafisse il vecchio nel petto.


Quando si riprese, la folla lo aveva già circondato: la morte del vecchio era stata come una scintilla che aveva acceso le loro emozioni represse.


Zappe e pali piovvero su di lui e gli parve di sentire le sue ossa frantumarsi.


“Plebei, fermatevi!”


“No, basta... smettete...”


“Coff, coff, vi prego...”


La sua voce si affievolì gradualmente.


La folla si fermò soltanto quando il Duca era ormai diventato una poltiglia.


“Abbiamo ucciso un nobile...” Qualcuno sussurrò con voce tremante.


“E allora? Graycastle non riconosce la nobiltà, perciò lui era un nemico di Graycastle.”


“Cosa facciamo con gli altri nobili dell’Eterno Inverno? Hanno cavalli e armature, se ci dovessero inseguire...”


“Ormai siamo arrivati a questo punto, cos’altro possiamo fare.” Il capo di guardò attorno. “Non siamo gli unici ad essere oppressi. Dato che i demoni non sono qui, perché non...”


“Combattiamoli con tutto ciò che abbiamo.” Un’altra persona completò la sua frase.


“Combattiamo contro di loro!”


“Combattiamoli, e poi andiamocene a Graycastle!” Poco dopo che le parole furono pronunciate, si diffusero tra la gente, diventando una sorta di tormentone cantato all’unisono, come una potente corrente che si riversava fuori dalla casa nelle terre nere come la pece.






<em>Aris</em>
                                


                                



