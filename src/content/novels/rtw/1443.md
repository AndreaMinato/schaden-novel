---
title: Capitolo 1443: Eleanor
pubDate: 2025-08-07T11:30:06.960Z
tags:
    - rtw
---


I cambiamenti nell’attitudine e nelle credenze dei due Signori Anziani non fornirono solamente l’isola formata dalla Divinità degli Dei; infatti, tralasciando le occasionali scintille di fuoco ai piedi di Hermes, la battaglia al Fronte Occidentale si era fermata per l’assenza della Nebbia Rossa.


Presto le Creature Mostruose rimaste attive sulla Catena Montuosa Invalicabile caddero in un sonno eterno a seguito dell’esaurimento del potere magico. Così l’onere sulle spalle del Primo Esercito diminuì notevolmente e la Montagna della Gabbia non fu più considerata una “barriera tra la vita e la morte” che doveva essere difesa. In una settimana, innumerevoli truppe tornarono per dare assistenza al Fronte Occidentale di Neverwinter, alleggerendo una situazione ormai insostenibile.


L’arrivo dei rinforzi ribaltò subito la situazione nella Regione Occidentale: i nuovi carri armati entrati in campo caricarono le orde di Bestie Demoniache, circondando come una rete le invisibili Bestie di Lame. Una volta riunite, diventavano un obbiettivo da attaccare per i Cavalieri dell'Aeronautica. I bunker sulle rotaie, che erano stati abbandonati in precedenza, vennero pian piano riconquistati; tutto intorno giacevano le carcasse delle Bestie Mutanti. L’intera area non fu sommersa da quei corpi fetidi, solo grazie al fatto che questi ultimi si decomponevano molto rapidamente nelle Acque Nere.


Seconda la teoria di Valkries, le Bestie Demoniache rappresentavano semplicemente una linea evolutiva per il Regno Cielo-Mare e avevano un effetto limitato sul campo di battaglia, mentre il vero pericolo si trovava nelle retrovie. Nonostante ciò, non c’era dubbio che per Neverwinter ristabilire la situazione fosse importante. In seguito all’invasione del fronte dei Demoni, era inevitabile che il Regno Cielo-Mare tentasse di penetrare, su larga scala, nella Terra dell’Alba. Quello era il luogo in cui il Primo Esercito doveva raccogliere le proprie forze, invece di dividerle su due diversi campi di battaglia.


Sospirando, Roland intraprese il “salvataggio” di Eleanor.


Anche se gli spostamenti della Torre della Nascita, e quindi dell’Obelisco, erano sempre stati una responsabilità di Maschera, anche gli altri Signori Anziani, dopo molti anni, avevano grossomodo ascoltato e imparato come manovrarla.


Naturalmente il passaggio chiave era alterare la Madre dell’Anima, permettendole di unirsi a nuove vene minerarie. Solo Maschera e gli Ascendenti Superiori che lo seguivano erano a conoscenza di questa tecnica, ma il corpo di Eleanor era già un prodotto finito, quindi loro potevano saltare quel passaggio.


Come seconda cosa, la Madre dell’Anima doveva essere abbastanza forte da sopravvivere al trapianto: sembrava estremamente semplice da capire, ma l’operazione le avrebbe arrecato gravi lesioni, proprio come nel caso degli alberi. Roland non poteva far altro che fidarsi di Eleanor, ora che era diventata la Madre dell’Anima.


Infine, la Madre dell’Anima doveva restare in un’ambiente pregno di Nebbia Rossa, senza la quale non sarebbe sopravvissuta, prima che l’Obelisco ne riprendesse la produzione: questa era la parte più difficile di tutta l’operazione di salvataggio.


Fortunatamente, Hect Zod aveva partecipato all’operazione, dando sfoggio della sua straordinaria abilità in una tale situazione, dato che la sua Porta della Distorsione si era rivelata fondamentale in termini logistici.


Una volta definito il piano, il primo a partecipare fu il Ministero dell’Industria.


Prima di estrarre l’immobile Eleanor dalla Nebbia Rossa, dovevano localizzarla. L’interno della Divinità degli Dei era una zona proibita per le Streghe, quindi il Completo da Immersione di Rex si rivelò inaspettatamente utile allo scopo.


Più di dieci Cittadini della Sabbia, equipaggiati con il Completo, si immersero nel Lago di Nebbia Rossa mediante funi di sospensione. Simbady, il capogruppo, confermò la posizione di Eleanor a 150 metri di profondità.


Dopo di che, gli umani staccarono lentamente la Madre dell’Anima dall’Obelisco, per poi assicurarla saldamente con le funi. Nella sua forma originaria, possedeva una forza pari a quella di un Portatore ed era quasi impossibile separala dall’Obelisco al quale era saldamente collegata, ma con l’appassimento di quest’ultimo il distacco fu possibile. Anche se non fossero intervenuti, l’Obelisco si sarebbe comunque sgretolato lentamente.


Quando la Madre dell’Anima fu sollevata a una maggiore altitudine nella Nebbia Rossa, il Signore del Cielo aprì sotto di lei una Porta della Distorsione, spostando Eleanor in un contenitore di metallo apposito, nel quale fu ovviamente iniettata una gran quantità di Nebbia Rossa.


Tutti tirarono un sospiro di sollievo quando venne completato questo passaggio.


Le procedure successive sarebbero state molto più semplici.


Gli autocarri a vapore di Farrina si occuparono del trasporto non solo del contenitore di metallo, ma anche di molte cisterne contenenti Nebbia Rossa, nutrimento per la Madre dell’Anima e scorta per il Signore del Cielo. Mediante una sequenza di Porte, la flotta portò a termine il trasporto dalla Contea del Vento Marino fino a Neverwinter in mezza giornata.


Roland avrebbe assegnato a Hect Zod la posizione di capo della logistica, se quest’ultimo non avesse insistito per andarsene.


Sotto lo sguardo vigile delle Streghe della Punizione Divina, il contenitore fu ingoiato da Fran e portato ai livelli inferiori della miniera nella Montagna del Versante Settentrionale.


Così si concluse l’operazione. Sotto la coordinazione dell’Ufficio Amministrativo, quasi diecimila dipendenti di diverse razze erano state mobilitate per completare il trasporto, durante il quale più della metà della linea di fuoco di Graycastle era stata attraversata.


A Roland non restava che aspettare.






…






Miniera del Versante Settentrionale, regione mineraria delle Pietre Divine.


Tenendo una cisterna di Nebbia Rossa, Pasha ne versò con cautela il contenuto sopra la radice dell’orribile mostro: assomigliava a una palla ricoperta da tentacoli melmosi, aveva un paio simmetrico di occhi composti sul capo e la sua stazza era paragonabile a quella di tre Portatori Principali. Poteva percepire l’immenso potere magico al suo interno anche senza una Pietra della Misurazione.


Questo Demone chiamato Madre dell’Anima era il catalizzatore che permetteva alle Colonne di Pietra di diventare Torri della Nebbia Rossa. Girava voce che solo quando la densità del potere magico presente nel mondo avesse raggiunto il suo picco, avrebbe avuto inizio la Battaglia della Volontà Divina. Prima di ricevere quella tecnica di trapianto, i Demoni potevano solo nascondersi, aspettando in silenzio la Luna di Sangue e la loro opportunità per risorgere. All’epoca dell’Unione, se si fosse presentata l’occasione per uccidere una Madre dell’Anima, Pasha non avrebbe esitato a sacrificarsi, tuttavia adesso le sembrava di accudire un bambino, preoccupandosi per quel Demone. Quel contrasto la sorprendeva non poco.


“Come immaginavo sei qui.” Una voce familiare risuonò dietro di lei. “Com’è la situazione?”


Girandosi, Pasha inchinò i suoi tentacoli principali. <em>“Vostra Maestà, non ci sono ancora stati segnali di risveglio.”</em>


Quella persona non era altri che Roland: oltre alle Antiche Streghe di Taqila ancora in vita, Roland faceva frequentemente visita a Eleanor.


“Sembra che lo spostamento sia stata un’esperienza davvero dolorosa per lei.” Sospirò Roland.


“Ma ho sentito da Celine che Lady Eleanor aveva già promesso.” Dalla voce, Pasha non sembrava così abbattuta. “Da quel che so, fa raramente promesse, ma una volta fatta, la manterrà.”


“Lo spero anche io…” Roland annuì leggermente.


Dopo averla osservata insieme, Pasha ruppe il silenzio. <em>“Vi ringrazio, Vostra </em>Maestà.”


“Mi hai già ringraziato molte volte.” Rispose con un senso di impotenza: da quando le Streghe antiche avevano scoperto che i Tre Capi e le loro compagne erano vive all’interno del Portatore Principale, le loro emozioni e le loro reazioni erano quasi ferventi, mentre lui aveva guadagnato la loro più totale gratitudine. Dato che Pasha non sembrava soddisfatta con una singola espressione di gratitudine, continuava a ringraziarlo quasi ogni volta che si incontravano. “Eleanor ha contribuito enormemente per Graycastle: salvarla è una mia responsabilità.”


“Non Vi sto ringraziando solo per questo, ma anche per quello che avete fatto per tutti noi. Per quante volte Vi ringrazi, non riesco a trasmettere questo mio apprezzamento, quindi… lasciate che Ve lo dica ancora.”


Roland, sorpreso dal quel discorso toccante, si voltò a sbirciare l’espressione di Pasha che aveva abbassato i tentacoli, ma non si aspettava che quella decisione gli avrebbe fatto perdere un battito e quasi gridare…


La Madre dell’Anima li stava fissando in silenzio, gli occhi simmetrici spalancati: non se ne erano resi conto!


“Ormai hai qualche secolo alle spalle. È davvero sorprendente sentirti dire parole così ribelli…” una nuova voce risuonò nella sua mente.


Scossa, Pasha si coprì immediatamente il volto coi tentacoli principali. “Lady, Lady Eleanor?”


“Sì, sono io.”


Posizionando subito in avanti i suoi tentacoli principali, Pasha si avvicinò all’entrata della caverna in un soffio, prima di scomparire all’interno.


“Uh… ha sempre desiderato parlarti per prima…” Roland mormorò incredulo, gli angoli della bocca arricciati. “Comunque, ti sei svegliata così?”


“Se no come, con un fragore di tuono o con un terremoto?” Eleanor sbadigliò. “Quello è lo stile di Alice, non il mio.”


“…” Roland si prese del tempo prima di continuare la conversazione. “Va bene, mi fa piacere che tu stia bene. Dato che il mio lavoro è terminato, adesso dovrei vedere…”


“Anche il mio è terminato.” Replicò Eleanor languidamente.


“Cosa?”


“Il processo di trapianto è stato davvero insopportabile, ma è stato abbastanza per me soffrire da sola, senza intralciare il processo mentale delle altre.” Replicò realisticamente. “L’analisi dei nuclei magici è completa. Non saremo in grado di costruirne uno per ora, ma non dovremmo avere problemi ad usarne uno già disponibile. In altre parole, la tua Isola Volante può volare in qualsiasi momento.” A quel punto, Eleanor si zittì, prima di dire scherzosamente. “O perché non adesso?”


<em> </em>


<em>Leaxis</em>
                                


                                



