---
title: Capitolo 1444- I Misteri Della Coscienza
pubDate: 2025-08-07T11:37:51.094Z
tags:
    - rtw
---


<em>Sembra che Eleanor sia davvero affabile e alla mano come dicono…</em>


Roland non riusciva ad immaginare che una Trascendente dall’aria fredda e imponente potesse esprimersi così diversamente da Alice.


“No… ti credo.” Mosse subito una mano. Dato che l’attuale Montagna del Versante Settentrionale era connessa a un esteso distretto industriale, un volo improvviso sarebbe stato un disastro annunciato<em>. </em>“Dovresti credermi solo dopo che avrò attivato gli strumenti centrali.” Replicò Eleanor con un po’ di rammarico. Dal tono di voce, gli sembrò che fosse estremamente rammaricata dal non poter dare subito sfoggio delle sue abilità.


Roland capì un po’ di più la sua personalità: anche se si era definita un leader poco capace, non voleva dire che fosse normale. Aveva ovviamente delle caratteristiche di cui andava orgogliosa. Chiunque diventasse una Trascendente era da considerare un’esistenza nobile, senza eccezione alcuna.


“Va bene… quando ti sei svegliata?”


“Circa un quarto d’ora fa.”


Quindi stavi origliando fin dall’inizio! Roland imprecò internamente. “Perché non ce l’hai detto?”


“Nessuno ha imposto che bisogna annunciarsi quando ci si sveglia, vero?” Eleanor rispose realisticamente.


“Allora perché ti sei rivelata solo alla fine?”


“Che altra ragione può esserci? Vuoi davvero che guardi un mio subalterno mentre si rende ridicolo?” In cima alla testa, le due fila di occhi si alzarono in contemporanea verso il cielo: era davvero una visione magnifica.


È ancora più imbarazzante proprio per il tuo “risveglio” improvviso!


Vedendo Roland senza parole, Eleanor cambiò con nonchalance l’argomento del discorso. “In tutta onestà, al momento sono molto soddisfatta di te.”


“Come mai?” Roland si rese conto che faceva fatica a seguire il suo filo logico.


“Perché qui non vedo tracce di sfruttamento.” Rispose Eleanor. “Da quando mi sono connessa a questa regione, ho notato che le fondamenta di questa Colonna di Pietra Divina sono del tutto preservate, a prova che non hai intenzione di sfruttarle.”


Dato che non ho sfruttato la miniera, non ho alcuna intenzione di controllare le Streghe: sta dicendo questo? Roland si rese conto del significato nascosto di quell’affermazione. “Celine dovrebbe averti informata sull’Unione delle Streghe: forse non le hai creduto?”


“Certo che no. È solo che le persone sono facilmente tratte in inganno dalle apparenze, in particolar modo dalle parole di un Re onnipotente. Per te non sarebbe difficile falsificare tutto.” Disse Eleanor schiettamente. “Anche se finora hai rispettato questa posizione, in futuro potrebbe non essere così. Organizzarsi in anticipo è qualcosa che i capi devono sempre considerare. Se avessi avuto qualche diffidenza, forse saresti stato tentato dalla miniera di Pietre Divine. Organizzare segretamente l’estrazione, immagazzinare e prendere precauzioni contro i poteri delle streghe che sarebbero diventate troppo potenti da controllare, mantenendo al contempo una facciata gentile e amichevole: non è questo che succede di solito?”


Roland sospirò. “Perché ci sono troppe persone che trattano le Streghe come una specie diversa ma ai miei occhi sono solo umani un po’ più avvantaggiati.”


“Saresti d’accordo anche se le Streghe occupassero tutte le posizioni importanti nel Regno?”


“Ciò che stai chiedendo è un’affermazione da Alice, no?” Roland rispose secco. “Finché l’umanità continuerà ad esistere, le Streghe ritorneranno sicuramente al vertice.”


“Ti hanno detto anche questo?” Era la prima volta che Roland la sentiva sorpresa.


“No, ma è quello che ho visto nel Sigillo della Registrazione.” Ammise Roland. “Infatti, anche Alice si era sbagliata. Se scambiassimo ‘Strega’ con ‘umano’, questa frase non sarebbe normale e scontata? Se si impedisse ad individui eccezionali di guidare una civiltà, questa sarebbe destinata a non avere un futuro. Allo stesso modo, se il capo al vertice non si battesse più per il bene della sua gente, nemmeno quella civiltà vivrebbe a lungo.”


I Risvegli casuali, l’impossibilità di avere figli e i poteri magici potevano essere considerati in un certo senso delle abilità speciali, che non avrebbero dovuto creare una spaccatura tra le persone con e senza talento.


Gli aspetti più pericolosi erano la selezione artificiale e l’eredità designata, poiché impedivano alle diffidenze tra Streghe e persone normali di cessare.


“Tu…” Eleanor lo guardò nel tentativo di capire i suoi veri pensieri, ma si arrese quasi subito. “Attenderò e vedrò. Quali sono i tuoi piani futuri?”


“Rimodelleremo la Montagna del Versante Settentrionale su larga scala, per renderla una fortezza volante adeguata.” Questo era l’altro motivo per cui Roland le aveva impedito di sollevare subito l’Isola Volante. A prescindere dall’attacco contro la nuova Divinità degli Dei o dallo spostamento nella Terra Senza Fondo, dovevano prima accumulare una grande quantità di rifornimenti; una volta lasciata Neverwinter, sarebbe stato difficile rifornirsi. “Puoi stimare il volume dell’Isola Volante?”


“Non dovrebbe essere un problema.” Eleanor annuì sbattendo le palpebre. “Oltre alla rimanente vena, la Torre della Nebbia Rossa prende in considerazione anche l’area e incrementa di conseguenza, quindi è impossibile che diventi grande come la Divinità degli Dei.”


“In che modo cresce la Torre della Nebbia Rossa?”


“Anche io ne ero ugualmente curiosa, così ho impiegato un po’ del mio tempo ad investigare questo corpo. Ho scoperto che può assimilare la Colonna di Pietra Divina al suo interno. In parole povere, mentre in circostanze normali la Pietra Divina non mostra segni di vita, quando è unita alla Madre dell’Anima inizia a auto-replicarsi. Il processo varia a seconda della qualità della Pietra Divina: usandone troppo, il potere magico al suo interno si consumerebbe.”


“Allora…” Roland esitò per un’istante. “Puoi creare la Nebbia Rossa?”


Questa domanda fece sospirare Eleanor. “Sì, per l’appunto non ho solo il controllo sulle varie abilità esclusive della Madre dell’Anima, ma ho anche compreso più a fondo la loro complessità. Dato che sono tutti prodotti nella stessa maniera, anche il Lago di Nebbia Rossa, per esempio, può essere considerato un tipo di Demone.”


“Intendi dire che…” Roland era sorpreso.


“Esatto: che siano Demoni Folli, Demoni Spaventosi o Signori dell’Inferno, tutti sono prodotti allo stesso modo… Dentro la Madre dell’Anima ho trovato informazioni al loro riguardo. Tuttavia mancano alcuni fattori cruciali per l’incubazione dei Demoni e colui che li fornisce è considerato il Re.”


Roland era esterrefatto. Anche se sapeva che i Demoni non avessero bisogno di accoppiarsi, non avrebbe mai pensato che si riproducessero in quel modo.


“In altre parole, potrei diventare anche io un Re dei Demoni. Un giorno, uno dei Tre Capi potrebbe diventare un produttore di Demoni: non è ironico?” Poi Eleanor lo fissò. “Devi ricordati tutto ciò che hai detto: non farmi restare qui troppo a lungo.”


<em>Questo dipenderà dal nostro progresso nel campo della magia, non da me</em>: questo pensò un Roland impotente tra sé e sé. Tuttavia i suoi pensieri andavano ben oltre: attraverso il cambio di coscienza, Eleanor aveva praticamente ottenuto tutte le informazioni immagazzinate all’interno della Madre dell’Anima e quindi la sua eredità, come se avesse studiato. Era inevitabile che le diverse eredità provenienti da razze diverse finissero per mescolarsi ed evolversi. Allora perché mai Dio, che voleva che accadesse tutto ciò, avrebbe dovuto usare mezzi come la Battaglia della Volontà Divina e le Pietra dell'Eredità, per le quali le razze si uccidevano a vicende? Come seconda cosa, quello che interessava era la coscienza stessa.


In un mondo dove la tecnologia era ancora primitiva, la distinzione era netta. L’accesso e il trasferimento della coscienza erano semplici, come se non ci fossero tecniche o abilità coinvolte. Roland avrebbe chiuso un occhio se l’unico a poterlo fare fosse stato Dio; ma allora perché ne erano capaci anche la Civiltà Sotterranea, i Demoni e gli umani?


Nel suo precedente mondo, simulare le percezioni era solo un concetto che esisteva negli show televisivi.


Aveva il vago sentore che i due potessero essere collegati.










<em>Leaxis</em>
                                


                                



