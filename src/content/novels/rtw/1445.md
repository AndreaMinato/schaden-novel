---
title: Capitolo 1445- L’Isola Che Non Cadrà Mai
pubDate: 2025-08-07T11:37:51.095Z
tags:
    - rtw
---


Una volta tornato a Graycastle dalla Montagna del Versante Settentrionale, Roland invitò il Direttore del Municipio Barov e il Ministro dell'Edilizia Karl nel suo ufficio.


“Voglio che l’Ufficio Amministrativo inizi al più presto un nuovo piano per il rifornimento di materiale metallurgico e che sposti la produzione dal centro della Montagna del Versante Settentrionale alle altre aree. Non importa se alla Fortezza Longsong o a Città dell'Acqua Rossa: l’unica garanzia di cui ho bisogno è che la produzione sia adeguata. Presto la Montagna del Versante Settentrionale non sarà più un luogo di scavo.”


Le espressioni dei due uomini cambiarono. Dopo essersi guardati a vicenda, Karl abbassò la testa, mentre Barov parlò con difficoltà. “Vostra Maestà… la situazione al nord è peggiorata a tal punto?”


“Nord?” Per un secondo, Roland rimase sorpreso, prima di rendersi conto che probabilmente i due avevano pensato alla comparsa di un nuovo nemico nelle Pianure Fertili, così potente che nemmeno il Primo Esercito avrebbe potuto gestirlo.


Quindi, avrebbero dovuto abbandonare la Montagna del Versante Settentrionale, pur di proteggere la città. Roland, divertito ed esasperato, scosse la testa. “L’esercito non è degenerato a tal punto da dover mentire sulla nostra vittoria solo per accontentare le masse. Inoltre, sei a capo della logistica: visto il calo delle spedizioni per i rifornimenti medici, dovresti aver capito la situazione generale. Come puoi chiedere una cosa del genere?”


Barov si asciugò velocemente la fronte imperlata di sudore freddo. “Hahaha… pensavo che Vostra Maestà si stesse rifornendo per i tempi bui. Anzi, fin dall’inizio mi sono chiesto quale Strega avesse scoperto le notizie sul Regno Cielo-Mare, dato che l’Ufficio Amministrativo non era stato informato tempestivamente.”


“Quindi perché state rinunciando alle miniere della Montagna del Versante Settentrionale?” Non poté fare a meno di chiedere Karl.


“A breve quella montagna volerà: ecco perché.” Roland scrollò le spalle.


“…”


I due si ammutolirono nuovamente: dalle espressioni stranite sui loro volti, era ovvio che si stessero chiedendo se avessero sentito correttamente.


“Avete sentito bene: presto volerà, diventando un’Isola Galleggiante.” Guardandoli con interesse, Roland raccontò loro dell’antica Strega Eleanor, così come del nucleo magico di cui si erano impossessati. “Ricordate il contenitore metallico che l’Ufficio Amministrativo ha trasportato? Al suo interno c’era il Portatore Principale per la Divinità degli Dei, ma siamo riusciti solo all’ultimo minuto a determinare l’esito del trapianto, dato che era rischioso. Per questo non vi ho informati sui dettagli. Adesso però sapete che il progetto è stato un successo: a breve Neverwinter avrà un’Isola Volante tra i suoi territori.”


Barov spalancò gli occhi, senza parole; Karl, invece, tremava per l’eccitazione. “Vostra Maestà, ciò che volete non è solo una roccia gigante, vero?” Chiese con voce tremante.


“Esatto.” Roland smise di tenerli col fiato sospeso. “Sarà una corazzata volante, una fortezza che non cadrà mai. Dovrà garantire i rifornimenti per mesi, se non per un anno, a un gran numero di soldati durante le missioni d’assalto. Potrà attaccare di propria iniziativa i nostri nemici ed avrà naturalmente delle difese. Quanto tempo ti serve per trasformare la Montagna del Versante Settentrionale in qualcosa del genere?”


Con il suo passato da ingegnere, comprendeva appieno l’eccitazione di Karl. Ogni ambizioso architetto sperava di vedere il proprio lavoro nei posti più inconcepibili: creare personalmente una città volante era sicuramente un’opportunità unica.


“A confronto coi normali progetti e vista la sua mole, servirebbero dai quattro ai cinque anni, ma credo che Vostra Maestà non possa aspettare così a lungo. Inoltre, una città volante non può essere considerata un normale progetto.” Rispose prontamente Karl. “Considerando le sue caratteristiche uniche, il Ministero dell’Edilizia può inviare un gruppo di ingegneri che resterà nella struttura mentre si sposta. Se ho interpretato correttamente le Vostre intenzioni, vorrete oltretutto che i Cavalieri dell'Aeronautica rimanessero permanentemente lì di stanza. Se ci sarà un punto di sosta per i rifornimenti, le loro capacità d’attacco e di difesa supereranno di gran lunga quelle dei cannoni.”


Gli sembrava che il Ministro dell’Edilizia avesse acquisito maggiori conoscenze sull’Aeronautica Militare, dopo la costruzione di oltre dieci piste. Sorridendo, Roland annuì. “Continua.”


“I Cavalieri dell’Aeronautica avranno bisogno di piste, magazzini, olio combustibile e riserve di munizioni. Avendo già dei progetti realizzabili, ci metteremo al massimo una settimana per completarli. Vostra Maestà…” Karl posizionò la mano sul petto. “Al minimo, avremo bisogno di una settimana per poter soddisfare le esigenze fondamentali, mentre tutto il resto sarà diviso in fasi, per aggiungere, perfezionare ed ampliare.”


“Che mi dici dei materiali per la costruzione?” Chiese Barov. “Quando la Montagna del Versante Settentrionale prenderà il volo, sarà difficile trasportarli in cielo.”


“Lasciate che ci pensi io.” Quando si trattava di domande professionali, Karl pianificava sempre tutto in anticipo. “Il versante della Montagna ha un considerevole lago, formato naturalmente da acqua sorgiva proveniente dalla cima. Gli ingegneri potrebbero racchiuderlo, formando così un bacino idrico naturale per i rifornimenti quotidiani e le costruzioni.”


“Come secondo punto, potremo scavare la montagna per ottenere il calcare necessario al cemento. Non credo che a Lady Eleanor dispiacerà un piccolo alleggerimento dell’Isola Volante. Mattoni, legname e quant’altro potranno essere ottenuti in loco, mentre materiali come il ferro dovranno essere preparati in anticipo. Potremo caricare una considerevole quantità di risorse se la Signorina Colibrì ci aiuterà.”


“A parte quello, anche le Streghe di Taqila nella Terza Città di Confine possono aiutare. Le grotte lì vicine diventeranno degli ottimi depositi una volta modificate. Anche se non saremo in grado di rifornire in breve tempo l’Isola Volante, il gruppo del progetto potrà continuare a lavorare per almeno uno o due anni.” Si voltò verso Barov. “Preservando l’Area delle Fornaci e le acciaierie, potremo ovviamente allungare i tempi.”


Roland non poté che applaudire. Considerando i vincoli di tempo, il piano proposto era il più adatto: dovevano assicurarsi che l’Isola Volante avesse le capacità di base per il combattimento nel minor tempo possibile, migliorando in un secondo momento le altre costruzioni residenziali e funzionali.


“Barov, cosa ne pensi?”


“Avremo bisogno che una larga fetta della popolazione, oltre al Primo Esercito, viva lì.” Il vecchio direttore si accarezzò la barba. “Dovrò pensare a un piano di reclutamento.”


Roland sorrise soddisfatto: i due avevano colto il nocciolo del piano.


Avere l’Isola Volante significava combattere una battaglia lunga e logorante lontano dal continente e le condizioni di vita iniziali non erano paragonabili a quelle di Neverwinter. Come risultato, l’Ufficio Amministrativo doveva essere adeguatamente preparato, che si trattasse di promozioni o retribuzioni: solo un gruppo di lavoratori zelanti e determinati avrebbero portato a compimento gli incarichi con efficienza.


In passato era Roland che prendeva personalmente il comando dei progetti ma adesso, con Barov a sostituirlo, aveva una chiara comprensione dei suoi principi governativi.


“Procedete come abbiamo discusso.” Roland diede infine il via libera.






…






“Bentornato, mio Signore.”


Quando Victor entrò nell’ufficio nell’ Edificio dei Miracoli, Tinkle si avvicinò immediatamente per dargli il benvenuto, come aveva fatto all’albergo<strong><em>.</em></strong>


Gli affari di Pietra Arcobaleno stavano migliorando e molti competitori stavano nascendo. Per salvaguardare il suo rifornimento, fu costretto a spostarsi tra il Regno dell'Eterno Inverno e il Porto delle Acque Chiare.


L’operazione era estenuante, ma ci provava gusto. Rispetto al traffico incerto di gioielli, adesso era più vicino che mai al suo obbiettivo iniziale: diventare un famoso uomo d’affari per supportare la sua famiglia.


Non appena Victor stese una mano nella sua direzione, Tinkle gli consegnò una copia del Settimanale di Graycastle.


Sorrise per quella tacita intesa. Anche il Porto delle Acque Chiare aveva un proprio settimanale, ma era sempre in ritardo di due o tre settimane. Per una città come Neverwinter, un tale ritardo era abbastanza per grandi cambiamenti.


Come previsto l’enorme intestazione sulla prima pagina catturò immediatamente la sua attenzione.


<em>“Verso il cielo – annuncio ufficiale del Piano Paradiso.”</em>


<em> </em>


<em> </em>


<em>Leaxis</em>
                                


                                



