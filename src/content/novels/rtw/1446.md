---
title: Capitolo 1446- Incrociatore Celeste
pubDate: 2025-08-07T11:37:51.095Z
tags:
    - rtw
---


“È stata trovato il modo per far concludere la Battaglia della Volontà Divina…” Victor borbottò tra sé e sé. “Sua Maestà vuole prendere l’iniziativa ed attaccare i nostri nemici per concludere la guerra fuori dalle Pianure Fertili?”


Per quanto lo leggesse, quel titolo era sempre sconvolgente, anche dopo aver vissuto talmente tanti episodi inconcepibili in passato. Ogni frase era degna di essere elaborata. Un tempo notizie di quel calibro non avrebbero mai lasciato i confini della famiglia reale: un normale uomo d’affari come lui, che non aveva alcuno status nobiliare, non l’avrebbe mai saputa.


Il resoconto aveva un disegno molto grande: il trambusto causato dalla discesa nel mare dell’Isola Volante non aveva annunciato la fine degli attacchi da parte dei Demoni. Una nuova fortezza di Pietranera si stava infatti avvicinando a Neverwinter da migliaia di chilometri di distanza, senza mai fermarsi. Al di sotto si trovavano milioni di Demoni, abbastanza per sovrastare l’intero Regno umano! Per impedire che ciò accadesse, il Re aveva deciso di intervenire e impedire alle fiamme della guerra di arrecare danno ai normali cittadini.


Sconfiggendo i nemici in avvicinamento, il Re avrebbe inviato forze straordinarie dall’altra parte del mondo, dove esisteva ancora il confine tra i due continenti: tutto questo per eliminare la minaccia della Battaglia della Volontà Divina. Se avesse avuto successo, sarebbe iniziato un lungo periodo di pace durante il quale né i Demoni né le Bestie Demoniache avrebbero osato minacciare la sicurezza dell’umanità.


Victor aveva familiarità con le spedizioni, dal momento che più di un anno prima aveva assistito ad un miracolo. Il Primo Esercito, affidandosi a un pesante macchinario chiamato treno, aveva trasportato le truppe alle Pianure Fertili deserte, circa a 500 chilometri di distanza, e sconfitto i Demoni che avevano occupato le rovine settentrionali. A quel tempo, sul Settimanale di Graycastle era comparso un disegno realistico chiamato “fotografia”, oltre a un resoconto dettagliato dell’intero processo. Victor aveva visto il treno nero sfrecciare verso le Pianure Fertili: ricordava ancora quella sensazione.


Tuttavia gli sembrava che questa volta il Re Roland avesse fatto un passo avanti, uno ancor più scrupoloso.


<em>Sta progettando di spostare una montagna nel cielo e farla diventare una fortezza per l’esplorazione!</em>


<em>Mani umane possono davvero compiere un tale progetto?</em>


Con impazienza, Victor voltò alla seconda pagina, dove vide che il piano era diviso in tre fasi. La prima riguardava il decollo: l’intera Montagna del Versante Settentrionale e un chilometro di terreno sottostante sarebbero sfuggiti ai vincoli della Catena Montuosa Invalicabile, per diventare una singola entità.


Durante la seconda fase ci sarebbero state le prove di volo. La Montagna, una volta integrata all’interno dell’Esercito, avrebbe ricevuto ufficialmente il nome di “Incrociatore Celeste Eleanor(1)”. L’Isola Volante avrebbe pattugliato diverse volte i dintorni di Neverwinter come addestramento, attendendo al contempo l’opportunità per attaccare.


L’ultima fase era la partenza ufficiale, dove si sarebbe combattuto il nemico a un migliaio di chilometri di distanza.


L’Ufficio Amministrativo definì la battaglia come “la guerra che avrebbe deciso le sorti dell’umanità”. Dato che, oltre ai soldati, anche il supporto dato da diversi professionisti sarebbe stato fondamentale, la remunerazione sarebbe stata abbastanza alta, due o tre volte superiore a quella di un collega con un lavoro simile a Neverwinter. Inoltre il nome dei volontari sarebbe stato aggiunto al monumento che sarebbe stato eretto per sempre all’interno di Città del Re.


In aggiunta, Lord Barov disse che solo coloro che si erano offerti volontari per salire sull’Isola Volante avrebbero avuto l’opportunità di assistere all’arma più potente mai creata nella storia dell’uomo.


Victor si rese dunque conto che l’Ufficio Amministrativo sarebbe stato così gremito da non far fluire nemmeno una goccia d’acqua. I cittadini di Neverwinter e i migranti delle altre città avevano una visione diversa dell’Isola Volante. Parlando con i locali, aveva spesso l’idea sbagliata che la terra non appartenesse solo a Re Roland, ma che anche loro potessero detenerne una quota. Inoltre, qualora una persona si fosse insediata nella città e avesse ricevuto una carta d’identità, avrebbe avuto riconoscimento e sentimenti simili verso la terra, perché anche lui stesso ne aveva avuto esperienza.


Aveva anche sentito dei migranti provenienti dal Regno dell’Alba discutere dei vari miracoli di Neverwinter con orgoglio, qualcosa di cui non si era mai sentito parlare.


Se non fosse per i suoi affari, Victor sarebbe voluto salire sull’Isola Volante, per viverla e esserne testimone.






“Collegatemi all’Ufficio Amministrativo, dite loro che Pietra Arcobaleno vorrebbe contribuire con un migliaio di set di vestiti.”


“Sì, mio Signore.” Annuì Tinkle.


“Ah sì, hai chiesto la data di volo esatta della Montagna del Versante Settentrionale?”


“Dovrebbe essere tra due o tre giorni; la cima è già così diversa da prima.”


“In due o tre giorni… temo che i posti migliori siano già andati a ruba.” Victor ripiegò il giornale e si avvicinò alla finestra. L’Edificio dei Miracoli era alto, ma era troppo lontano dalla Catena Montuosa Invalicabile. Victor pensava fosse appropriato assistere da vicino a quel prodigio. Si voltò, estraendo una chiave. “Tinkle, sai cosa devi fare, vero?”


Per fortuna, qualsiasi cosa potesse essere risolta coi soldi non era un gran problema per lui.


“Lasciate fare a me, mio Signore.” Tinkle accettò le chiavi sorridendo.






…






Tre giorni dopo, il Primo Esercito rimosse i cordoni ai piedi della montagna: il momento che il pubblico stava aspettando era finalmente arrivato.


L’attuale Montagna del Versante Settentrionale era completamente diversa da prima. Da lontano si poteva vedere tutt’intorno una fitta impalcatura; le irregolari pareti della montagna erano state rimodellate artificialmente, non solo levigate, ma anche riparate. Tutti i punti riparati con il metallo o con i panni cerati erano completamente fuori luogo rispetto alle pareti rocciose, ma rendevano quella struttura naturale più simile a un’arma.


Victor rimase soprattutto sorpreso per la lunga striscia di bandiere che scendeva da un punto elevato: sembravano una gonna per la montagna, che fluttuavano al vento come le onde.


L’emblema con la torre e il fucile rappresentava il Regno di Graycastle; i colori, rosso, nero e bianco, la rendevano ancora più solenne.


L’impatto visivo era tale che sarebbe stato per sempre impresso nella mente di chiunque.


La folla sulle strade continuò ad aumentare e per mezzogiorno tutte le strade principali diventarono impenetrabili. Se non fosse stato per i poliziotti, vestiti di nero, e i membri dell’esercito che dirigevano la folla verso la Foresta delle Ombre, metà della città sarebbe stata in difficoltà.


Seguendo il profondo e fragoroso allarme che risuonava per tutta la città, Victor si trovò un’ottima posizione sul tetto di un edificio della Strada Occidentale. All’improvviso, sotto le suole delle sue scarpe sentì delle scosse che velocemente diventarono rumorosi rimbombi!


In quell’istante, gli sembrò che l’intera Neverwinter stesse bollendo…


Era il suono della Montagna che veniva strappata.


Victor, nonostante si aspettasse quel procedimento, guardò la scena a bocca aperta per lo stupore.


Tinkle gli strinse forte il braccio.


La Montagna del Versante Settentrionale si innalzò con un’indomabile fascino, rilasciando polvere dalle connessioni recise con la Catena montuosa invalicabile. L’impalcatura situata sulla superficie collassò, quasi incapace di trattenerla. Gli alberi caduti, ghiaia e l’impalcatura vennero lasciati indietro, ma in seguito furono sollevati dal fondo ancora più largo.


L’intera scena gli ricordava un ravanello estratto dal terreno, tranne per il terreno che si estendeva per oltre un chilometro. L’Isola Volante aveva una forma distintamente triangolare, con il punto più basso situato al centro. A seguito dell’ascesa della Montagna del Versante Settentrionale, sulla superficie rimase una conca gigante e innumerevoli creature sotterranea fuggirono freneticamente all’improvvisa scomparsa del “tetto”: questa scena diventò un vivido imprevisto durante quell’evento storico.


Sarebbe dovuto essere un compito impossibile, irrealizzabile per l’uomo, ma le bandiere sventolanti sulla Montagna dimostravano il contrario: dichiaravano che appartenesse al Regno di Graycastle, all’umanità.


La folla, risvegliata dal proprio stupore, scoppiò in esultanze assordanti. Una volta risuonati i primi “Lunga vita a Sua Maestà”, la cantilena era destinata a protrarsi a lungo.


Ci volle molto tempo prima che l’atmosfera frenetica si placasse. Victor, leccandosi le labbra secche, stava per riportare Tinkle all’albergo quando vide con la coda dell’occhio una figura anziana su un altro tetto. Gli era così familiare che rallentò il passo.


Victor provò a guardare meglio, ma scoprì che la figura era già sparita.


“Che succede, mio Signore?” Tinkle percepì il suo strano comportamento.


“No, niente… forse ho visto male.” Victor esitò, perché indipendentemente da come l’avesse visto, quell’anziano uomo assomigliava vagamente a suo padre.


<em>Ma come può mio padre essere qui?</em> Scuotendo la testa, lasciò quel pensiero in un angolo remoto della sua mente.










<em>Leaxis</em>


[su_service title="Erialis" icon="icon: commenting-o" icon_color="#000000" size="16"]


<em><strong>Incrociatore</strong></em>, nella terminologia militare moderna, è una grande nave da guerra in grado di ingaggiare bersagli multipli simultaneamente. E’ un’invenzione del XIX secolo ed in origine erano navi a vela ossia fregate ed erano piccole e veloci con un raggio d’azione lungo, armate con due batterie di cannoni e usate per esplorazione e consegna messaggi. Quindi erano navi capaci di azioni indipendenti a differenza ad esempio del cacciatorpediniere che aveva in genere bisogno di assistenza esterna ossia le famose navi appoggio. Col tempo queste piccole navi a vela si sono evolute come dimensioni e capacità diventando corazzate e furono usate moltissimo nella Prima e Seconda Guerra Mondiale. L’ultimo incrociatore operativo della storia  è nel  2010 è stata operativa la Jeanne d’Arc della Marine Nationale classificata come incrociatore portaelicotteri.


<em>[/su_service]</em>
                                


                                



