---
title: Capitolo 1447- La Promessa Non Mantenuta
pubDate: 2025-08-07T11:37:51.095Z
tags:
    - rtw
---


All’interno del salone di Graycastle, Roland osservava quietamente l’uomo anziano davanti a lui.


Seduto su una sedia a rotelle, una testa piena di capelli brizzolati, guance incavate e rughe sporgenti sulla fronte, il vecchio si stava chiaramente avvicinando agli ultimi anni della sua vita. Ma in confronto alla sua età, i suoi occhi rimanevano limpidi e giovanili, con il vigore di un adolescente. Il monocolo appeso al suo ponte nasale e il cravattino al collo aggiungevano un tocco in più al suo portamento. Allo stesso tempo, anche lui lo stava osservando.


Dopo un breve momento, Roland ruppe il silenzio rivelando un sorriso. “Non è stato affatto semplice invitarvi a venire qui dal Regno dell’Alba. Benvenuto nella nuova Città del Re di Graycastle, Signor Banach Lothar. Deve essere stato un viaggio lungo e faticoso per Voi.”


“È un onore per me essere ricevuto dal Re di Graycastle…” Il vecchio abbassò leggermente la testa. “Ma potrei chiedere cosa ha Vostra Maestà per me?”


“Avete già fatto tanto per Graycastle; non c’è niente che dobbiate fare.”


“Io?” L’anziano signore rivelò un’espressione sorpresa. “Vostra Maestà, vi siete sbagliato su qualcosa?”


Generalmente, un uomo di quell’età avrebbe dei processi mentali sostanzialmente rallentati, parlerebbe in maniera inarticolata o balbetterebbe, ma Banach Lothar non solo rispondeva prontamente, ma riusciva anche a controllare i suoi muscoli facciali per rimanere impassibile, abbastanza da provare che la sua mente non si era mai fermata o rallentata. In confronto all’inevitabile invecchiamento del corpo, la sua mente funzionava ancora come nel fiore degli anni.


“Conosco le vostre preoccupazioni, ma state tranquillo, non ho cattive intenzioni nei confronti di Denaro Sporco.” Roland spalancò le braccia. “L’ ‘Oracolo’ che vi inoltra le informazioni proviene da Neverwinter. Infatti, ero io a decidere quali informazioni farvi arrivare.”


Usando Pasha come portavoce e lasciando che il motivo di questo diventasse il momento opportuno per la cerimonia dell’incarnazione come modo di convocare Banach Lothar, lo aveva forzatamente riportato al Castello per verificare la sua identità. Nonostante questo metodo fosse considerato grezzo, era diretto.


“Vostra Maestà… Non capisco quello che volete dire…”


“Va bene, ve lo spiegherò finché lo farete anche Voi – è una storia molto complicata, ma vi assicuro che è reale.” Poi, Roland raccontò la storia delle antiche streghe, così come dell’essenza della cerimonia dell’incarnazione dell’Armata della Punizione Divina. I contenitori dell’anima accettavano solo coscienze aventi potere magico; in altre parole, gli umani non magici potevano trasformarsi solamente in gusci vuoti.


In un certo senso, trasformarsi in un guscio privo di coscienza coincideva con il come le antiche streghe allungassero le loro vite. Se Denaro Sporco fosse un’ordinaria Camera di Commercio sotterranea, Roland non vi avrebbe prestato così tanta attenzione. Ma aveva contribuito notevolmente durante la campagna militare del Fronte Occidentale contro i demoni, non solo fornendo una rete di spionaggio nel Regno Cuore di Lupo e di Eterno Inverno, ma anche inviando resoconti cruciali e riempendo gli spazi vuoti in cui le streghe non erano in grado di investigare a seguito delle zone in cui si era depositata la Nebbia Rossa.


Forse, l’intento di Banach Lothar non era mai stato quello di aiutare il genere umano o salvare l’umanità, ma il suo contributo era tangibile. Roland non credeva che trasformare un uomo capace di azioni così meritevoli in un pupazzo senza coscienza fosse una ricompensa adatta; perciò, aveva scelto di interrogarlo personalmente.


Dopo un bel po’ di tempo, Banach Lothar si tolse il suo monocolo e parlò con voce tremante. “Volete dire che la vita eterna non è altro che un imbroglio?”


Roland sospirò. “Attualmente, gli unici capaci di mantenere la propria coscienza e di non invecchiare sono quelli dotati di poteri magici. Per gli umani, solo le streghe ci riescono.”


Persino Roland stesso, che aveva aperto il Mondo dei Sogni, non era capace di ottenere una risposta dal contenitore dell’anima.


“Ma dopo aver bevuto tutta quella medicina, sento veramente che il mio corpo sta migliorando- “


“Non significa che la medicina sia inutile. Aumenta il tasso di successo della cerimonia abbozzando di nuovo la vitalità, ma non può andare avanti così per sempre,” lo interruppe Roland, facendo cenno di no con la testa. “Gli effetti collaterali emergeranno molto velocemente, ed è questo il motivo per cui ho dovuto farvi venire qui così urgentemente.”


Banach Lothar era sbalordito. “State dicendo che ho i giorni contati…”


“Mi dispiace,” replicò Roland deplorevolmente. “Non sono in grado di fare promesse, e l’unica cosa che posso fare è adoperare altri mezzi per porvi rimedio. Denaro Sporco ha protetto le streghe, e ha contribuito così tanto alla Battaglia della Volontà Divina. Se avete qualcosa in mente, ditemelo. Noi ve lo dobbiamo.”


In precedenza, Usignolo aveva chiesto a Roland di avere Pasha e le altre per risolvere delle questioni per conto loro. Questo significava addossare la responsabilità dell’intero raggiro sulla stessa Graycastle, usando l’identità del Re.


Usignolo aveva ragione, ma Roland era conscio del fatto che dato che Graycastle aveva accolto tutte le streghe di Taqila, non solo godeva dei benefici delle loro abilità, ma si accollava anche i loro errori.


“…” Banach Lothar rimase in silenzio per un lungo periodo. “Siete in grado di gestire la situazione, anche nel Regno dell’Alba?”


“Dovreste sapere della mia influenza sul Regno dell’Alba.”


“Allora sono tranquillo.” Inaspettatamente, la controparte non cadde nella disperazione né diventò isterico, ma al contrario rivelò un sorriso calmo. “Il mio desiderio di poter vivere più a lungo è per assicurare la sopravvivenza di Denaro Sporco per i miei figli – se io muoio, gli altri uomini d’affari non lasceranno che questo accada. Con così grandi benefici davanti agli occhi, qualche vita non vale niente. Se Vostra Altezza è disposto ad essere coinvolto, credo che nessuno oserà agire alla cieca, il che è molto più affidabile del farmi vivere più a lungo. In tal caso, perché dovrei nutrire rancore?”


Roland borbottò tra sé e sé esitante, poi gli disse: “Siete sicuro di volere questa come vostra ricompensa?”


“Vostra Maestà, questo… non è possibile?”


“È possibile.” Fece una breve pausa. “Avete mai sentito il nome ‘Pietre Arcobaleno’?”


“Sì.” Banach ponderò per un momento. “Se ricordo bene, è una nuovissima linea d’abbigliamento per il vostro illustre paese che opera su vasta scala, con alcuni prodotti venduti anche nel Regno dell’Alba – ma perdonatemi se vi dico questo, lo stile e il design sono ancora molto inferiori ai nostri.”


<em>“Questo perchè Victor ha assunto solamente artigiani della Famiglia Lothar…  e non ha mai detto a nessuno di voi che il prezzo di tali indumenti era solo un decimo rispetto a quelli degli altri negozi di abbigliamento di Neverwinter” </em>Roland tossì due volte. “Da quello che so, il fondatore di questa linea di abbigliamento si chiama Victor Lothar, il vostro quarto figlio. A parte questo, ad oggi, i ricavi della gestione hanno già sorpassato i diecimila ori reali. Con un tale talento qui, credo che lui, anche senza il supporto di Graycastle, non perderà contro gli altri uomini d’affari.”


Diecimila ori reali erano di sicuro una grande quantità di denaro, con solo la vendita delle Bevande del Caos capace di vincere quel record – il motivo era semplice, non tutti avevano bisogno di bevande, ma tutti avevano bisogno di capi di abbigliamento. Da quando la popolazione di Neverwinter era diventata altamente centralizzata, la domanda per i prodotti di prima necessità era esplosa. Di fronte ad un’industria fiorente capace di produrre una gran quantità di profitti, le offerte fatte all’interno della Camera di Commercio sotterranea non erano niente.


Stavolta, Benach Lothar rivelò un’espressione genuinamente sorpresa. “Vostra Maestà, quello che avete detto… è vero? Da quando ha lasciato Città del Bagliore, abbiamo comunicato raramente… Pensavo fosse ancora nel commercio dei gioielli…”


“Adesso Victor è a Neverwinter, per Voi non sarà difficile incontrarlo e verificare se quello che ho detto è vero no. Ma… dovete affrettarvi.”


“Sì… Capisco.” Banach Lothar non poteva più fare altro che afferrare questa opportunità, le sue azioni rivelavano chiaramente le emozioni sepolte nel profondo del suo cuore. “Vi prego di scusarmi, Vostra Maestà.”


Roland annuì e fu sul punto di chiamare delle guardie per far uscire l’anziano signore, quando quest’ultimo parlò nuovamente. “Avete detto che non mi rimane molto tempo…  sarebbe possibile vivere i miei ultimi momenti sull’Isola Volante?”


“…” Roland chiuse gli occhi. “Se è questo che desiderate.”


Quando le porte si chiusero, Usignolo comparve e sussurrò: “Bizzarro…”


“Cosa?”


“All’inizio le sue risposte erano strane, per non dire poi che erano bugie, ma il mio potere magico si è sentito offuscato, a differenza della calma che lui presentava.” Usignolo scrollò le spalle.


“Capisco,” replicò Roland attentamente.


“Sapete perché?”


“Forse.” Abbassò la voce e si voltò verso la finestra. “La cosa sulla vita eterna sarà sempre accattivante. Quando le aspettative di qualcuno non vengono soddisfatte, è dura da accettare, non importa chi esso sia.”


“Ma quella non è una bugia.” Usignolo si ripeté nuovamente.


“Perché sapeva che qualsiasi cosa avrebbe fatto, non sarebbe mai riuscito a cambiare il risultato,” replicò malinconicamente. “Dato che il risultato non può essere cambiato, deve accettarlo – piuttosto che serbare rancore e diventare nemico del Re di Graycastle, perché non comportarsi magnanimamente e fare buona impressione? Tutte le altre emozioni non necessarie si trasformeranno semplicemente in costi non recuperabili. Molto probabilmente, è questo quello che pensa. In molti lo capiscono, ma solo alcuni sono capaci di agire di conseguenza… Ecco cosa c’è di incredibile in lui.”


Roland, in qualche modo, capiva perché molti uomini d’affari nel Regno dell’Alba venivano trattati come nobili – la loro abilità nel dividere il controllo e arrestare le perdite li rendeva molto più capaci di una vasta maggioranza di nobili.


“Quanto a te – ‘’ A questo punto, Roland si voltò verso Usignolo. “Non solo sei in grado di discernere tra verità e bugie, ma sei effettivamente capace di sentire le loro emozioni. Stai per evolverti?”


“Pensate che sia una persona che nasconderebbe di proposito il fatto che sta per evolvere? – o in altre parole, sono così modesta secondo Voi?” Usignolo gli lanciò un’occhiata e rispose aspramente.


“Uh… non so rispondere a questo.”


Roland chiuse la bocca con tatto.


<em>Haru</em>
                                


                                



