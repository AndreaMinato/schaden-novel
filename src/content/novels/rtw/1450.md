---
title: Capitolo 1450- Combattimento sulle Strade di Taqila
pubDate: 2025-08-07T11:37:51.095Z
tags:
    - rtw
---


Giorni dopo.


A sud delle Pianure Fertili, Torre della Stazione Numero 10.


Balshan era sdraiata fuori dalla torretta e guardava in lontananza la sagoma dell’antica città. Una volta aveva letto sul settimanale un articolo riguardante la Spedizione a Nord. Sapeva che un tempo quella era la famosa città delle streghe, Taqila. Per conquistarla, i demoni avevano fatto di tutto, ma alla fine erano stati costretti alla ritirata grazie al Primo Esercito.


E ora, erano qui per sconfiggere nuovi nemici e riconquistare Taqila.


Un minuto... trenta secondi... dieci secondi...


Mentre contava silenziosamente nella sua testa, teneva le orecchie coperte.


<em>Boom! Boom Boom! Boom!</em> Il rimbombo dei cannoni risuonò alle sue spalle. I continui riverberi si trasmettevano ai veicoli attraverso il terreno e sentiva le braccia diventare leggermente insensibili. Erano i Cannoni Longsong 152mm della Squadra di Artiglieria che facevano piovere metallo sul bersaglio. Erano completamente ad un altro livello se paragonati con il cannone a canna corta sul carro armato.


“Caposquadra, non vi siete ancora abituata ai bombardamenti dei cannoni?” Il conducente, Bay, si voltò e scherzò. Sedeva a gambe incrociate nella parte anteriore dei veicolo e, persino in un campo di battaglia disseminato di cadaveri in decomposizione dove aleggiava il fetore delle bestie demoniache, continuava a consumare il suo pasto. “Non va bene, dovete imparare a lasciare che le vostre orecchie filtrino i rumori non importanti. Solo così potrete mantenere una concentrazione costante.”


“Per me hai soltanto un cattivo senso dell’udito.” Balshan distolse lo sguardo senza mostrare emozioni. Sebbene il conducente ed il cannoniere fossero entrambi soldati veterani con esperienza alle spalle, secondo le regole, il Comandante del Veicolo era il capo della squadra. Inoltre, in termini di età, era possibile che fosse più vecchia di entrambi. “L’unica cosa che devo ascoltare sono gli eventuali suoni anomali del Sigillo delle Urla, non il rumore dei cannoni o le tue sciocchezze, capito?”


“Caposquadra... quello che dite è un po’ crudele.” Bay schioccò le labbra. “Pensavo che le streghe fossero dolci e adorabili, proprio come l’Angelo Nana...”


“Cinque anni fa, le streghe erano i servitori del diavolo, l’incarnazione del male.”


“Uh... non piacerete a nessuno se vi comportate in questo modo.”


“Che sciocchezze. Penso che la Caposquadra sia abbastanza brava.” Intervenne Shure il cannoniere. “È diretta e capace. Non ha mai avuto esperienze militari, ma si è adattata al campo di battaglia in così poco tempo. È la migliore a ricoprire il ruolo di Comandante del Veicolo.”


Entrambi guardarono Shure.


Quest’ultimo era confuso. “Perché? Ho detto qualcosa di sbagliato?”


“No.” Balshan alzò le spalle. “Anche se durante l’allenamento hai mancato nove tiri su dieci, non sembri del tutto un inetto.”


Il cannoniere mostrò un’espressione compiaciuta.


“Basta, basta. Non parliamo più di questo.” Bay si affrettò a cambiare argomento. “A proposito, Caposquadra, alla Torre della Stazione Numero 9, chi era la persona che vi aspettava fuori dal campo? Sembrava indossare l’uniforme del Primo Esercito. Un vostro amico?”


“Perché me lo chiedi?”


Un po’ imbarazzato, Bay disse: “Ho visto una medaglia appesa al suo petto e vorrei conoscerlo. Non è di certo facile ricevere una medaglia. Deve essere sicuramente qualcuno di impressionante.”


“Lo conosco, ma non è così impressionante. Senza di me probabilmente sarebbe stato cibo per le bestie demoniache.” Balshan finse indifferenza, ma il suo tono si abbassò notevolmente.


“Wow, i vostri standard sono veramente alti...”


Prima che lui finisse la frase, si coprì di nuovo le orecchie.


Ci fu un altro attacco assordante.


Bay, colto alla sprovvista, storse le labbra a causa dei rimbombi.


E dopo queste esplosioni, tre segnali verdi volarono nel cielo: era il segnale di attacco.


“Non sembra che la tua concentrazione sia poi così alta.” Balshan diede un colpetto sulla piastra d’acciaio a lato della torretta. “Convoglio 12, partiamo subito!”


Bay non ribatté. Gettò invece via il contenitore che aveva in mano e si precipitò dal sedile del guidatore fino al retro del veicolo. Anche Shure entrò nella torretta angusta e si preparò per la battaglia. Non importava come fossero di solito, nei momenti critici nessuno di loro mostrava alcun segno di disattenzione.


Balshan alzò il telescopio e vide sotto l’assalto dell’artiglieria numerose bestie demoniache che stavano fuggendo dalle rovine per dirigersi a nord. Si voltò a guardare indietro, il Primo Esercito si era diviso in dozzine di piccole squadre che avanzavano costantemente dietro le tracce dei carri armati.


Chiaramente, una formazione così non era usata per affrontare gli ibridi.


Più si addentravano nelle Pianure e più Bestie di Lama avrebbero incontrato. Da uno ogni due o tre giorni erano arrivati ad incontrarne diversi nello stesso giorno. A causa della difficoltà nel rilevarli ad occhio nudo, erano più difficili da affrontare rispetto alle tipiche bestie demoniache. Senza alcun dubbio, la strategia messa a punto dalle alte sfere dell’esercito si stava rivelando efficace. I Sigilli delle Urla e della Risonanza individuavano gli obiettivi oltre la portata dei cannoni a canna corta, dopodiché venivano annientati. Tuttavia, i nemici non erano affatto semplici come le bestie selvagge.


Sapevano come nascondersi e lanciare assalti a sorpresa sulle truppe. Il fuoco dei cannoni poteva spaventare le bestie demoniache, ma non le Bestie di Lama. Perciò, riconquistare le roccaforti della ferrovia avrebbe richiesto il duro lavoro da parte di tutti. Dopo aver pagato un certo prezzo, il Primo Esercito avevano rapidamente stabilito una strategia di battaglia con truppe corazzate al centro. Inizialmente, le truppe con gli acciarini consideravano i carri armati come degli esploratori, ma adesso avevano imparato a fare affidamento su di loro per eliminare i nemici.


E di fronte a loro c’erano fino ad oggi, le rovine di Taqila che, erano il campo di battaglia più difficile rispetto a quello selvaggio.


Mezz’ora dopo, una delle avanguardie, il Convoglio 12 arrivò a Taqila. Dalla parte di Balshan c’erano i Convogli 9 e 17. Stando al piano, avevano l’incarico di ripulire la via principale che conduceva alla piazza occidentale e riconquistare le due fortezze che erano state costruite lì.


Dopo aver studiato l’ambiente circostante, Balshan non poté fare a meno di agitarsi. I numerosi edifici in pietra della città rendevano la situazione estremamente complessa oltre a ridurre notevolmente il raggio d’azione del Sigillo delle Urla. Sentiva varie fonti di energia magica, ma alla fine non riusciva a determinare l’esatta posizione del bersaglio.


“Come avete conquistato questo posto in precedenza?”


“Semplice. Dopo che ci siamo sbarazzati delle torri della Nebbia Rossa e degli Scheletri, i demoni si sono ritirati.” Rispose Shure. “Avete trovato i nemici?”


“Non ancora. Ma sono sicura che ci siano molti mostri nascosti in questa città.” Detto ciò, Bashan fece cenno ai soldati dietro di lei, chiedendo loro di restare vicini al carro armato. Al tempo stesso allontanandosi dagli altri due convogli.


Poco dopo, una fortezza di cemento grigio comparve alla fine della strada. Sebbene il Primo Esercito fu costretto ad abbandonarla, la solida costruzione non era stata danneggiata dal nemico.


In quel momento, il suono del Sigillo delle Urla si intensificò.


Balshan si accigliò. Non era il suono che dovrebbe avere una Bestia di Lama.


Guardò verso il Comandante del Veicolo del Convoglio 9, Amy. Quest’ultima scosse la testa, indicando che anche lei era confusa.


Quando oltrepassarono la fortezza, i suoni del Sigillo erano diventati talmente forti che persino Bay riusciva a sentirli.


Per precauzione, fece fermare temporaneamente i due Convogli. Voleva dirigersi da sola nella piazza, portandosi il Sigillo della Risonanza che era stato attivato. Anche se l’obiettivo non fosse stata una Bestia di Lama, voleva vedere dove avrebbe puntato la fonte del potere magico.


Presto, un bagliore apparve dal nulla, indicando il centro della piazza vicina: ma non c’era niente lì.


Che avesse incontrato un nuovo tipo di nemico invisibile?


<em>“Non torna.” </em>Notò subito che i mattoni sulla superficie della piazza sembravano essere stati strappati via da qualcosa. Nelle vicinanze c’erano segni neri di corrosione.


Quella cosa si stava nascondendo sottoterra!


Nel momento in cui ebbe quel pensiero, il terreno sotto ai mattoni si sollevò improvvisamente e un mostro formato da costole, sangue e carne strisciò fuori dal sottosuolo vomitando un mucchio di “corpi trasparenti”! Se non fosse stato per il muco appiccicoso rimasto su quelle cose, non sarebbe stata in grado di individuarle.


Quasi contemporaneamente, il Sigillo delle Urla rilasciò un forte avvertimento. Si rese improvvisamente conto che tutte quelle cose erano Bestie di Lama!






<em>Aris</em>


