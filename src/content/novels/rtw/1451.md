---
title: Capitolo 1451: Il Segreto Per Una Buona Mira
pubDate: 2025-08-07T11:30:06.961Z
tags:
    - rtw
---


“Torniamo indietro!” Gridò Balshan abbassandosi. “Shure, spara dritto!”


“Agli ordini. Prendo la mira…”


“Non mirare, spara e basta!” Dimenticandosi di regolare il Sigillo della Risonanza, aprì la pistola a otturatore girevole-scorrevole.


Mentre il veicolo faceva retromarcia, la canna corta da 75 mm sputava fiamme.


Non appena Shure fece fuoco, una colonna di fumo comparve sul mostro insanguinato: la distanza di 300 metri tra quest’ultimo e il veicolo era stata coperta in un batter d’occhio.


Sembrava che Shure avesse mancato il bersaglio, ma il trio notò tra il fumo vorticante gli arti del mostro che cadevano. Nonostante il piccolo calibro, quello era pur sempre un cannone: una mitragliatrice non poteva reggerne il confronto. Dalla nuvola di polvere sollevata, Balshan stimò all’incirca una decina di Bestie di Lame.


“Questo mostro… sta trasportando un gruppo di Bestie di Lame?” Reagì in quel momento Bay.


“Esatto. Temo che quella sia la Madre della Colonia del Regno Cielo-Mare, menzionata nel manuale.” Replicò Balshan. Tuttavia era molto diversa dall’illustrazione, come se si fossero trovati dinanzi a una specie mutata.


Indietreggiando fino all’angolo della strada, gli altri due convogli notarono il trambusto. Prima che Balshan potesse aprir bocca, Amy iniziò a gridare. “L’altro gruppo di carri armati è a meno di due strade a ovest da noi; ci vorranno solo cinque minuti per riunirci a loro!”


“No, non andiamo: è troppo tardi!” Gridò Balshan a squarciagola. “Lascia che i soldati entrino nella fortezza!”


“Vuoi che si scontriamo qui con il nemico? Non è solo uno!” Eroina, la comandante del veicolo del Convoglio 17, rimase scioccata.


“Non possiamo ritirarci proprio perché sono troppi!” Nonostante la gravità della situazione, Balshan aveva la mente lucida. Era ovvio che tre carri armati fossero insufficienti e incapaci di bloccare più di dieci Bestie di Lame. Le perdite sarebbero state incalcolabili, se i mostri avessero caricato sui soldati. Tuttavia Isabella aveva detto che per loro sarebbe stato diverso: le armi corazzate nelle quali si trovavano erano state progettate sia per l’offensiva sia per la difesa. Anche se fossero state circondate dal nemico, l’esito della battaglia non sarebbe stato scontato.


“Eroina, blocca il vicolo per favore: solo facendo così potremo scatenarci e combattere!”


Eroina si voltò a guardare le porte d’acciaio, ormai corrose e deformate, della fortezza, capendo immediatamente le intenzioni dell’altra.


“Agli ordini.”


“Amy, seguimi!”


“Er… va bene, va bene.” Balshan non era il Comandante del gruppo, ma Amy annuì inconsciamente.


“Caposquadra, sei davvero… troppo mitica!” Aggiunse Shure con rispetto.


“Potrai adularmi quando tutti saranno al sicuro.” Sorrise ampiamente Balshan.
Anche sapendo che quella non fosse un’idea brillante, non era riuscita a trattenersi.


Non odiava Vespro, ma accompagnandola nelle aree in via di sviluppo non aveva trovato nulla di interessante. Non poteva mentire a se stessa: durante gli inseguimenti della Chiesa, aveva pensato che una vita tranquilla fosse il suo obbiettivo, ma sembrava che fosse più adatta al fumo e alle fiamme del campo di battaglia.


<em>Forse è per questo che mi sono Risvegliata come Strega Combattente?</em>


Dopo che tutti i soldati si trovarono al sicuro nella fortezza, il Convoglio 17 accelerò e fece retromarcia verso le porte alla massima velocità…


Il carro armato entrò dritto nel muro con un rumore assordante, diventando così un fortino inamovibile.


In questo modo, gli assassini invisibili del Regno Cielo-Mare non poterono più attraversare la barriera d’acciaio e attaccare i soldati, che erano relativamente più deboli.


Proprio in quell’istante, le Bestie di Lame comparvero ad alcune centinaia di metri di distanza sulla strada; anche se non poteva vederli, Balshan riusciva a localizzarli grazie alle linee di potere magico prodotte dal Sigillo della Risonanza.


“Avanti tutta alla massima velocità, non fermarti!”


Gridò, rientrando nella torretta e bloccando l’entrata.


Oltre ai cannoni e alle mitragliatrici per uccidere i nemici, il carro armato poteva contare sulla sua enorme mole, che si sarebbe rivelata fatale mantenendo una certa velocità!


Premendo sull’acceleratore, Balshan vide improvvisamente dallo specchietto laterale una linea di potere magico che si estendeva fino in cielo!


<em>Aspetta, questi mostri possono volare?</em>


<em>Non è possibile.</em> Reagì velocemente: il nemico era saltato in alto da una grande distanza! Si aggrappò saldamente al bracciolo, il corpo teso. <em>Che io viva o muoia, tutto dipende dalla maestria degli artigiani di Neverwinter.</em>


“Bang!”


Il nemico colpì pesantemente la parte superiore del veicolo: l’impatto fu così forte che si formò una piccola depressione sulla piastra metallica e creò un suono rimbombante che assordò il trio. Nonostante questo, il veicolo tremò impercettibilmente, non dando alcun segno di fermata o decelerazione.


Balshan si sentì subito incoraggiata.


“Io miro.” Ordinò mentre girava la torretta. “Tu premi il grilletto.”


“Io cosa faccio?” Chiese Bay.


“L’obbiettivo è quel mostro. Tu guida come ti pare, basta che non ti schianti contro il muro!”


Balshan ignorò i nemici che saltavano, ben sapendo che se ne sarebbero occupati i suoi compagni. Se quel mostro insanguinato era davvero una Madre della Colonia, la loro massima priorità era eliminarlo, altrimenti il numero di Bestie di Lame a terra sarebbe solo aumentato.


Nel fragore del Propulsore Cubo Magico, il carro armato affrontò i nemici. La mitragliatrice coassiale sparò colpi a ripetizione, provocando danni sostanziali alle Bestie di Lame che non erano difese da alcuna barriera, diversamente dai Demoni Anziani. Danni fatali nei punti critici erano sufficienti a far cadere l’obbiettivo mentre saltava; sebbene non fossero morti, lo sarebbero stati una volta schiacciati dai cingoli in acciaio.


Le Bestie di Lame riuscivano ad infilzare le piastre in acciaio dei carri armati solo quando le loro lame frontali brillavano di luce azzurra, ma così facendo si esponevano al mirino delle mitragliatrici. Dato che non potevano colpirsi a vicenda, Amy stava chiaramente sfruttando Balshan come bersaglio, focalizzando la maggior parte delle pallottole del Convoglio 9 sui fianchi dell’altro veicolo.


I due carri armati si crearono rapidamente un varco tra i nemici, i cadaveri orribilmente mutilati sparsi intorno. La loro disorientante invisibilità smetteva di funzionare non appena morivano, rivelando così tutti i loro punti deboli, che erano localizzati nella parte inferiore del corpo.


Anche il carro armato di Balshan era ridotto male: la mitragliatrice era scomparsa e il sangue nero dei mostri colava all’interno da alcuni larghi buchi.


L’attacco più ravvicinato che avevano subito si era fermato a così pochi millimetri da lei che aveva sentito l’ardente potere magico provenire dalla punta della lama.


Nonostante tutte le ammaccature, la prestazione del carro armato non era mai diminuita: questa era la più grande differenza tra le macchine e le forme di vita biologiche. Attraversò la piazza mantenendo la massima velocità, mentre gli organi interni polverizzati del nemico erano come lubrificante per i cingoli.


Probabilmente percependo che la situazione stava volgendo a suo sfavore, la Madre della Colonia si girò per scappare, ma i movimenti di quell’enorme corpo risultavano completamente impacciati.


… D’altro canto, non si trovavano nel Mare Vorticoso.


“Qual è il segreto per una buona mira?” Chiese Balshan.


“Essere abbastanza vicino.” Replicò serio Shure.


“Quindi non mancare il bersaglio!” Gridò Bay mentre guidava il carro armato verso l’obbiettivo, lanciandosi contro le sue costole.


Il mostro lanciò un urlo da spaccare i timpani.


Avendo la visuale completamente coperta dal bersaglio, Shure premette il grilletto senza alcuna esitazione.


La palla di cannone ad alto potenziale esplosivo lanciata dall’obice calibro 75 penetrò nel corpo del mostro, attraversandolo, e scoppiò in testa!










<em>Leaxis</em>
                                


                                



