---
title: Capitolo 1452: Il Deviante Regno Cielo-Mare
pubDate: 2025-08-07T11:30:06.964Z
tags:
    - rtw
---


Un minuto dopo, un altro squadrone di carri armati si affrettò verso l’intersezione del campo di battaglia dei Convogli 12 e 9.


“Amy, Balshan, state bene?” Iffy, il capo, gridò da lontano.


Balshan le fece un cenno con la mano per indicarle che stava bene, mentre Amy le rispose gridando emozionata. “Perché siete qui? Ci siamo già sbarazzati dei nemici!”


“Non c’erano dei forti colpi di cannone?” Vedendo che le due non erano ferite, Iffy finalmente si rilassò. Balzò giù dal carro armato e si avvicinò al corpo del mostro, lacerato dalla palla di cannone ad alto potenziale esplosivo. “Cos’è?” Chiese scioccata.


“Dovrebbe essere una Madre della Colonia, ma sinceramente non ne sono così convinta.” Mormorò Balshan.


La scarica di proiettili aveva colpito il mostro in maniera pulita: non solo gli organi interni erano completamente distrutti, ma anche la testa era esplosa. Che il mostro avesse o meno una testa era una questione completamente diversa, dato che secondo la logica una creatura vivente non sarebbe scappata correndo all’indietro.


In seguito il potere magico del mostro scomparve, facendolo diventare una poltiglia di carne non appena il corpo collassò; solo le due file di costole completamente danneggiate rimasero in piedi.


“Sei sicura che sia una Madre della Colonia?” Dopo aver estratto il manuale, Iffy li confrontò accigliata.


“La struttura ossea è simile, ma sembra più piccolo. Inoltre non ci sono molti tentacoli… Ah già, avete visto gli occhi all’interno del corpo?”


L’enorme occhio composto era la caratteristica principale di una Madre della Colonia: secondo il manuale, aveva grossomodo la stessa dimensione degli altri organi interni ed era situato proprio al centro, impossibile da non notare.


Balshan scosse la testa. “Dato che poteva portare così tante Bestie delle Lame, credevo che fosse la Madre della Colonia. Per il resto, sono confusa quanto te, ma…” Si fermò un istante. “Ignoriamola per il momento: tutti questi mostri differiscono leggermente da quelli illustrati. Se non mi credi, guarda le Bestie di Lame morte…”


Solo allora Iffy si rese conto delle stranezze presenti sui corpi delle Bestie di Lame lì attorno. “Quelle sono… ali?”


“Esatto.” Rispose Balshan. “Sono leggere e sottili come le ali di una cicala, ma molto più grandi. Grazie ad esse potevano saltare per lunghe distanze. Non esistono casi precedenti.”


“Adesso capisco perché i piani alti vogliono che recuperiamo gli esemplari del Regno Cielo-Mare intatti.” Iffy sospirò dopo aver osservato i corpi per lungo tempo. “Il loro tasso di evoluzione e variazione è davvero stupefacente.”


“È una questione che i piani alti devono considerare.” Balshan ritornò sul suo carro armato, facendo cenno a Iffy. “Quanto a noi… dobbiamo solo distruggerli tutti.”






…






Il resoconto del Primo Esercito riguardante la riconquista delle Rovine di Taqila arrivò velocemente all’ufficio di Roland.


Le Bestie Demoniache non erano più i principali nemici in questa “guerra urbana”. Era la prima volta che il Regno Cielo-Mare appariva su larga scala e la maggior parte delle minacce provenivano dalle Bestie di Lame.


Tuttavia rispetto a prima, quando una o due Bestie di Lame erano sufficienti per neutralizzare la linea difensiva delle truppe, l’esito fu completamente diverso.


L’unità corazzata, recentemente commissionata, dimostrò tutta la sua determinante efficacia in battaglia, non solo isolando la posizione del nemico, ma anche vincendo la maggior parte delle battaglie. Neutralizzando quasi del tutto la presenza del Regno Cielo-Mare, il Primo Esercito non aveva subito grosse perdite e aveva conquistato un punto d’appoggio stabile nelle Pianure Fertili. Tra gli altri risultati, i Convogli 12 e 9 avevano eliminato una Madre della Colonia ed oltre dieci Bestie di Lame, uscendone illesi: questo cambiava la percezione delle battaglie per l’esercito. Oltre ai dettagli della battaglia, nel restante resoconto veniva richiesto un aumento produttivo dei carri armati. Anche se le Streghe erano insufficienti, l’Armata avrebbe permesso agli ufficiali ordinari di prendere il controllo dei veicoli.


Era ovvio che avessero goduto dei benefici di un’armatura pesante con capacità onnicomprensive di attacco e difesa.


L’esito non stupiva Roland: il titolo di “re dei combattimenti terrestri” era stato stabilito durante le due Guerre Mondiali, dichiarando così l’importanza e il peso dei carri armati in battaglia. Se non fosse stato così, durante la prima fase di produzione del trattore non avrebbe trasferito una squadra appositamente per imparare a pilotare i veicoli.


A confronto con quell’arma collaudata, Roland era più preoccupato per i corpi dei mostri che dovevano essere inviati via treno.


Verso mezzogiorno, ricevette una chiamata da Agatha riguardante il verdetto preliminare sulla dissezione e l’analisi dei cadaveri.






…






Entrando nei livelli inferiori della Torre Magica, Roland fu accolto da una gelida brezza.


Nel vasto sotterraneo c’era una pila di larghi cubi di ghiaccio sistemata ordinatamente. Persone ignare avrebbero pensato che si trovassero in una ghiacciaia, ma Roland sapeva che in quei cubi c’erano i cadaveri congelati del Regno Cielo-Mare, trasportati dal fronte per la ricerca svolta dall’Unione delle Streghe.


L’area dedicata alla dissezione era al centro della stanza, dove Agatha, dopo essersi tolta i guanti, gli fece il saluto dell’Unione.


“Sembri contenta.” Roland commentò, stringendosi il colletto.


“Perché sto svolgendo di nuovo il mio vecchio lavoro.” Agatha sorrise. “Ad essere sincera, i laboratori gelidi mi si addicono di più: rappresentare le missioni di Taqila, gli incontri politici e le conferenze non sono il mio forte.”


Pasha era ovviamente la più adatta a rappresentare le Streghe antiche, ma spostare il largo corpo del Portatore era molto scomodo, quindi, seguendo la logica, Agatha era stata scelta come seconda miglior candidata.


Vedendo come Roland volesse parlare ma che al contempo fosse a corto di parole, la Strega del Ghiaccio prese l’iniziativa, facendogli un cenno con la mano. “RilassateVi, Vostra Maestà, la Battaglia della Volontà Divina ha la precedenza, lo capisco.”


Lui annuì, tornando alle questioni più urgenti. “Cosa hai scoperto?”


“Date un’occhiata qui, Vostra Maestà.” Agatha creò una lama di ghiaccio sulla punta delle dita e pungolò un grande organo. “Questo proviene dalla nuova Madre della Colonia. Ho trovato chiari segni di vecchiaia al suo interno. Allo stesso modo, non ho visto niente di simile nelle Bestie di Lame.”


“Segni di vecchiaia?” Roland si accigliò: aveva notato la presenza di macchie scure e rughe dove puntava la lama di ghiaccio.


“Esatto. Il potere magico può rafforzare il corpo di chi lo possiede, come dimostrano le Streghe e i Demoni, quindi è naturale che il Regno Cielo-Mare non faccia eccezione. L’indicatore più ovvio del potenziamento fisico è una maggiore aspettativa di vita.” Spiegò nei dettagli Agatha. “Anche nei resoconti dei Demoni che ho consultato non è indicato con precisione quanto a lungo possano sopravvivere le Madri della Colonia. Al contrario è scritto che le Bestie, tra cui quelle di Lame, hanno un’aspettativa di vita breve. Muoiono rapidamente, ma le Madri della Colonia riescono a procrearne di nuove con la stessa velocità.”


“Intendi dire che… qui la situazione è capovolta?” Si palesò Usignolo. “Non potrebbe essere che questa Madre della Colonia sia vecchia?”


“Se fosse un caso isolato, sarebbe difficile dirlo. Ma ho ricevuto quattro cadaveri dal fronte, tutti nelle stesse condizioni. Non può essere una coincidenza.” Replicò Agatha. “Anche tu ti sei imbattuta in una Madre della Colonia, quindi dovresti sapere quanto grandi sono. In termini di grandezza, tutti questi mostri sono lunghi meno di 10 metri: non sembra che siano nel fiore degli anni.”


“È vero.”


“Inoltre hanno caratteristiche diverse rispetto al passato, indipendentemente dalle ali per saltare o dalle falci incredibilmente più larghe.” Si girò a guardare Roland. “Vostra Maestà, credo che non assomiglino più alle loro vecchie controparti, che vivono libere nell’acqua.”


“Dunque a che conclusione sei arrivata?” L’espressione di Roland divenne solenne.


“Temo che le Madri della Colonia stiano trasferendo il proprio potere magico ai servi per creare delle truppe ancora più forti.” Agatha scandì bene le parole. “Semplicemente, la loro evoluzione sta deviando dall’oceano, al punto da, oserei dire, sacrificare il futuro della loro specie.”


Roland sospirò. “Allora siamo nei guai.”










<em>Leaxis</em>
                                


                                



