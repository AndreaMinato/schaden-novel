---
title: Capitolo 1453: L’Ombra Della Regione Pietranera
pubDate: 2025-08-07T11:30:06.964Z
tags:
    - rtw
---


A nord delle Pianure Fertili.


Da quando avevano lasciato Neverwinter, Fulmine e Maggie avevano proseguito il loro viaggio per quasi dieci giorni di fila.


Pattugliavano le Pianure, viaggiando per oltre centinaia di chilometri a una “velocità economica” e ripristinando di notte il potere magico da usare di giorno. Atterravano solo quando dovevano accamparsi o cacciare.


L’attuale Gruppo di Esplorazione era entrato in una nuova fase. Secoli di vicissitudini avevano lasciato sentieri desolati, canali prosciugati, città abbandonate e invase da erbacce e arbusti, rendendo le ultime mappe affidate loro dall’Unione inutili per la localizzazione della segnaletica. Le stelle nel cielo e il largo crinale del continente in lontananza erano il loro unico metodo di orientamento.


Inoltre, a quella distanza, il Sigillo dell’Ascolto non trasmetteva più messaggi, lasciandole da sole nelle vaste Pianure. Il senso di desolazione e la solitudine erano grandi ostacoli durante l’avventura; Fulmine non sapeva se sarebbe resistita così a lungo senza la compagnia della sua fidata amica Maggie.


Gli obiettivi del viaggio erano chiari: confermare la posizione e il percorso della nuova Divinità degli Dei, guidata dai Demoni, e “illuminare” le Pianure oltre Taqila.


Tuttavia non era una missione facile cercare un’Isola Volante nelle terre sconfinate. Per evitare il completo esaurimento della vena mineraria, la città nemica non avrebbe volato ad alta quota, restando il più vicino possibile al suolo. Dato che in questo modo la Divinità degli Dei sarebbe assomigliata a una qualsiasi piccola montagna in lontananza, loro erano costrette ad avvicinarsi per verificare l’obbiettivo attraverso la Nebbia Rossa, tempo permettendo.


Quindi per evitare di passarle accanto senza accorgersene, Fulmine aveva deciso di volare su diverse rotte, mantenendo come limite il crinale del continente.


“<em>Grrr</em>…”


Lo stomaco dell’aquila di mare che volava sopra di lei brontolò all’improvviso.


“Hai di nuovo fame?” Fulmine la guardò.


“<em>Oh.</em>” Annuì Maggie.


“Ma non ti sei mossa granché: come fai ad essere più affamata di me, così presto?”


“Perché stavo fissando il suolo, <em>Oh</em>!” Sporgendosi, si strofinò sulla guancia di Fulmine. “Gli occhi e il cervello sono connessi ed usare quest’ultimo è davvero estenuante: così dice il libro, Oh<em>!</em>”


<em>Aspetta, non era scritto così nei Fondamenti Teorici di Scienze Naturali… il paragrafo diceva chiaramente che, in posizione stazionaria, il consumo di energia del cervello era il più alto tra gli organi del corpo, però non voleva dire che una persona in movimento non lo usasse.</em>


Tuttavia il prurito alle guance impediva a Fulmine di volare correttamente, quindi decise di rallentare e scendere a terra. Secondo il colore del cielo, avrebbero potuto volare al massimo per un’altra mezz’ora, quindi non sarebbe stato un problema fermarsi prima per riposare. Inoltre, non sarebbe stata una cattiva idea approfittare di quel tempo in più per fare rifornimento, dato che erano quasi a corto di carne secca.


Ovviamente, ciò che contava di più era la sua incapacità di rifiutare qualcosa all’adorabile Maggie.


“Le solite regole: tu cacci e io accendo il fuoco. Usa il Sigillo dell’Ascolto per contattarmi in caso di emergenza, capito?”


“Capito, <em>Oh.</em>”


Prima che la sua voce si affievolisse, Maggie si era già alzata in volo con le sembianze di una Bestia Diabolica.


Senza altra scelta, Fulmine cercò un riparo e preparò la cena. Pietre focaie, esche e torce, un tempo indispensabili per gli avventurieri, erano state sostituite da prodotti compatti e complessi grazie al progresso tecnologico di Roland. Per esempio, i fiammiferi antivento grandi metà palmo, le torce usa e getta, il coltello multi-funzionale che ogni membro del Gruppo di Esplorazione adorava…


Dato che tutti questi oggetti erano tascabili, spezie e condimenti riempivano quasi tutto lo zaino. Quando avevano abbastanza tempo, riuscivano perfino a preparare una tavola imbandita. A volte nemmeno Fulmine era sicura se fosse di più una brava avventuriera o una gourmet talentuosa.


Probabilmente aveva a che fare con il fatto che Maggie fosse sempre affamata.


In seguito tutto si svolse sistematicamente: Maggie riportò velocemente un bisonte e lo fece a pezzi coi suoi affilati artigli. Dopo aver scelto i pezzi migliori, Fulmine o li affumicava o li arrostiva nel fango (*). Avendo ripetuto infinite volte quel procedimento, la loro coordinazione era ormai diventata armoniosa e naturale. Quando il fuoco si spense, non solo erano sazie ma avevano anche riempito gli zaini con la carne secca. Sembrava quasi che fossero ritornate al momento della partenza, se non fosse stato per il loro progresso e l’obbiettivo del viaggio.


Quel piccolissimo senso di colpa era stato velocemente spazzato via dal coma da cibo.


Dopo aver disposto il Sigillo delle Urla, Fulmine si rintanò nel suo sacco a pelo con Maggie, addormentandosi rapidamente.


Quando la mattina seguente aprì gli occhi intontita, scoprì con sorpresa un’ombra aggiuntiva che incombeva a distanza.


Fulmine si stropicciò gli occhi confusa: il giorno prima il terreno era pianeggiante e avevano verificato la topografia circostante, quindi era impossibile che non si fossero accorte di quella piccola collina.


Dopo svariati minuti in cui rimase assonnata e intontita, trattenne il respiro e guardò più attentamente. Questa volta, fu presa alla sprovvista. Attraverso la leggera foschia mattutina, vide che la cima era stranamente piatta, diversamente da qualsiasi formazione naturale. Il fatto che si fosse allargata in pochi minuti la sconvolse: l’ombra si stava avvicinando.


Fulmine capì cos’era quella “Collina” in movimento sulle Pianure Fertili.


Incredula, scosse Maggie. “Beccami una volta.”


“<em>Gru.</em>” Quest’ultima alzò entrambi gli indici e diede un colpetto sulla fronte di Fulmine…


Il dolore le schiarì immediatamente la mente: non era un’allucinazione.


Proprio in quel momento, una raffica di vento soffiò tra loro, facendo svolazzare i lunghi capelli bianchi di Maggie.


Una leggera nebbia giunse accompagnata dal vento.


In quel momento, l’ombra rivelò la sua vera forma: sopra alla nera montagna triangolare si ergeva una gigantesca struttura a piramide, formata completamente da Pietra Nera, dalla grandezza e stazza inimmaginabili. Diversamente dalla vecchia Divinità degli Dei, il cui nucleo era la Città dei Demoni, quella piramide sarebbe riuscita a contenere l’intera Città.


Era probabile che quella “forma” fosse la causa della mancanza della Nebbia Rossa.


Un punteruolo largo e uno più piccolo invertito facevano sembrare l’Isola molto opprimente.


Rispetto alla prima Divinità degli Dei che assomigliava a un’area montuosa, quella nuova era completamente innaturale. Che fosse per l’esterno strutturato o la forma simmetrica, l’intera struttura emanava il potere dei Demoni.


Chi avrebbe mai pensato che la seconda Divinità degli Dei che stavano cercando sarebbe apparsa proprio davanti a loro?


Senza nemmeno rimettere nello zaino gli attrezzi per dormire, Fulmine prese Maggie e si alzò in cielo.


La visuale oltre la Città dei Demoni si mostrò gradualmente dopo la lunga salita.


Numerosi punti neri, densamente compatti, si precipitarono sulle Pianure come un’onda turbolenta; tra loro c’erano infinite linee rosse alternate: sembrava un velo che divorava qualsiasi cosa trovasse sul suo cammino. Fulmine deglutì. Se tutti quei punti neri fossero stati Demoni, allora il loro numero sarebbe stato di gran lunga superiore all’intera popolazione umana dei Quattro Regni!


Non c’era dubbio che quella fosse la forza principale del nemico in movimento!










<em>Leaxis</em>






[su_service title="Erialis" icon="icon: commenting-o" icon_color="#000000" size="16"]  (*) Antico metodo di cottura della cucina cinese. Famosa è la ricetta del <a href="https://en.wikipedia.org/wiki/Beggar%27s_chicken">Pollo del Mendicante</a> , la cui origine però è avvolta nel mistero, anche se tre sono gli elementi ricorrenti: un pollo, un mendicante, il fango.


<em>[/su_service]</em>
                                


                                



