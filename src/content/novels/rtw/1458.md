---
title: Capitolo 1458- Linea Difensiva Tenuta Da Solo
pubDate: 2025-08-07T11:37:51.096Z
tags:
    - rtw
---


I cannoni automatici da 20mm erano le armi che davano più nell’occhio: i colpi traccianti creavano delle “lunghe fruste”.


Per via della pressione elevata, i proiettili traccianti composti dalle pietre degli Uomini Fiammifero erano ancora più luminosi. Inoltre, erano più compatti dei proiettili comuni perciò lungo la loro traiettoria non si riuscivano a vedere spazi vuoti,


Le Bestie Diaboliche colpite dai cannoni automatici non avevano modo di reagire: essere colpite da un colpo di luce significava essere colpiti da più proiettili contemporaneamente. Anche se venivano colpite le ali, la potenza dei proiettili poteva aprire dei grandi fori su di esse.


Rispetto alle ali, era più comune che i proiettili cadessero sui torsi delle Bestie Diaboliche in picchiata. Seguirono raffiche di sangue, alcuni rotolarono e precipitarono verso il terreno, mentre i Demoni Folli che portavano in groppa non potevano fare altro che urlare di angoscia in attesa del loro inevitabile destino di schiantarsi al suolo.


I demoni non erano spaventati dalle circostanze. Iniziarono ad adottare delle brusche cadute per aumentare la loro velocità e disperdersi in due direzioni, con l'intento di allontanarsi dalla sparatoria.


In tempi normali, questo sarebbe stato senza dubbio il metodo più efficace. Di fronte a bersagli volanti, i soldati del Primo Esercito usavano puntare le armi per “inseguire” i bersagli e anche le squadre più esperte avrebbero richiesto alcuni secondi per regolare la mira.


Ma stavolta si trovavano ad affrontare Eleanor.


Quasi istantaneamente, i percorsi e le coordinate delle Bestie Diaboliche vennero ricalibrate per creare nuove traiettorie. Ciò avvenne attraverso innumerevoli equazioni e calcoli polinomiali che decretarono subito il destino dei nemici.


La rete luminosa ondeggiò!


Questa era la prima volta che i vertici che osservavano la battaglia sentirono un senso di grandezza.


Le munizioni traccianti non volavano più dritti, disegnavano invece degli archi per via della rapida rotazione delle canne. Le linee si intrecciavano tra di loro, assomigliando a delle corde.


Nonostante sembrassero disordinate, le linee raggiungevano gli obiettivi con precisione. Ogni singola linea anticipava esattamente i movimenti delle Bestie Diaboliche.


Quelli che non ne erano a conoscenza del fatto che i proiettili stessero inseguendo le Bestie Diaboliche, avrebbero pensato che fossero queste a volare direttamente addosso ai proiettili!


“Penso che Lady Eleanor sia estremamente felice.” Disse improvvisamente Phyllis.


“Perché?” Chiese Roland perplesso.


“Nella battaglia in cui Taqila cadde, a fare a pezzi le nostre difese furono proprio le Bestie Diaboliche. Comparvero in aria, dove non riuscivamo ad arrivare, e attaccarono i punti deboli delle nostre difese. Anche se l’esercito della Città Santa corse a destra e a manca, non fu in grado di garantire che ogni parte delle mura fosse protetta. Le balestre e le catapulte utilizzabili diminuirono e infine, le Bestie d’Assedio fecero irruzione.” Sospirò emotivamente. “A quel tempo, Lady Eleanor si trovava sulle mura ed era ricoperta di sangue. I demoni non osavano avvicinarsi a lei, ma alle sue spalle, la Città Santa era già in fiamme.”


Quindi era questo...


Il motivo per cui aveva parlato di una vendetta di quattro secoli.


Non importava quanto forte fosse un individuo, da solo non sarebbe mai stato in grado di salvare la Città Santa da orde di nemici. Dopo aver collegato i vari punti, le parole dietro il suo linguaggio languido erano diventate improvvisamente più solenni.


Anche stavolta, Eleanor si trovava in prima linea nella Battaglia della Volontà Divina.


Tuttavia, ciò che aveva alle spalle era la forza dell’intera razza umana.


“Stanno iniziando a muoversi separatamente!” Avvisò improvvisamente Ferlin Luce dell’Alba.


Attraverso lo schermo di potere magico, videro l’orda di Bestie Diaboliche ferite separarsi in due: un primo gruppo caricò verso la superficie dell’isola volante, mentre l’altro volò ad un’altitudine inferiore, apparentemente nel tentativo di evitare i cannoni automatici. Molto probabilmente, i demoni avevano capito che i movimenti convenzionali per evitare i proiettili non funzionavano più e avevano abbandonato l’idea di tormentare i nemici dal cielo; tentavano invece di atterrare e cercare riparo.


Ma la difesa di Eleanor non si limitava ad un singolo livello.


I prossimi ad unirsi alla battaglia furono le mitragliatrici pesanti Mark I che formavano una linea difensiva interna.


Le loro torrette erano più piccole, alte quasi mezzo metro. Considerano che non erano mobili, le canne erano state sostituite con canne più lunghe raffreddate con l’acqua. Tutte le piattaforme di tiro girevoli erano distribuite su piste, ponti e torri di controllo per affrontare i nemici che tentavano di “saltare” oltre la prima linea di difesa.


I Demoni Folli che atterrarono iniziarono finalmente il contrattacco.


Abbandonarono le Bestie Diaboliche che li avevano difesi dalla pioggia di proiettili e iniziarono a tirare delle lance corte oppure a sparare dei colpi elettrici verso le torrette. Questi colpi innescarono delle esplosioni sulla superficie dell’isola volante!


Con sorpresa di Roland, scoprì che le lance corte non erano più semplici ossa di bestie, ma lance composte mescolate con sostanze sconosciute. La punta delle lance era nera e innescava esplosioni al contatto, inoltre, si potevano chiaramente vedere le scintille e il fumo che emanavano.


I Demoni Folli che erano in grado di produrre elettricità erano completamente diversi dai Demoni Folli incontrati dall’Associazione delle Streghe Alleate. Non solo sapevano usare le loro abilità più velocemente, anche il raggio di azione era maggiore.


Era chiaro che questi Demoni Folli fossero parte di un’unità d’élite.


Se si fossero scontrati contro il Primo Esercito, avrebbero effettivamente causato un gran caos.


Ma era un peccato che le torrette fossero solamente delle fredde macchine.


Non provavano paura o esitazione. Finché veniva fornito loro il potere, non avrebbero mai smesso di sparare. Anche se un paio di torrette dovesse sbagliare mira, il funzionamento delle altre non sarebbe stato influenzato.


Naturalmente, queste non erano di certo l’ultima linea di difesa di Eleanor: furono attivate anche due serie di cannoni da 75mm posizionati diagonalmente sull’isola volante. Si girarono gradualmente verso le posizioni nemiche. I due cannoni più piccoli erano più che sufficienti per coprire la pista che misurava oltre un chilometro di diametro.


<em>“Questa è la battaglia con armi da fuoco che Pasha e le altre hanno menzionato...”</em> Pensò Eleanor tra sé e sé.


Sebbene non avesse familiarità con questa forma di combattimento, sin dal primo sparo si era innamorata di quella sensazione.


Fino a quel momento, era l’unica persona che stava combattendo contro i demoni.


Ma ciononostante, i demoni non riuscivano a sfuggire alla sua attenzione per attaccare i punti dove la difesa era più debole. Persino sul fondo dell’isola volante erano state installate quattro serie di cannoni da 20mm e due cannoni Longsong per combattere il nemico.


Era una roccaforte senza punti ciechi.


<em>“I vostri trucchi finiscono qui...”</em> Eleanor aggiustò la mira dei cannoni, girandoli direttamente al centro del campo dove un demone era stato soppresso dall’ondata di proiettili. A giudicare dall’armatura straordinaria e dal vestiario, molto probabilmente era un Demone Anziano di alto livello.


Controllò il Nucleo del potere magico e tirò la corda per sparare...


***






<em>Boom!!</em>


<em>Fsshhh...</em>


A seguito dei forti boati e dei rimbombi, dai soffitti delle caverne caddero sabbia e pietra.


“Sono quelli del Primo Esercito che combattono contro i nemici? Staranno bene?” Finkin spazzò via la polvere dalla testa e guardò preoccupato verso l’alto.


“I bombardamenti possono al massimo danneggiare la pista, non arrecheranno alcun danno agli hangar. Inoltre, c’è anche la Signorina Lotus, perciò sarà facile ripristinare le buche.”


La voce suonava sconosciuta, come se non fosse di un pilota della prima classe. Good, Finkin e Hinds si voltarono a guardare, solo per scoprire che a parlare era stato l’asso dei nuovi arrivati, Manfeld.


“Salve, superiori.” Fece il saluto.


“Ehi, il tuo sfidante è qui.” Finkin diede una gomitata a Good e sussurrò.


Good roteò gli occhi al suo compagno e fece un cenno a Manfeld. “Lo penso anch’io, ma non sappiamo ancora quando potremo andarcene.”


“Non ci vorrà ancora molto.” Manfeld chiuse gli occhi e ascoltò per un momento. “Gli intervalli tra i colpi delle mitragliatrici si stanno allungando, il che significa che i demoni non riescono a superare la nostra linea difensiva. Credo che presto i vertici ci invieranno l’ordine di contrattaccare.”


“Riesci a sentire le mitragliatrici attraverso gli strati di roccia?” Good era stupefatto.


“Se mi concentro con tutto me stesso, sì.” Manfeld annuì.


Finkin fece un verso a Hinds che significava: “si sta mettendo in mostra”.


Proprio in quel momento, gli altoparlanti all’interno degli hangar risuonarono con la voce della Principessa Tilly. “A tutti i Cavalieri dell’Aeronautica, salite a bordo dei vostri aerei e preparatevi per la battaglia!”






<em>Aris</em>
                                


                                



