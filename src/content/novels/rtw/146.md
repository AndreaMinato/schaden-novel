---
title: Capitolo 146- Cercando le tracce, scoprendo la causa (Parte II)
pubDate: 2025-08-07T11:37:50.897Z
tags:
    - rtw
---


Quando Theo riprese conoscenza, poteva ancora sentire un dolore lancinante dalla schiena sino al collo.


Dannazione, quella donna brutale l’aveva colpito davvero forte. Aprì gli occhi e cercò di muoversi, solo per scoprire di avere le mani legate dietro la schiena e le gambe legate a quelle della sedia in cui era seduto.


“Si è svegliato”. Improvvisamente si sentì la voce di una donna.


“Qual è il tuo nome?”. Una persona comparve di fronte a lui e gli sollevò il mento. “Ti consiglio di non mentire, o domani sarai già diventato un altro cadavere che galleggia nel fossato”.


Theo dovette sbattere le palpebre per riuscire a vedere chiaramente, la donna dinnanzi a lui stava indossando un velo ed il suo corpo era avvolto in una tunica, apparentemente non voleva essere riconosciuta da lui.


“Theo” rispose lui onestamente, allo stesso tempo si guardò intorno di nascosto.


Era una stanza angusta e l’ambiente circostante era coperto di polvere e pezzi di gesso appartenenti ad una statua rotta, malgrado un tempo fosse integra, ora ne era rimasta intatta solo la metà. La polvere ed il gesso accumulati avevano già iniziato a diventare marroni, come se fossero stati abbandonati già da lungo tempo. La stanza non possedeva finestre, dunque il cielo non era visibile ed egli poteva solamente ipotizzare che ora fosse. L’unica luce al suo interno proveniva da una lampada ad olio appesa al muro.


“Dalla Montagna del Drago Caduto sino a Città d’Argento è così tanta strada”, proseguì la donna con voce fredda: “Perché ci stai cercando?”.


“Io non vi sto cercando, è l’Associazione delle Streghe Alleate che vi cerca”.


“Cos’è un’Associazione?”.


“Ѐ un gruppo di streghe, proprio come voi. Mi hanno affidato il compito di diffondere la loro notizia”.


“Assurdità” sbottò la donna. “Non so dove tu abbia sentito nominare il loro nome, ma si trovano lontano, ad est, nella Regione del Vento Marino. Pensi che gettando dei nomi a casaccio nella stanza, noi ti crederemo?” La donna tirò fuori un pugnale dalla sua cintura e Theo si rese conto che era lo stesso pugnale che lui stesso aveva utilizzato in precedenza. “Ti darò un’ultima opportunità, non mettere alla prova la mia pazienza!”.


“Ciò che ho detto è la verità!” ribadì a voce alta, voleva continuare a gridare, ma alla fine non si azzardò a farlo, dunque disse con voce soffocata: “Originariamente si diressero verso la Catena Montuosa Invalicabile, in cerca della Montagna Sacra. Non essendo riuscite a trovarla, si sono stabilite a Città di Confine, solo per scoprire che i sintomi del morso del demonio erano scomparsi. Una volta realizzato questo, volevano naturalmente salvare altre streghe. Lo giuro, non ho mentito!”.


“Allora perché dovrebbero mandare te?”.


“Perché le ho aiutate, le ho aiutate quando una dei loro membri era inseguita dall’Armata dei Giudici della Chiesa. L’ho aiutata distraendo il suo inseguitore. Il loro mentore si chiama Cara e ci sono anche Wendy e Pergamena, mi hanno chiesto di andare!”


Dopo aver ascoltato la sua spiegazione, la donna mascherata rimase in silenzio, ripose il pugnale nella cintura e si mise dietro di lui. Rapidamente, Theo riuscì a sentire come le due donne bisbigliavano alla sue spalle.


“Alle prime armi” commentò lui nel suo cuore: “Sebbene entrambe agiscano come criminali, è comunque chiaro che è la prima volta che interrogano qualcuno”.


Durante un interrogatorio, è assolutamente taboo fare domande che possiedono una sola risposta, perché nel caso in cui non ricevano la loro risposta, a chi fa le domande rimane una sola scelta: “uccidere oppure no”? Se decidono di uccidere, perderanno ogni altra possibilità di ricevere più informazioni. Se non uccidono, farebbe perdere di credibilità la loro minaccia di morte. Questo potrebbe fortemente danneggiare la posizione di potere di chi interroga e l’efficacia della minaccia successiva sarebbe sostanzialmente ridotta


Se lui fosse stato l’interrogatore, avrebbe iniziato la tortura dalle dita, per ogni bugia sarebbe stato tagliato un dito. Così, anche se ci fosse stato un errore di giudizio, sarebbe stato un gran problema. In quell’atmosfera minacciosa, il cuore del nemico sarebbe velocemente collassato, ma senza un addestramento professionale, sarebbe stato molto difficile condurre un simile processo.


Fin quando avrebbe mostrato un’espressione spaventata, l’interrogatore sarebbe diventato insicuro e questo equivaleva ad esporre il fatto che semplicemente non riuscivano a dire se stava mentendo o meno.


E Cara, la Montagna Sacra e l’Associazione delle Streghe Alleate erano delle informazioni attendibili ed autentiche che avrebbero intensificato ulteriormente la persuasività delle sue informazioni.


Non ci volle molto prima che la donna mascherata si ripresentasse un’altra volta di fronte a lui: “Quando sono entrate nel Territorio Occidentale?”


“Due o tre mesi prima dei Mesi dei Demoni e, direttamente dopo la fine dell’inverno, sono tornate in città, sostenendo di aver trovato la Montagna Sacra”.


“Quante sono?”.


“Circa una quarantina? Non ne sono sicuro, oltre Cara, quasi nessun’altra strega ha deciso di mostrarsi”.  Theo decise di aggiungere un’altra informazione: “Cara, la Strega Serpente, ne avete sentito parlare? Ha la capacità di evocare serpenti magici, uno di loro si chiama ‘vuoto’. Con lui può velocemente cancellare ogni tossina. L’ho visto con i miei occhi, era molto potente”.


“Davvero non temi le streghe?” la voce della donna sembrava essere un po’ perplessa.


“Perché dovrei temerle? Le streghe sono molto … belle, non possiedono artigli come le bestie demoniache e inoltre non feriscono le persone ordinarie. Se ne avessi timore non sarei mai giunto così lontano per diffondere la notizia”.


“Se qualcuno si dirigesse a Città di Confine, come potrebbe contattarle?”.


“Alcune di loro possono chiaramente vedere la magia, dunque se ci fosse una strega, la troverebbero”.


“Ombra, cosa ne pensi?” la donna mascherata lanciò un’occhiata alle spalle di Theo.


“Non ne sono sicura”. La strega, conosciuta come Ombra, esitò: “Non possiamo aspettare nostra sorella e poi prendere una decisione? Sicuramente lei saprà cosa fare”.


“Va bene” annuì, prese una sedia pulita e si sedette di fronte a Theo.


“Chi è tua sorella maggiore?”


“La guida” l’atteggiamento della donna mascherata si era ammorbidito molto in confronto a prima. Probabilmente il suo aver affermato di non temere le streghe, aveva cambiato parecchio il suo stato d’animo e le sue idee. “Lei ci porterà via da qui”.


“Ve ne andrete? Dove?”.


Avendo parlato fin troppo, ella scosse il capo e non rispose.


“Non sei una strega di Città d’Argento, giusto?” continuò Theo: “Il tuo accento non è come quello del Re. Città d’Argento è vicina alla capitale, dunque lì gli abitanti sono fieri di imitare l’accento del Re”.


Esitò per un momento: “Io… sono del Sud”.


“Streghe da tutto il Regno sono riunite qui e presto verranno portate via…” pensò Theo tra sé e sé: “Non c’è dubbio, appartengono ad un’altra organizzazione. Sono anche delle streghe attraenti, proprio come quelle dell’Associazione delle Streghe Alleate. Tuttavia, in definitiva, dove vogliono andare?”.


In quel momento, dall’esterno si sentì rumore di passi.


“Sorella sei tornata!” Ombra gridò allegramente. Con il cigolio della porta che si apriva, Theo iniziò a trattenere il fiato.


“Ѐ lui quello che ha utilizzato i canali sotterranei per diffondere la notizia?”. La voce della nuova arrivata era matura e sicura: “Che cosa gli avete chiesto?”.


“Quello che ha detto sembra essere vero”. La donna mascherata iniziò a spiegare come aveva percepito l’interrogatorio: “Non sarebbe riuscito ad essere così chiaro nella sua spiegazione, se non fosse entrato in contatto con L’Associazione delle Streghe Alleate”.


“Bene, almeno questo” si diresse verso Theo, fermandosi di fronte a lui. C’era una grande differenza fra lei e la donna mascherata, lei non nascondeva il suo viso. I suoi lunghi capelli neri quasi raggiungevano la vita e sembrava avere all’incirca 25 anni. Nel complesso, la parte di lei che più attirava l’attenzione erano i suoi occhi. Theo scoprì che le sue iridi erano inaspettatamente dorate, persino restando in penombra, i suoi occhi erano comunque chiaramente visibili, proprio come le stelle durante la notte.


Theo era stato spesso al fianco di Sua Altezza, ma l’aspetto della donna sconosciuta poteva comunque essere considerato come appartenente alla categoria più elevata. Ella possedeva una visibile cicatrice sopra l’occhio sinistro che cominciava sul suo sopracciglio per poi scendere verso la guancia. Questa cicatrice non solo non intaccava la sua bellezza, ma al contrario le conferiva un tocco crudele. Dal primo momento in cui l’aveva vista, Theo aveva avuto la sensazione che fosse una guerriera a tutti gli effetti.


“Se l’Associazione delle Streghe Alleate avesse effettivamente trovato la Montagna Sacra, non avrebbero mai mandato nessuno a diffondere una notizia del genere”. Scosse il capo: “Questo non farebbe che condurre la Chiesa da loro, no, potrebbero persino dover abbandonare Città di Confine al più presto possibile. Ho paura che porterebbe solamente una grande calamità su di loro”.


“Dunque… cosa dovremmo fare?” chiese Ombra.


“La nave arriverà oggi a mezzanotte e voi non siete le uniche streghe, quindi dovrete scappare” disse lei, senza alcuna esitazione. “Vi accompagnerò alla nave. Quanto a Wi…”. La donna dai capelli corvini osservò Theo che era ancora legato alla sedia: “Per favore, aiutami a salutare Tilly, dille che tarderò per pochi giorni e può darsi che sarò persino in grado di portare con me qualche altra strega”.


“Vuoi andare con lui a Città di Confine?” chiese Ombra sorpresa: “Ma, in caso fosse una messinscena…”.


Fece un piccolo sorriso e disse, piena di fiducia: “Se fosse il caso, sarebbe come suicidarsi”.




Haru.
                                
                        



