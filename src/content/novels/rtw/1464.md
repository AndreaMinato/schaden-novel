---
title: Capitolo 1464: L’Alba
pubDate: 2025-08-07T11:30:06.965Z
tags:
    - rtw
---


Sulla Divinità degli Dei, sopra alla Città del Re.


Maschera, che possedeva molte teste, non aveva bisogno di lunghi periodi di riposo. Anzi, si poteva dire che, facendo riposare a turno ciascuna delle sue teste, poteva mantenersi lucido per molto tempo.


Nel momento in cui gli Occhi Demoniaci notarono un’anomalia, ricevette subito l’allarme.


“Il nemico è qui.” Gli arrivò anche il suono della coscienza senza ondulazioni del Re. “Nel buio della notte.”


<em>“Quegli insetti stanno cercando senza dubbio di sfruttare l’oscurità della notte per eludere la sorveglianza delle Bestie Diaboliche. Ma cosa potrebbero fare quegli uccelli di ferro? Credono forse che non abbiamo fatto i nostri preparativi?”</em>


“Sto svegliando quegli stupidi Bogle, ci vorrà ancora un po’ di tempo!” La reazione di Immeritato fu chiaramente la più lenta, ma considerando che era un povero essere con solo una testa, questa sua vigilanza era già più che sufficiente.


“Non importa  se è un po’ tardi.” Nassaupelle tirò fuori un Nucleo in miniatura. “Come detto in precedenza, ho già studiato a fondo le strategie di combattimento degli uccelli di ferro. Vostra Maestà, lasciate che sia io ad occuparmi di questi irritanti insetti.”


Grazie alla potenza del suo potere magico, dal muro di Pietra Nera che formava la cupola della Città del Re si estesero diversi “rami” cristallini. In origine questi erano parte della prima generazione di Demoni Simbionti, ma dopo aver apportato alcune modifiche speciali, non sparavano più aghi cristallini, ma altri tipi di particolari Demoni Simbionti in miniatura.


Dopo i diversi scontri, si era già accorto che gli uccelli di ferro - i macchinari che gli umani chiamavano Furia dei Cieli o Fuoco Celeste - possedevano un difetto evidente. Nonostante la loro velocità fosse più elevata di quella dei Bogle, non potevano cambiare direzione agilmente come questi ultimi. Più velocemente andavano e più era evidente questo difetto. La loro traiettoria di volo formava un arco circolare, e in picchiata non era possibile eseguire movimenti rotatori. Ciò significava che in determinati momenti dovevano per forza passare per determinati luoghi.


In altre parole, fintanto che decidessero in anticipo il grado di frammentazione degli aghi, la possibilità che i Demoni Simbionti colpissero gli uccelli di ferro sarebbe aumentata notevolmente. Certo, gli aghi cristallini stessi non ne sarebbero capaci, ma vedendo il problema da un’altra angolazione, sostituire al proiettile un Demone Simbionte in grado di giudicare autonomamente la situazione avrebbe reso tutto molto più semplice.


Avvicinandosi agli uccelli di ferro, questi oggetti a forma di ago sarebbero esplosi automaticamente, trasformandosi in un gruppo di Demoni Simbionti capaci di volare temporaneamente. Una volta atterrati sugli uccelli di ferro, si sarebbero comportati come parassiti, distruggendo e consumando il debole strato esterno del bersaglio.


Maschera era convinto che questa serie di sistemi difensivi avrebbe sicuramente lasciato una profonda impressione sugli aggressori furtivi.


Tuttavia, osservando attraverso gli Occhi Demoniaci, le successive reazioni degli umani lo lasciarono leggermente sorpreso.


Nell’intervallo in cui le Bestie Diaboliche si stavano alzando in volo, gli uccelli di ferro meccanici non avevano lanciato alcun assalto alla Divinità degli Dei. Stavano invece virando collettivamente verso sud, come se stessero deliberatamente evitando Città del Re.


Cosa significava questo?


Che quegli insetti volessero abbandonare l’attacco?


“Heh, stanno scappando. Sembra che non avrai la possibilità di usare i tuoi giocattoli.” Immeritato lo schernì. “Alla fine, sono comunque io a dover inseguire gli umani.”


No... non doveva essere così.


Nassaupelle aggrottò la fronte. Sebbene etichettasse gli umani come esseri meschini, gli scontri passati erano stati sufficienti per dimostrare che queste creature senza magia non mancavano di coraggio. Dato che avevano pianificato un assalto notturno, come potevano mostrare paura in questo momento critico e fuggire prima di dare inizio alla battaglia?


In quel momento, gli Occhi Demoniaci percepivano nella visuale soltanto una fonte. Ciò significava che la gran parte degli insetti doveva ancora “vedere” la Divinità degli Dei. La notte indeboliva la fazione nemica, ma limitava anche i sensi degli Occhi Demoniaci.


Poteva essere che... questo gruppo di uccelli di ferro non fosse la forza d’assalto principale degli umani?


Improvvisamente, un’idea gli passò per la mente, prese il controllo di tutti gli Occhi Demoniaci per guardarsi intorno nei cieli vuoti intorno alla Divinità degli Dei. Non usando il potere magico, ma le capacità visive di migliaia di occhi.


“Cosa stai facendo?” Protestò Immeritato infelicemente.


Maschera non si preoccupò di spiegare. Tutti i suoi cervelli erano collegati agli Occhi Demoniaci. Dopo un po’, notò finalmente qualcosa di strano nel cielo notturno.


Vide un oggetto metallico nero e poco appariscente volare verso la Divinità degli Dei. Non era molto più piccolo rispetto agli uccelli di ferro ed era particolarmente difficile da distinguere sullo sfondo blu scuro.


Questo oggetto di forma cilindrica gli ricordò subito gli esplosivi che i Fuoco Celeste avevano sganciato in precedenza... ma, gli umani stavano facendo tutto questo solo per far cadere una cosa del genere?


Nassaupelle ordinò ai suoi subordinati di continuare a mantenere le barriere magiche.


In quell’istante, in cielo brillò una luce estremamente accecante!


Fu anche l’ultima scena che vide tramite gli Occhi Demoniaci.


La luce durò meno di un battito di ciglia. Tutti gli Occhi Demoniaci si disconnessero da lui e nella sua mente rimasero solo il dolore e un biancore estremamente brucianti.


Non poté fare a meno di ringhiare!


Ma non era finita qui.


La Divinità degli Dei sembrava essere stata colpita da qualcosa mentre l’interno della città tremava. La cupola emise un suono acuto e il terreno cominciò a crollare. Nassaupelle sentì i piedi andare giù mentre il suo corpo sembrava fluttuare.


***






Tilly non vide l’istante in cui avvenne l’esplosione.


Nonostante avesse preparato degli occhiali da sole neri, riuscire a vedere ad occhio nudo l’esplosivo lanciato da settemila metri di quota era del tutto impossibile. Inoltre, indossando gli occhiali rendeva la visione ancora più oscura. Dopo alcuni tentativi, aveva abbandonato l’idea.


Perciò soltanto quando il mondo si illuminò, Tilly si accorse di quello che stava accadendo.


In quel fatidico momento, aveva le spalle rivolte verso la Divinità degli Dei. In un istante, le ali dell’aereo si erano illuminate di uno splendore abbagliante. Anche i bulloni su di esse si potevano vedere chiaramente. E le parti sporgenti dell’aereo proiettavano persino delle lunghe ombre!


In passato, soltanto l’alba poteva delineare e illuminare tutte le cose nel cielo notturno, scacciando l’oscurità.


Trasse un profondo respiro e girò la testa per guardare...


Un’enorme palla di fuoco era comparsa a diverse centinaia di metri sopra alla Divinità degli Dei, ma nonostante l’altezza, discese rapidamente, illuminando la fortezza volante.


Le imponenti mura di Pietra Nera emanavano un fumo verdastro, come se fossero state spazzate da una forte corrente d’aria. Tuttavia, Tilly sapeva che non era aria, ma la luce che aveva raggiunto una certa intensità. Poteva sprigionare una forza d’impatto e accendere qualsiasi oggetto infiammabile.


Al tempo stesso, la palla di fuoco iniziò a deformarsi e le increspature di diffusero rapidamente verso l’esterno. Se non fosse stato per la Divinità degli Dei che fungeva da sfondo, non avrebbe potuto vedere questa scena mozzafiato.


Le increspature si scontrarono con la fortezza volante sottostante, come un palmo gigantesco che colpiva un tavolo di legno ricoperto di polvere. Grandi quantità di polvere si alzarono all’istante, quasi ricoprendo la superficie del corpo vertebrale. Poi fu il turno della Divinità degli Dei, e infine del terreno. Dal  fumo che si innalzava, si notava che le increspature non erano frutto dell’immaginazione, ma erano qualcosa di tangibile e reale.


Dopo aver toccato il suolo, continuarono a gonfiarsi puntando diritto verso la flotta!


“Preparatevi a caricare!” Tilly alzò il ricevitore del trasmettitore e gridò.


<em>Boom!</em>


In quel momento, anche il botto assordante dell’esplosione raggiunse le sue orecchie.


Il silenzio della notte fu finalmente infranto. Accompagnati dai rimbombi, gli aerei iniziarono a vibrare violentemente. Al tempo stesso, sotto l’effetto dell’esplosione, iniziarono a precipitare, come se avessero perso il controllo. Ci vollero diversi secondi prima di riuscire a stabilizzare la situazione.


Il boato assordante era come un gong che annunciava l’arrivo dell’alba del nuovo giorno. Uno spicchio di luce mattutina spuntò dal crinale della montagna proiettandosi sulla terra.


La palla di fuoco era ormai diventata una colonna di fumo bruno-giallastra che affondava le radici nelle profondità della Divinità degli Dei, mentre la parte superiore continuava a salire fino a fondersi con le nuvole.


Tilly diede di nuovo l’ordine di virare.


Quando la flotta si diresse verso est, vide finalmente la Divinità dei Dei coperta da una nuvola di fumo.


Da una prospettiva generale, pareva quasi inalterata. Rispetto agli alberi sottostanti distrutti, fluttuava ancora stabile a mezz’aria.


Tuttavia, l’esplosione di prima non era stata priva di danni. Osservando attentamente attraverso il fumo, si poteva vedere che sulla cima della piramide di Pietra Nera era stato aperto un enorme buco!






<em>Aris</em>
                                


                                



