---
title: Capitolo 1467- Diversi Destini
pubDate: 2025-08-07T11:37:51.097Z
tags:
    - rtw
---


Nassaupelle sentì un brivido corrergli lungo la schiena.


Aveva visto le bombe sganciate dall’uccello di ferro quando erano piombate giù. Dato che il primo attacco era arrivato da un enorme oggetto metallico, allora l’uccello di ferro più grande che Immeritato aveva scoperto doveva essere uguale. Tralasciando quando gli umani ne avessero costruiti di tali dimensioni, la loro origine e struttura, alla fin fine, erano collegate.


Inoltre, la pancia dell’aereo aveva solamente un enorme buco, perciò il nemico aveva già sganciato il secondo oggetto metallico!


Quindi adesso dov’era?


Cambiando la direzione di Città del Re, Nassaupelle guardò in alto, verso la colonna di fumo, ma ben presto lasciò perdere: senza l’aiuto delle guardie Occhio Demoniaco, le sue diverse paia di occhi semi-ciechi non avrebbero mai trovato la risposta in quel cielo caotico. C’erano tracce di battaglia tra i Bogle e gli uccelli di ferro e ogni puntino nero che precipitava poteva essere un loro pezzo oppure, addirittura, un Demone Originario che aveva perso la propria cavalcatura.


Infatti, non riusciva nemmeno a vedere l’enorme uccello di ferro nero che Immeritato aveva notato. Il fumo che aleggiava si era già diffuso per dozzine di miglia ed un enorme “ombrello” si era formato sopra la sua testa, creando senza alcun dubbio una copertura adiacente: cercare di capire la situazione generale dal basso era praticamente impossibile.


“Ha lanciato qualcosa? Oppure c’è un oggetto nero che sta scendendo rapidamente?” Chiese Maschera urlando.


“Sì, ci sono cose del genere ovunque.” La risposta di Immeritato non superava le sue aspettative. “Se vuoi che trovi qualcosa, devi essere più chiaro con la descrizione.”


<em>Non c’è più tempo!</em> Si rese conto Nassaupelle.


Cos’altro poteva fare?


Come poteva evitare un tale attacco?


Molte ipotesi si affacciarono alla sua mente, ma furono tutte scartate rapidamente.


<em>Questo non va bene… quello nemmeno… neppure questo!</em>


Alla fine, Maschera non sapeva più cosa fare.


Poteva fare ben poco di fronte all’incredibile arma dell’eredità che i nemici possedevano. Dato che la Divinità degli Dei era enorme, era impossibile cambiare la sua direzione in un breve lasso di tempo.


Anche se avesse dato l’ordine per una ritirata totale verso il sistema centrale, l’enorme inerzia avrebbe spinto lentamente la montagna in avanti.


Intercettare l’oggetto metallico? Senza contare che non sapeva la sua posizione e velocità precise, portare a termine quell’ordine sarebbe stato impossibile. Le truppe di Bogle si erano già completamente sparpagliate, prendendo di mira l’enorme uccello di ferro. La trasmissione cosciente della Torre della Nascita poteva essere percepita solo dagli Ascendenti Superiori che avevano toccato il Regno delle Menti. Lui non aveva alcun modo per informare tempestivamente del pericolo più di un migliaio di Demoni Originari e Demoni Giovani, ingaggiati in battaglia.


Maschera poteva solamente sperare che i suoi compagni con una testa fossero un po’ più svegli, considerassero l’arma degli umani come “un’altra anormalità” e che non permettessero a quel nero oggetto metallico di precipitare su Città del Re.


Il destino dei Demoni non aveva più niente a che fare con la sua volontà.






…






Sylvie non poté far altro che mordersi le labbra.


Dall’Arca della Pace si stava già levando fumo a causa degli attacchi dei Demoni, che l’avevano accerchiata.


Il naso dell’aereo era stato intaccato dagli attacchi nemici e solo due dei motori erano rimasti funzionanti; nonostante ciò, il suo destino era ormai segnato: stava precipitando.


Intorno all’Arca della Pace c’era una densa orda di Bestie Diaboliche che arrivavano da ogni direzione, lanciando le loro lunghe lance esplosive contro l’aereo, ormai fuori controllo. Quella scena le ricordò degli avvoltoi che si spartivano la carne della loro preda.


Inoltre, era una decisione presa dallo squadrone.


Per ridurre gli errori riguardo l’aviolancio della bomba, l’Arca della Pace era scesa da 7000 a 4000 metri. Avevano già superato la distanza di sicurezza e avevano calcolato una traiettoria di tiro direttamente sopra alla zona di ricerca nemica. Contemporaneamente, attraversare la fatale colonna radioattiva significava non poter più tornare indietro, una volta deciso il corso d’azione.


Dopo aver ricevuto i parametri modificati e calcolato il risultato, il Comandante Volto D'Aquila non le disse molto: solo due frasi.


<em>“Arca della Pace, ricevuto.”</em>


<em>“Grazie. Lascio a voi il resto della missione.”</em>


Come se fosse una faccenda totalmente normale.


Se non lo avesse informato dell’orda nemica che aveva visto o avesse scelto un percorso più sicuro…


Improvvisamente Wendy le prese la mano, come se avesse visto che non riusciva a sopportare oltre quella situazione. “Non è colpa tua. Volto D’Aquila conosce molto bene le sue responsabilità. Ha anche completato la missione in maniera brillante. Se l’Arca della Pace non avesse attirato così tanti nemici, le perdite che avrebbero probabilmente subito i Cavalieri dell’Aeronautica sarebbero state incalcolabili. Lascia che si ritirino dalla zona dell’esplosione e si preparino all’impatto.”


Sylvie sapeva che Wendy aveva ragione: per i Cavalieri dell’Aeronautica non era facile resistere a lungo, anche combattendo contro il nemico sul proprio territorio e avendo il vantaggio assoluto sulle informazioni. Non poteva vanificare gli sforzi di Volto D’Aquila.


“Sì…”


Fece un respiro profondo per calmarsi. Diffuse le notizie contemporaneamente attraverso un Sigillo e il trasmettitore; gli aerei che le ricevettero cambiarono direzione e fuggirono dal campo di battaglia, sfruttando la propria velocità. In quel momento, Sylvie vide una scena incredibile: in lontananza, non tutti i Cavalieri dell’Aeronautica si stavano ritirando. Tre aerei Furia dei Cieli non avevano alcuna intenzione di andarsene, anzi stavano volando verso la Città del Re dei Demoni!






…






“Hey, sai cosa stai facendo?!” La voce irrequieta di Finkin risuonò incessantemente nel ricevitore.


“Questa non è un’esercitazione!”


“Ovvio che lo so!” Anche Good gridò. Mentre parlava, abbatté una Bestia Diabolica che stava caricando verso di lui. “Se tutti volassero via, il nemico scoprirebbe sicuramente che l’Arca della Paca ha sganciato la bomba. Anche se difficilmente cambierà la sua traiettoria, chissà cosa potrebbe accadere! Se non mi credi, guarda quel tipo: è ovvio che abbia avuto la mia stessa idea!”


Good era preoccupato che i Demoni potessero notare la bomba, sganciata da un’altitudine elevata, e dunque fermare la sua caduta sulla Divinità degli Dei: per questo insisteva nel restare nell’area d’attacco originale.


La seconda bomba altamente esplosiva pesava quattro tonnellate e aveva incastonata una Pietra Divina della Vendetta. Era improbabile che una lancia o il potere delle pietre magiche potesse scalfirla.


Ciononostante, si sarebbe ottenuto il miglior risultato solo se fosse esplosa nella regione centrale della Città Volante: quello era il problema. Durante le riunioni militari questo fatto era stato sottolineato molte volte. Era quasi impossibile che le Bestie Diaboliche inseguissero la bomba di propria iniziativa, ma non si poteva mai essere troppo sicuri; se una di loro fosse riuscita ad intercettarla dopo averla inseguita, il risultato sarebbe stato completamente diverso.


E lui ne era il guardiano: doveva andare fino in fondo.


Sfortunatamente, non era l’unico ad averlo pensato dato che qualcuno aveva agito più in fretta di lui.


Forse era intervenuto nel momento in cui la bomba aveva lasciato l’aereo.


Quella persona non era altri che Manfeld Castein.


Infatti, era stato il primo a notare l’aereo di Manfeld e, in mezzo alla confusione, a trovare la bomba rotonda.


I tre aerei Furia dei Cieli iniziarono l’inseguimento in formazione triangolare. I loro motori producevano rumori così assordanti da oltrepassare addirittura i paraorecchie. Good vide perfino gli stabilizzatori a pinna sulla coda della bomba.


Se fosse stato alla guida di un vecchio aereo Fuoco Celeste, probabilmente si sarebbe ridotto in mille pezzi per la velocità troppo elevata.


Per fortuna, la distanza non era troppa: dopo aver distrutto due Bestie Diaboliche che avevano cercato di avvicinarsi, dinanzi a lui comparve l’enorme buco sulla cupola della Divinità degli Dei.










<em>Leaxis</em>




                                


                                



