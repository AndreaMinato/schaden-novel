---
title: Capitolo 147- Delegazione Missionaria
pubDate: 2025-08-07T11:37:50.897Z
tags:
    - rtw
---


Alicia non aveva mai pensato al fatto che, un giorno, sarebbe potuta diventare membro di una delegazione missionaria.


Dopo tutto, quando la Chiesa inviava delle persone in una delegazione di questo tipo, il gruppo era sempre formato da guerrieri scelti, esperti anche nelle lettere e nelle tattiche militari, dato che avrebbero rappresentato la Chiesa per tutto il tempo trascorso fuori. Aveva molta fiducia nelle sue capacità di combattimento e nella sua etichetta. “Per un anno intero, ho fatto continuamente avanti e indietro dalla linea difensiva, sempre impugnando ed agitando la mia lunga spada a doppio taglio. Può, una donna del genere, essere attraente mentre deve andare da qualche parte?” Pensando a questo, il suo intero corpo venne avvolto da una sensazione di disagio.


La Sacerdotessa Mira aveva detto che avrebbero dovuto recarsi alla città del confine occidentale del Regno di Graycastle, per investigare sul caso del potere reale che ospitava e proteggeva alcune streghe. Oltre alla Sacerdotessa, che guidava la delegazione, il gruppo era costituito da dieci Giudici, uno di loro era il capitano dalla faccia dall’espressione glaciale che aveva conosciuto durante la difesa di Hermes.


Ma sembrava che, persino fuori dal campo di battaglia, egli mantenesse ugualmente e costantemente il suo sguardo glaciale. Anche solamente stando al suo fianco, Alicia poteva sentire la temperatura abbassarsi drasticamente.


La Sacerdotessa invece manteneva un’espressione completamente opposta. Aveva già più di 40 anni ed un paio di occhi saggi e lungimiranti. Raccontava sempre aneddoti divertenti riguardanti la Chiesa, chiaramente possedeva molta esperienza, piena di trasporto per gli affari altrui, ma senza mai perdere il suo atteggiamento elegante mentre passava. La sua aura non si sarebbe ridotta nemmeno in presenza dell’Arcivescovo. Più di una volta, Alicia aveva sentito dire che fosse la candidata più adatta alla carica di vescovo.


Ciò che la sorprendeva era che, come pubblico ufficiale, le abilità di Mira nel cavalcare non erano inferiori a quelle dei Giudici. Negli ultimi due giorni, aveva passato la maggior parte del suo tempo dinnanzi alle truppe, guidandole sempre più in basso lungo il sentiero montano, superando foreste, città e paesi, in modo tale da far sì che i  cavalli mantenessero sempre la stessa velocità per ridurre lo sforzo fisico. Questa tecnica era proprio come quella utilizzata da un cavallerizzo esperto.


Quando abbandonarono il confine di Hermes ed entrarono nel Regno di Graycastle, uno dei Giudici chiese: “Non andremo più a sud?”.


“No, la distanza tra Città di Confine ed il luogo in cui ci troviamo ora è troppo vasta, se prendessimo il tracciato via terra, le mie chiappe inizierebbero a sbocciare proprio come dei fiori”. Mira agitò la mano con aria di disapprovazione: “Prima andremo verso est, fino a quando non raggiungeremo la Città della Valle Nascosta dove c’è un fiume che scorre verso la Città Rossa. Da lì non sarà molto lontano, prima di aver raggiunto la Fortezza Longsong”.


“Quando vi siete unita alla Chiesa?” chiese Alicia curiosamente. “Non solo conoscete ogni sorta di aneddoti riguardanti cose accadute nella Città Santa, ma conoscete anche molto del mondo in generale”.


“Mi sono unita alla Chiesa dodici anni fa, quando avevo 30 anni” replicò Mira


“Abbastanza tardi” esclamò Alicia. “Per quanto ne so, più si è anziani più è difficile comprendere le dottrine del Signore. Ѐ persino più sconvolgente il fatto che abbiate impiegato solamente dieci anni per essere promossa dal rango di credente a quello di Sacerdotessa”.


“Sì, beh” sorrise Mira: “Questo è uno degli affascinanti aspetti della Chiesa. Originariamente ero la figlia di un mercante, viaggiai con mio padre attraverso i quattro regni per vendere merci. I prodotti che sono comuni in certi luoghi, sono rari in altre località e perciò valgono molto di più. Per esempio, il prezzo del corallo verde, quando lo acquistavamo dai pescatori locali, nella Regione del Vento Marino, potevamo comprarli ad un prezzo che andava dai 20 ai 30 argenti reali. Li ponevamo in cisterne d’acqua e li trasportavamo, per l’intero viaggio a nord, verso il Palazzo Imperiale del Regno dell’Eterno Inverno. Se il trasporto andava a buon fine e i coralli avevano ancora il loro colore naturale, senza alcun ramo rotto, potevamo venderli per 10 o più ori reali. Pensavo spesso: “Ѐ ovvio che sia lo stesso prodotto, quindi come è possibile che ci sia una così grande differenza nel loro valore?””.


“Perché… in alcuni luoghi sono rari?” suggerì Alicia.


“Inizialmente anche io la pensavo così” annuì Mira: “Ma poi accadde qualcosa che cambiò il mio modo di vedere le cose. Un nobile, che segretamente dava asilo ad una strega capace di controllare la temperatura, dopo alcuni tentativi, finalmente riuscì a trovare un modo per custodire e far crescere i coralli della Regione del Vento Marino, nel Regno dell’Eterno Inverno. Egli trasformò il seminterrato di una casa, posta nel suo giardino, in un enorme stagno, allestendo dei lucernari sul soffitto. In questo modo poteva raccogliere i coralli una volta all’anno. La sua produzione era dieci volte maggiore rispetto a quella che mio padre era capace di trasportare e noi eravamo in grado di compiere il viaggio una volta all’anno. Così, c’erano molti più coralli verdi sul mercato, rispetto a prima. Egli non solo li vendeva al palazzo, ma anche alle altre potenti famiglie aristocratiche. Se il prezzo fosse stato stabilito solo in base alla rarità, quello costoso dei coralli verdi sarebbe dovuto calare.


Ma, dopo due anni, il palazzo rifiutò di accettare quei coralli verdi a basso costo, ritenendoli prodotti contraffatti. Mio padre, invece che ridurre i prezzi dei coralli verdi, li raddoppiò. Così come il nobile e la strega, egli venne confinato dalla Chiesa e arso vivo sul rogo con l’accusa di aver rapito ed ospitato una strega. Ma io sapevo che i coralli che vendeva non erano contraffatti, non vi era alcuna differenza tra quelli e la merce di mio padre.


L’idea che un oggetto raro sia inestimabile non è sbagliata, ma ci sono molti altri fattori che influenzano il prezzo della merce. D’altronde, questo non è altro che uno degli esempi più semplici. Visto che il Palazzo Reale considerava i coralli verdi come simbolo di sfarzo, attribuiva loro, in maniera artificiosa, un valore più alto. La maggior quantità di coralli verdi sul mercato ebbe anche un impatto significativo sulle riserve della famiglia reale. Perciò, il giorno dell’esecuzione, la Regina festeggiò. Non pensi che questi oggetti siano come il nostro popolo laico?”


“Come… cosa?” Alicia non riusciva a seguire il suo ragionamento.


“Proprio come i figli dei reali e dei comuni mortali” Mira parlò senza fermarsi: “Quando nasciamo abbiamo tutti un prezzo attaccato addosso, ma questo prezzo non riflette il nostro vero valore. Siamo proprio come quei coralli verdi, tuttavia, delle volte, essi possono essere comprati a basso prezzo, ma in altri luoghi il prezzo diventa troppo alto per essere raggiunto”.


“Troppo alto per essere raggiunto… intendete dire diventando nobili?”


“I nobili sono i coralli del Palazzo Reale del Regno dell’Eterno Inverno” la Sacerdotessa sorrise: “Quando nasciamo non c’è alcuna differenza tra noi e loro. Abbiamo entrambi un paio di mani, un paio di piedi, un paio di occhi e una bocca. Ciononostante, loro vengono artificiosamente classificati come creature di grandissimo valore. Questa disparità non è fondata sulle loro capacità, ma sulla legge del potere reale. Per questo mi sono unita alla Chiesa. Perlomeno, nella Città Santa, le tue origini non limitano il tuo valore. Se potessimo mettere l’intero continente sotto il dominio della Santa Chiesa, creando il così detto Regno di Dio, questo varrebbe per tutti”.


“Avete ragione, sarebbe davvero una bella cosa!” Alicia concordava appieno ed eccitata pensò: “Sarebbe come il Paradiso in Terra, se fossimo capaci di creare un Regno sotto il dominio della Chiesa. Proprio come lo aveva descritto Mira, non ci sarebbero state differenze tra le persone una volta nate, non sarebbero esistiti emarginati o schiavi”.


“Un Regno di Dio? Beh… volete trasformare tutti in mostri a sangue freddo?”. Il capitano dallo sguardo glaciale dell’Armata dei Giudici, agitò le redini del suo cavallo e si unì a loro: “Sacerdotessa, quanto ne sai sul conto dell’Armata della Punizione Divina?”.


“Hey, tu” Alicia stava quasi per ricordargli di prestare attenzione alle buone maniere, ma venne fermata da Mira.


“L’Armata della Punizione Divina è l’assembramento dei guerrieri più potenti della Chiesa. Inoltre possiedono la fede più forte, disposti a sacrificare sé stessi. Solamente i valorosi ed impavidi membri dell’Armata dei Giudici, trasformandosi, possono farne parte”.


“Il loro essere i più forti è un punto a favore, anche il fatto di aver bisogno di trasformarsi per essere in grado di unirsi all’armata non è male, ma non sono i più fedeli tra noi soldati. No, non sono altro che un gruppo di persone senza sentimenti, proprio come dei mostri!” dopo aver buttato lì, freddamente, questa risposta, si diresse verso il suo cavallo e tornò indietro, di fronte alla sua squadra.


“Ѐ semplicemente un maleducato!” disse Alicia amaramente. Quando lo vide ad Hermes, tuttavia, dovettero affrontare il pericolo e lui fu esattamente come un generale dovrebbe essere, calmo e coraggioso. Ma ora… “Che cosa lo avrà fatto diventare così?”


“Va tutto bene, semplicemente non è dell’umore in questo momento”. Mira scosse il capo: “Per costruire il Regno di Dio, ci saranno delle battute d’arresto e dei sacrifici… ma se non altro abbiamo tutti aderito volontariamente”.


Era già tardi quando arrivarono alla città successiva e, come missionari in una delegazione della Chiesa, avevano il permesso di riposare nella chiesa della città. Dopo che ognuno ebbe mangiato, andarono tutti a dormire nelle loro camere. Alicia stava camminando dietro il capitano, ma quando raggiunsero il corridoio, improvvisamente lo chiamò.


“Mira è il nostro leader, che cos’era quella sfuriata durante il viaggio? Hai dimenticato tutte le regole e le disposizioni della Chiesa?”


Dopo un momento di silenzio, lui chiese: “Il tuo nome è Alicia, non è così?”


“Esatto e, proprio come te, ora sono un capitano dell’Armata dei Giudici. Nella battaglia verificatasi durante i Mesi dei Demoni, ti chiesi il tuo nome, ma tu non mi desti una risposta, ora puoi dirmi il tuo nome?”.


“Abrams” disse lui, con espressione vuota: “Quanto al perché ho fatto ciò che ho fatto… hai dei fratelli o delle sorelle?”.


“No”. Alicia si ricordò all’improvviso che lui aveva detto di avere un fratello che faceva parte dell’Armata della Punizione Divina.


“Io sì. Io e lui siamo cresciuti nella Chiesa, eravamo così legati che potevamo sempre intuire i pensieri l’uno dell’altro. Successivamente, lui accettò l’invito e si trasferì nell’Armata della Punizione Divina. Da quel giorno non l’ho più rivisto. Il giudice competente mi disse che la sua trasformazione era stata un vero successo e che in quel momento era fuori in una missione speciale della Chiesa. Ero euforico per lui” fece una pausa: “Finché un giorno, finalmente lo vidi di nuovo nella cattedrale, gridai il suo nome e, quando venne da me, avrei voluto abbracciarlo. Ma puoi indovinare che cosa vidi?”. Mentre poneva quella domanda, il viso di Abrams mostrò per la prima volta delle emozioni, dolore. “Si comportò come un estraneo, non mi vide affatto, mi passò davanti, ignorandomi. Non rivolse mai i suoi occhi nella mia direzione, guardando sempre dritto di fronte a sé, in sostanza non comportandosi come un essere umano”.


“…” ascoltando la sua storia, Alicia poté sentire un brivido freddo percorrerle la schiena, avrebbe voluto gridargli che erano menzogne, ma quando aprì la bocca non uscì nemmeno una parola.


“I membri dell’Armata della Punizione Divina sono privati delle loro emozioni umane, non sono altro che un gruppo di morti viventi”. Spinse Alicia di lato e tornò nella sua stanza, senza guardarsi indietro.




Haru


                


                                



