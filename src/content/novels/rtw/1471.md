---
title: Capitolo 1471- Alba Rosso Sangue
pubDate: 2025-08-07T11:37:51.098Z
tags:
    - rtw
---


…


Quando le luci della Volontà Divina si dispersero, il cielo, che era ricoperto di strati di nuvole scure, riacquistò la sua luminosità.


Decine di migliaia di demoni stavano lontani, assistendo in silenzio alla battaglia dei due Signori Anziani.


Le distese erbose che in origine si trovavano lì erano andate, rimpiazzate dalla terra bruciata. Ogni volta che la Volontà Divina cadeva, la sua caduta veniva rappresentata da una forza indomabile. I massi sarebbero andati in frantumi e gli alberi sarebbero stati sradicati. Le loro traiettorie lasciavano una scia di distruzione, nonostante non fosse sufficiente come descrizione.


Ma il corpo imponente del Sanguinoso Conquistatore stava facendo irruzione come un fulmine dorato, impassibile di fronte al danno causatogli dalla Volontà Divina. Allo stesso modo, lasciò innumerevoli segni sul terreno – crateri dalla lunghezza e dall’ampiezza di parecchi metri, a testimonianza della tremenda forza di cui era fiero.


Tuttavia, il primo a cadere fu quest’ultimo.


Gli attacchi di Disastro Silenzioso non solo erano formidabili, ma anche rapidi, ad una velocità non inferiore a quella di Immeritato, il che le permise di ferire il Sanguinoso Conquistatore ad ogni attacco. C’era un limite al consumo di potere magico, perciò anche le capacità di ripristino di un Signore Anziano dell’Inferno prima o poi sarebbero state incapaci di stare al passo col dispendio magico. Quando Disastro Silenzioso lo sfiorò, le sue lame tagliarono il suo grosso polpaccio, rendendo palese il vincitore.


“Questa non è una battaglia equa,” bisbigliò Cicatrice Mortale.


Le abilità del Sanguinoso Conquistatore erano incredibilmente identiche a quelle delle Straordinarie umane. La sua pietra magica agiva principalmente sul suo corpo, rendendolo invincibile sul campo di battaglia. A prescindere dall’essere un’arma metallica o un attacco magico, lui possedeva delle capacità resistenti estremamente forti. Una volta lanciatosi in un assalto, poche cose potevano fermarlo.


Quanto a Disastro Silenzioso, aveva una resistenza eccellente. Il suo talento nell’abbattimento riusciva a intensificare le sue capacità, i suoi sensi acuti e la sua figura, permettendole di evitare attacchi potenti e critici.


Una lotta tra i due era naturalmente incommensurabile.


“Non necessariamente,” disse Hackzord. “Guarda.”


“Coff! Coff… Coff…” Sanguinoso Conquistatore era ricoperto di ferite dalla quale sgorgava sangue blu come fossero fontane. Si sostenne con la sua ascia, ma il suo viso aveva un’espressione di sconcertante gioia. “Non male. Come ci si aspetta da un Charita geniale! Ho desiderato a lungo di battermi con te per vedere… Coff… chi fosse il guerriero più forte della nostra razza.”


“…” anche Disastro Silenzioso era ferita. La sua armatura aveva parecchie rientranze e una delle sue braccia era completamente fratturata e penzolava da un lato. “Se di recente non avessi combattuto fino alla morte, avrei potuto non essere così certa del finale di questa lotta.”


“Questa è… la gioia di massacrare, non è così?” Il Sanguinoso Conquistatore tossì sangue. “In confronto alla resa, questo mi si addice di più.”


Disastro Silenzioso regolarizzò il suo respiro e impugnò la sua spada con una mano mentre camminava verso il suo avversario.


“Coff… Ultima domanda. Hai anche intenzione di comportarti come quella spazzatura, usando il destino della razza come motivazione per inchinarti agli umani in sottomissione?”


“No, lo sto facendo solo per Valkries.” Dopo averlo detto, Disastro Silenzioso fece oscillare la spada verso il basso, squarciando il petto del Sanguinoso Conquistatore.


I guizzi di potere magico travolsero nuovamente il Regno delle Menti.


Nessuno osava avanzare e fermarli, a nessuno era permesso farlo. Era come se l’esito della battaglia fosse stato già deciso fin dall’inizio.


“… Qual è la prossima mossa?” Cicatrice Mortale aggrottò mestamente la fronte per un po’ prima di chiedere. “Le Madri dell’Anima che hanno bisogno di un trapianto sono tutte nella Divinità degli Dèi. Attualmente, ci sono solo tre Torri della Nascita che producono Nebbia Rossa. Inoltre, la fortezza più vicina al Settentrione finirà nelle mani del Regno Cielo-Mare prima o poi. Quando Arrieta e Città del Cielo cadranno, non avremo più alcun posto dove ritirarci.”


“Molte cose devono essere fatte.” Hackzord sospirò. “Dovete sistemare il gran numero di truppe che si stanno ritirando dalla retroguardia. Poi, dovete stabilire una linea di rifornimenti tra le due città. La pietra dell’eredità deve essere tenuta saldamente nelle mani della razza, il più lontano possibile dagli umani e dal Regno Cielo-Mare. In più, la razza ha bisogno di un nuovo Re, in modo da assicurare la continuazione delle future generazioni…” Face una pausa. “Naturalmente, la prima cosa da fare è negoziare con gli umani.”


“Spero che Valkries non faccia la scelta sbagliata.” Si voltò e camminò verso il campo mentre la razza si agitava per aprire una strada.


Il Signore del Cielo guardò ad est verso l’alba rosso sangue, senza replicare.


…


Roland si era svegliato presto ed era entrato nel sito di atterraggio quando aveva appreso che la flotta era sul punto di atterrare.


In realtà, non era l’unico. Il Primo Esercito, la squadra ingegneristica, la squadra di supporto… tutti corsero verso la superfice e aspettarono il momento in cui i Cavalieri dell’Aeronautica avrebbero fatto ritorno.


Quando il primo biplano atterrò instabilmente sulla passerella dell’Isola Volante, dalla folla scaturì un sonoro applauso.


Dopo aver aspettato per un bel pezzo, Roland vide finalmente Gabbiano e Fenice. Il primo non sembrava così diverso dal suo primo volo, mentre il secondo appariva screziato. Tuttavia, era in condizioni stabili come lo era di solito. Presto, i due velivoli atterrarono dinnanzi a lui.


Prima che venisse alzata la scala, lui aveva già fatto lunghi passi verso la pista.


“Aspetta, aspetta –“ Tilly rifiutò le braccia che si erano allungate verso di lei quando fu atterrata. “Non avvicinarti!”


“Perché?”


“Non avevi detto che ci sarebbe stata una pericolosa contaminazione dopo l’esplosione? Nonostante Fenice fosse piuttosto lontano dal bersaglio, non ci sono garanzie che non sia stato contaminato. Adesso che l’ho toccato e con te che ti sei avvicinato – “


Prima che Tilly potesse finire la sua frase, venne avvolta in un abbraccio da Roland.


“Chi se ne importa,” disse lui con una risata.


La folla notò subito questa scena. In seguito, più persone rifluirono verso la pista e aprirono le loro braccia per abbracciare i Cavalieri dell’Aeronautica di ritorno. Alcuni li sollevarono persino in aria!


La zona di atterraggio scoppiò immediatamente in un mare di applausi.


“Uh, non avevi detto che avrebbero dovuto sottoporsi alla purificazione e all’ispezione una volta tornati?” Domandò Usignolo arricciando le labbra.


Anna fece cenno di no con la testa con aria divertita. “A quanto pare hai dato un cattivo esempio.”


“Così sembra…” Roland non poté fare a meno di reggersi la fronte.


“Woo!” In quel momento, Fulmine scese dal cielo e piombò su di lui. “Ci siamo riusciti!”


“Gruu! Abbiamo vinto!” Maggie la seguì a ruota.


Anche le altre streghe arrivarono subito dopo.


“Non stavi fermando tutti?” Chiede Usignolo con una scrollata di spalle.


Tilly ci pensò su prima di ridire. “Chi se ne frega!”


Dopo un bel po’ di euforia, la zona di atterraggio tornò finalmente normale. Stando ai resoconti dei Cavalieri dell’Aeronautica, la squadra della Logistica divise in lotti gli aerei che avevano fatto ritorno e determinò il grado di purificazione in base a quanto fossero stati distanti dall’esplosione. Quanto ai velivoli Furia dei Cieli comandati da Good e la sua flotta, vennero immediatamente smantellati a causa della loro prossimità alla Divinità degli Dèi.


I pezzi grossi del Primo Esercito ottennero subito la tabulazione finale. Un totale di 146 aeroplani erano tornati sani e salvi, il che significava che Neverwinter aveva perso circa un terzo delle sue forze aeree, molti dei quali appartenevano alla prima generazione di Furia dei Cieli. Chiaramente, il numero di demoni anziani che proteggeva Città del Re era ad un livello completamente diverso rispetto all’esercito del Fronte Occidentale. Se avessero usato dei provvedimenti normali, questa battaglia probabilmente non sarebbe finita in così poco tempo.


Al di fuori dei due bombardieri, solo Kun Peng era tornato illeso. Quando Sylvie menzionò le ultime parole di Volto d’Aquila, la sala riunioni cadde in un breve momento di silenzio.


“Graycastle non li dimenticherà,” disse Roland in tono grave. “Quando ritorneremo a Neverwinter, farò ricordare a tutti i loro nomi – saranno quelli che si sono sacrificati o i guerrieri che sono sopravvissuti. Ma prima delle nostre celebrazioni, dobbiamo assicurarci delle condizioni fisiche dei Cavalieri dell’Aeronautica.”


“Vostra Maestà, state tranquillo. La squadra della Logistica ha già effettuato i preparativi,” disse Ascia d’Acciaio.


Quelli erano una parte del piano che includeva il tracciamento e l’osservazione, così come mettere in quarantena gli esposti. Per Eroina che possedeva l’abilità di trasferire le malattie e Nana che poteva benissimo eliminare le malattie, il malessere da radiazioni non era qualcosa che le rendeva impotenti. Anche se il processo avrebbe richiesto del tempo, e il costo era significativo, Roland non aveva intenzione di abbandonare nessuno.


“Certamente, prima di questo, do a tutti il permesso di organizzare una mini festa stanotte.” Abbassò il tono e sorrise. “Per la vittoria che non è stata ottenuta facilmente.”


<em>Haru</em>
                                


                                



