---
title: Capitolo 1472- Festeggiamenti e Imprevisti
pubDate: 2025-08-07T11:37:51.098Z
tags:
    - rtw
---


“Alla salute!” Disse Agatha sollevando il calice.


“Alla salute!” Risposero le streghe in coro. Dozzine di calici vennero sollevati in aria e fatti tintinnare con l’un l’altra. Tra loro c’erano sia le streghe di Taqila che avevano perso il senso del gusto, sia i vertici dell’Unione che si erano trasformati in Portatori. Specialmente per loro due, essendo parte degli umani che avevano vissuto la precedente Battaglia della Volontà Divina e la disperazione e l’impotenza che la guerra aveva portato, sentivano che un pesante fardello era stato rimosso dal petto. Finalmente potevano sorridere insieme agli altri e ridevano più felicemente di tutti gli altri.


Non tutti i sacrifici portavano a dei risultati; con la perseveranza non sempre si arrivava a vedere la nuova alba. Ed era precisamente perché questi secoli di sacrifici e tenacia non erano stati vani che le persone si commossero ancora di più.


“Ehm...” Nana osservò incuriosita Pasha e compagnia. “Potete davvero assaggiare qualsiasi cosa bevendola in quel modo?”


Le Streghe della Punizione Divina avevano perso il senso del gusto, ma il bere di Pasha, Alethea e Celine superava di gran lunga l’immaginazione di tutti. Arricciavano i loro tentacoli e si versavano il vino sulla testa come se si stessero facendo la doccia.


“Certamente. Anche se non abbiamo una bocca, possiamo usare i tentacoli corti sulla superficie dei nostri corpi per distinguere i sapori e assorbire i liquidi. Inoltre, i nostri sensi sono più sviluppati di quelli delle persone comuni.” Pasha sorrise in risposta. “Il senso del gusto di un Portatore è diverso da quello di un essere umano, possiamo assaporare sapori che non abbiamo mai provato prima.”


“Wow... che sapore ha? Sono curiosa!” Gli occhi di Fulmine si illuminarono mentre parlava.


“Secondo gli studi della Società di Ricerca, gli esseri umani non sono in gradi di comprendere cose con cui non sono mai entrati in contatto. Anche se te lo dicesse, sarebbe difficile per te immaginarlo.” La Strega del Ghiaccio si riempì il calice. “Se desideri superare questo limite, l’unico modo è trasformarti in un Portatore.”


“Agatha, stai pensando...” disse Celine con un tono strano.


“Sì. Una volta che tutto sarà finito, sto pensando di fare un Trasferimento dell’Anima prima di rifondare la Società di Ricerca.” Agatha annuì convinta.


“La speranza di vita di una strega non supera i cento anni. Se divento un Portatore, potrò continuare le mie ricerche per sempre.” Detto questo, sorrise a Fulmine. “Persone come te, sempre piene di curiosità, sono perfette per la Società di Ricerca. Che ne pensi? Ti interesserebbe unirti a noi?”


“Ma diventando un Portatore non potrei più volare, giusto?” Fulmine ci pensò per un momento. “Non ho nemmeno finito di esplorare il mondo. Forse lo prenderò in considerazione quando arriverà il giorno in cui non potrò più volare.”


“Fiuu... cosa state dicendo? Sembra quasi che la Battaglia della Volontà Divina sia finita.” Lorgar bevve una grande tazza di alcol prima di espirare. “Abbiamo appena sconfitto i demoni ma ci sono nemici ancora più forti dall’altra parte del continente! Nessuno può garantire che la guerra finirà nel momento in cui arriveremo nella Terra Senza Fondo. Ecco perché possiamo bere e festeggiare quanto vogliamo soltanto oggi!” Mentre parlava, allungò il braccio verso il barile di vino accanto a lei. “Eh? Sembra vuoto... dove sono quelli nuovi?”


“Bevete tutti più lentamente. Gli alcolici che Evelynn deve fare oggi è semplicemente troppo.” Molly ordinò ai suoi servitori magici di portare via i barili vuoti. “Dopotutto, stanotte sull’isola volante stiamo tutti festeggiando. Non riuscirà a provvedere per tutti, neppure usando tutte le sue forze nella conversione.”


Che si tratti di Bevande del Caos o di vino, essendo beni di piacere, era impossibile che sprecassero preziosa manodopera per trasportarli sull’isola volante prima della partenza. In quanto tale, la soluzione più semplice fu quella di portare direttamente Evelynn. Fintanto che c’era acqua, poteva produrre alcolici all’infinito. Tuttavia, per festeggiare la vittoria, le scorte che avevano erano in un certo senso inadeguate.


“Pfft.” Seduta al posto d’onore, Anna scoppiò improvvisamente a ridere.


“Qualcosa non va?” Tutti volsero lo sguardo verso di lei.


“No... niente. Mi è solo venuta in mente una cosa interessante.” Anna scosse la testa. “Roland diceva sempre di non sapere perché la simulazione dell’evoluzione delle civiltà trattasse l’alcol come qualcosa di così importante. Anche in carenza di viveri e vestiario, fintanto che c’è l’alcol, il livello di felicità e di soddisfazione sarà sempre alto. Al contrario, la gente crea problemi quando ci sono cibo e vestiti in abbondanza. Sembrava una cosa totalmente incomprensibile, ma a quanto pare, una ragione c’è.”


“Aah... ci risiamo. Le strane parole del fratello.” Tilly roteò gli occhi.


Tutti scoppiarono subito a ridere.


“A proposito, Sua Maestà è ancora impegnato con il suo lavoro? Non potrebbe lasciarlo un attimo da parte per momenti come questi?” Chiese Wendy.


Roland si era fatto vedere solo all’inizio delle celebrazioni notturne, ma era tornato subito nel suo ufficio dopo aver tenuto un breve discorso di apertura. Secondi lui, presto i demoni sarebbero venuti da loro, perciò doveva occuparsi delle faccende correnti in modo da essere certo sugli esiti dei prossimi piani. Soltanto dopo aver terminato tutto avrebbe festeggiato con tutti.


“Vado a sentirlo.” Anna si alzò.


“Pensaci tu.” Disse Wendy con un sorriso.


La grotta sotterranea dove le streghe stavano festeggiando non era molto lontana dal luogo in cui si trovava Roland. Dopo aver attraversato un passaggio stretto, arrivò in un’area di uffici che si trovava sotto al centro di comando. Difatti, Roland non era l’unica persona impegnata. La scalinata tra lo Stato Maggiore e il centro di comando risuonava costantemente del suono dei passi. Era chiaro che sapessero che il viaggio verso la Terra Senza Fondo sarebbe stato cruciale per il seguito del progetto.


Naturalmente era venuta da Roland non solo per permettergli di rilassarsi. Usignolo era al suo fianco, e la fine della guerra aveva segnato l’inizio del loro accordo.


Con in mente ciò, Anna bussò alla porta.


“Entra pure, non è chiuso a chiave.” Fu Usignolo a risponderle.


Vedendo Anna, apparve un po’ sorpresa. Persino la sua espressione era diventata strana. “Uh, perché sei qui...”


“Ovviamente è per l’accordo.”


“O-ora? Aspetta... non sono ancora pronta...”


Anna rivelò un raro sorrisino furbo. “Sto scherzando. Sono qui su richiesta di tutti per portarlo a bere qualcosa.”


“Quindi è così...” Usignolo tirò un sospiro di sollievo, ma provò anche una sensazione di sconforto.


“Ma c’entra anche l’accordo. Possiamo anche parlarne.” Anna guardò Roland che era accasciato a dormire sulla scrivania. “È nel Mondo dei Sogni?”


Usignolo impiegò un po’ di tempo per realizzare che Anna lo stava facendo apposta. Impotente, disse: “Si. Ha detto che doveva controllare i progressi della ricerca sul nuovo progetto dell’Ufficio di Progettazione di Graycastle. Deve anche discutere sulle questioni successive con quel Demone Anziano. Non ci dovrebbe mettere molto, ma se vuoi svegliarlo basta dargli una gomitata. Stando a quanto ha detto, sono cose che possono essere interrotte in qualsiasi momento. Dopotutto il tempo non cambia.”


Anna annuì mentre allungava il braccio per dare una gomitata a Roland.


Ma quest’ultimo non rispose.


“Strano, è così che lo abbiamo sempre svegliato in passato. Forse è troppo stanco per via dei preparativi degli ultimi giorni?” Usignolo premette sulle spalle di Roland e lo scosse, ma non riuscì comunque a svegliarlo.


Quando tentò di svegliarlo con più forza sollevandolo, lui cadde all’indietro sullo schienale della sedia senza dare alcuna risposta. Le sue mani scivolarono flaccide verso il basso arrivando fino alla vita, come se avesse completamente perso coscienza.


Ci fu un cambiamento drastico nelle loro espressioni!






<em>Aris</em>
                                


                                



