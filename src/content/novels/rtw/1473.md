---
title: Capitolo 1473- Quarantena
pubDate: 2025-08-07T11:37:51.098Z
tags:
    - rtw
---


“È così? Quindi Città del Re è già caduta...”


Al Café Rose, Valkries posò lentamente la tazza che teneva in mano e si voltò a guardare fuori dalla finestra. Nel Mondo dei Sogni stava piovigginando e le goccioline d’acqua si raggruppavano prima di scivolare giù dai vetri. A poco a poco si fondevano con il riflesso del suo profilo.


Dai suoi occhi traboccavano sentimenti contrastanti.


Infatti, quando Roland aveva informato Valkries via telefono, aveva percepito la sua agitazione. Più tardi, era arrivata molto velocemente, al punto da sporcarsi di fango i pantaloni. Tuttavia, dopo che si incontrarono, non aveva preso l’iniziativa per fare domande, per la maggior parte del tempo aveva invece ascoltato il suo racconto. Un atteggiamento così contraddittorio era raro per la Gran Signora degli Incubi.


“A causa dei limiti imposti dalle condizioni, non siamo stati in grado di indagare sul risultato. Tuttavia, dai rapporti successivi emerge che molto probabilmente Maschera si trovasse sulla Divinità degli Dei. Ciò implica che tutti gli ostacoli frapposti sul nostro viaggio verso la Terra Senza Fondo sono stati eliminati. Siamo ad un passo più vicino alla verità.”


Roland non disse parole di consolazione.


Questo era il prezzo per aver tentato di porre fine alla Volontà Divina e, dato che i demoni avevano pagato un prezzo molto maggiore, qualsiasi forma di consolazione sarebbe stata solamente una forma di pietà a buon mercato.


Considerando l’orgoglio e la dignità della Gran Signora degli Incubi, lei non avrebbe mai voluto ascoltare niente del genere.


“Certo, non so cosa accadrà quando arriveremo lì, ma fintanto che potremo sfuggire alla guerra che si ripete, manterrò sicuramente la mia promessa. Poi ci sono gli indizi per l’Isola della Foschia. Se consideriamo che il Regno Cielo-Mare abbia già fatto la sua comparsa lì...”


“I demoni non vi aiuteranno nella battaglia contro il Regno Cielo-Mare.” Valkires lo interruppe per la prima volta. “Anche senza un Re, gli altri leaders non accetteranno la nuova situazione così prontamente. Hect Zod potrebbe usare il mio nome per mantenere l’ordine nell’esercito, ma sarà temporaneo. Potrete contare solo sulle vostre stesse forze per eliminare gli ibridi che arrivano dal mare strisciando.”


Ripensando alla distanza tra Neverwinter e la costa settentrionale della Terra dell’Alba, Roland non poté fare a meno di accigliarsi. La forza principale dell’isola volante erano i Cavalieri dell’Aeronautica, ma affidandosi unicamente a loro sarebbe stato impossibile occupare i territori.


“Però, ottenere il sostegno di una o due persone non è impossibile.” Aggiunse la Gran Signora degli Incubi. “Ad esempio, il Gran Signore del Cielo e Disastro Silenzioso.”


“Intendi...”


“L’esercito al fronte occidentale è ancora sotto il comando di Hect Zod. Ciò significa che potete attraversare la cresta del continente che collega il sud e il nord. Con l’aiuto di una Porta della Distorsione, non dovrebbe essere troppo distante.” Detto ciò, l’umore della Gran Signora degli Incubi tornò alla normalità. “Perciò, fintanto che sposti rapidamente le tue truppe nella Regione Settentrionale del Regno dell’Eterno Inverno, dovresti riuscire a raggiungere l’isola volante.”


“Teletrasporto... sembra un piano realizzabile.” Senza dubbio, dato che Valkries l’aveva menzionato, significava chiaramente che aveva l’intenzione di discuterne personalmente con Hect Zod. Perciò era molto probabile che questo piano venisse confermato. Sebbene non fosse un’operazione congiunta contro il Regno Cielo-Mare, arrivare fino a questo punto era già un risultato ideale. “Grazie mille.” Disse Roland con un cenno del capo.


“L’ho già detto. Tutto questo è per la razza. Non devi ringraziare me.”


“Lo so, ma a trarne beneficio siamo anche noi umani. Indipendentemente dal fatto che abbiate bisogno o meno dei miei ringraziamenti, lì dirò comunque.”


“Fai come vuoi.”


I due si fissarono a vicenda mentre il caffè smise di fumare.


“... è tutto quello che volevi dire?” Chiese Valkries un istante dopo.


“In realtà avrei molte altre cose da dire, ma non credo che ti piacerebbe sentirle.” Disse Roland francamente.


“Uhm.” Mostrò un’espressione che significava “quindi lo capisci”.


“In tal caso, vai e datti da fare. Immagino che tu abbia molte cose da fare dopo la battaglia.”


“Infatti.” Gli risultava particolarmente facile parlare con gente intelligente. Guardò l’orologio appeso alla parete. Era nel sogno da tre ore e venti minuti. Secondo la differenza tra i due mondi, i festeggiamenti probabilmente non erano ancora finiti. “Allora, prima farò un... hm?”


All’improvviso notò che c’era del trambusto in un vicolo del quartiere.


Nonostante la pioggerella, la gente stava ancora uscendo dai negozi per radunarsi sulla strada. Le persone con gli ombrelli li avevano messi da parte per tirare fuori i cellulari. I loro sguardi si alzarono simultaneamente verso il cielo, come se avessero appena visto qualcosa di incredibile.


“Cosa fanno?” Anche Valkries se ne accorse.


“Non ne ho idea. Vado a dare un’occhiata.” Mentre disse ciò, Roland si alzò e uscì dal café. Un attimo dopo, si inchiodò alla porta. In lontananza vide una sottile linea rossa salire verso il cielo. Successivamente, essa si collegò con numerosi esagoni, formando un gigantesco “ombrello” che ricopriva il cielo!


“Cos’è? Un nuovo spettacolo con i laser?”


“Ma non ha una portata un po’ grande?”


“Non so da dove venga quella luce. Il centro città non è in quella direzione.”


“Che ne dici di andare su una strada principale per dare un’occhiata?”


Si sentivano ovunque le voci delle persone che discutevano; la proposta di avvicinarsi di più ottenne subito l’approvazione di tutti. Una piccola folla iniziò a spostarsi fuori dal distretto, mentre altri curiosi si aggiungevano ad essa. Il vicolo si riempì di persone.


“Non è uno spettacolo laser.” Disse Vakries che aveva seguito Roland.


“Lo penso anch’io.” Roland si accigliò. Anche se le nuvole di pioggia coprivano il cielo, era ancora giorno e non esistevano dei laser così luminosi. Inoltre, il raggio rosso stava brillando come se qualcosa stesse scorrendo al suo interno, sembrava un vaso sanguigno.


Ma ciò che più lo faceva sentire preoccupato era la struttura a nido d’ape delle “squame” esagonali. Quando gli Oracoli avevano attaccato Zero, aveva assistito ad una scena simile. Tuttavia, la barriera di allora era come uno specchio, e non trasparente come quella che c’era ora nel cielo.


Chiamò Garcia e ricevette la risposta che la casa di cura non aveva subito attacchi e che Zero stava bene. Si sentì più sollevato.


Dopo aver riattaccato, il cellulare vibrò di nuovo. A chiamare era Fei Yuhan.


“Ehi, dove sei? La Gilda ha inviato una comunicazione urgente, chiede a tutti i marzialisti ufficiali di tornare subito alla base.”


“Cosa succede?”


“Città del Cielo ha improvvisamente interrotto tutte le comunicazioni con il mondo esterno. La situazione attuale è ancora sotto indagine ma... vedi il raggio rosso nel cielo? Quello è stato sparato da sopra Città del Cielo.”


Roland ne restò sbalordito. Città del Cielo era distante infinite miglia rispetto a dove si trovava lui, perciò come era possibile vedere una cosa del genere a occhio nudo? Ciò superava completamente la curvatura del mondo!


Non poté fare a meno di ripensare alla Luna di Sangue che poteva essere vista da qualsiasi angolazione.


“... ho capito.”


“A proposito, c’è Valkries al tuo fianco? Dille di venire.”


Aspetta... come faceva a sapere che era con la Gran Signora degli Incubi? Ma prima che Roland potesse dire una sola parola, Fei Yuhan aveva riattaccato.


“Veniva dalla Gilda?” Chiese Valkries.


“Sì. Questo fenomeno è probabilmente connesso agli Oracoli.” Roland trattenne il respiro per prepararsi a uscire dal Mondo dei Sogni. Non sembrava una questione risolvibile in breve tempo. Non sarebbe stato troppo tardi occuparsene dopo il banchetto. Inoltre, fuori c’era un enorme esercito di streghe che poteva fornire assistenza in qualsiasi momento. Non come adesso che c’erano solo Ling e Dawnen di guardia al locale.


Tuttavia, la familiare sensazione di capogiro non arrivò.


Sbatté le palpebre sorpreso e fece un altro tentativo, ma lo scenario circostante restava sempre lo stesso. Era come se l’altro mondo non esistesse.






<em>Aris</em>
                                


                                



