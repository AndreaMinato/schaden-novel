---
title: Capitolo 1475- Cambiamento A Città Del Cielo
pubDate: 2025-08-07T11:37:51.098Z
tags:
    - rtw
---


Alla fine Hect Zod decise di cooperare.


Era bastato il semplice pensiero razionale per farlo scegliere ragionevolmente; ciononostante, il fatto che una giovane Strega avesse persuaso un Signore Anziano, facendogli cambiare opinione, aveva infuso tutti loro di una tale ardente sicurezza da farli camminare a testa alta.


Il Signore del Cielo chiese solo di confermare la situazione descritta da Anna, cosa che lei accordò.


Sotto la stretta sorveglianza delle Streghe della Punizione Divina, Hect Zod e Serakkas videro Roland disteso sul letto; il raggio di luce su di lui era magnifico, quasi in grado di avvolgere mezza Isola Volante.


“Se avessi visto questa scena alcuni mesi fa, sarei stato sicuramente pazzo di gioia.” Hect Zod ripose la Pietra dai Cinque Colori e sospirò leggermente. “Avete provato a connettervi al Mondo dei Sogni?”


“Certamente, ma non ci siamo riusciti.” Rispose Phyllis. “Le nostre anime non vengono più accolte da quel mondo e anche le nostre compagne, che si trovano lì, sono prive di sensi: dunque per noi è impossibile informare Sua Maestà Roland. Al momento la connessione tra i due mondi è interrotta.”


“Guardate il lato positivo: almeno è in compagnia di due Streghe.” Hect Zod scrollò le spalle, per poi rivolgersi ad Anna. “Il piano del Fronte Occidentale è durato quasi un secolo. Serve per trasportare la Nebbia Rossa dalla Terra Senza Fondo nel territorio umano. Oltre ad una Torre della Nascita, c’è un passaggio nascosto tra le montagne e la sua entrata si trova a una montagna di distanza dalla Regione Settentrionale del Regno dell’Eterno Inverno. Pertanto, non mi darete ulteriori scocciature inviando i vostri rinforzi alla Terra Senza Fondo; se volete correre il rischio, posso sempre aprirvi una Porta della Distorsione.”


“È per il meglio.” Disse Anna annuendo. “Credo che i tuoi subordinati non avranno nulla da ridire se useremo questa scorciatoia accompagnati da Disastro Silenzioso.”


Lasciare che un Signore Anziano tenesse al loro posto i Demoni in fermento era indubbiamente una richiesta spavalda.


Tutti cominciarono a sudare freddo, mentre Hect Zod ridacchiò.


“Che ragazzina interessante. Per me va bene, ma dipende da lui.”


Serakkas si tolse lo spaventoso elmo nero, rivelando lunghi e bei capelli che non si abbinavano al suo aspetto esteriore: chiunque non l’avesse mai vista in volto rimase sorpreso da quei tratti così femminili. Squadrò Anna per un momento prima di parlare: “A una condizione: quando porterai Roland in profondità nella Terra Senza Fondo, voglio entrare anche io.”


“È per la Signora degli Incubi?” Chiese Anna senza giri di parole.


Serakkas non rispose.


“Accetto la tua richiesta.” Disse Anna seriamente.


Avendo ricevuto una risposta positiva, Disastro Silenzioso indossò nuovamente l’elmo per poi uscire per primo dalla camera da letto: era ovvio che non volesse partecipare ad altri successivi piani.


Hect Zod sembrava abituato ai suoi modi di fare. “Cambiamo sede e discutiamo sul metodo migliore per raggiungere l’Isola della Foschia occupata dal Regno Cielo-Mare.”






…






Poco dopo essere arrivati alla base, Roland e Valkries furono accompagnati in una sala da un assistente.


C’erano già molti partecipanti nella sala: la maggior parte era riunita verso il fondo, mentre lui fu accompagnato verso le prime file. Seduta di fianco a lui c’era una persona abbastanza familiare: la celebre e geniale marzialista Fei Yuhan.


Dopo aver scoperto che non poteva lasciare il Mondo dei Sogni, Roland si sentiva più calmo di quanto lui stesso avesse immaginato o, per meglio dire, si era già preparato mentalmente al fatto che l’Oracolo non si sarebbe arreso così facilmente.


Se si fosse trovato ancora a Neverwinter, immaginava che questo avrebbe causato qualche preoccupazione, ma adesso il suo stato di incoscienza non avrebbe avuto un effetto così negativo, dal momento che la principale minaccia per l’umanità, la Città del Re dei Demoni, era già stata sconfitta e che l’Isola Volante, controllata da Eleanor, isolava il flusso di informazioni. Finché avesse corso contro il tempo per distruggere l’Oracolo che era segretamente dietro le quinte di tutta quella faccenda, tutto sarebbe andato per il meglio.


I tre si salutarono brevemente e, anche se si scambiarono solo poche parole, Roland notò comunque come Valkries si comportasse meglio con Fei Yuhan che con lui.


<em>Da quando il Signore Anziano è così vicino a questa celebre marzialista?</em>


<em>Le ho sempre fornito io il caffè della Penisola!</em>


Alcuni minuti dopo, Roccia Difensiva entrò nella sala.


“Signori e Signore, ci sono problemi all’orizzonte.” La sua frase d’apertura zittì tutti.


In seguito Roccia usò la penna digitale, proiettando alcune immagini sullo schermo dietro di lui; dopo averle viste, tutti sussultarono.


Nelle strade cittadine erano comparsi dei buchi rossi di dimensioni diverse, alcuni così grandi da tagliare i grattacieli ed altri abbastanza piccoli da contenere un’automobile. I marzialisti conoscevano questo fenomeno: era l’“Erosione” che aveva distrutto Città Prisma.


Era evidente che gli abitanti che si erano ritrovati all’interno dei buchi fossero già condannati, ma questa non era la situazione peggiore.


Nelle immagini si vedevano molti Caduti al Male, riuniti intorno ai buchi, come se volessero gettarsi nel vuoto rosso.


“Sacrifici.” Sussurrò Fei Yuhan.


“Stavo pensando la stessa cosa.” Annuì Roland. Non era la prima volta che vedeva una scena del genere: durante la missione per distruggere i Caduti al Male, i nemici una volta avevano usato grandi quantità di nuclei per scatenare l’Erosione, evocando mostri di pura magia. La situazione attuale aveva semplicemente saltato un passaggio.


La città nella quale si trovavano in quel momento era calma e pacifica, ma poi il problema divenne evidente.


“Queste immagini sono state inviate dalla periferia di Città del Cielo; lì l’invasione ha portato il caos.” Disse Roccia gravemente. “Nessuno sa da dove provengano, né quale sia la situazione al Quartier Generale. Ovunque ci sono automobili e rifugiati in fuga. Forse anche i marzialisti che hanno inviato queste immagini non sono più in vita.” Fece una pausa prima di continuare. “Questa è una guerra fomentata dai Caduti al Male. Dobbiamo agire immediatamente per rafforzare Città del Cielo!”


Dicendo questo, il Difensore guardò intenzionalmente verso Roland.


“Considerando quanto il tempo sia essenziale, sarete informati sui piani e sulle disposizioni attuali non appena arriverete a destinazione. Dopo trenta minuti arriveranno gli elicotteri all’accampamento della Gilda. All’orario prestabilito, tutti dovranno partire senza indugio: questa operazione non riguarda le fazioni. È anche l’opportunità migliore per dimostrare la vostra forza.”


Dopo che la riunione si concluse velocemente, Roccia fece restare Roland. “Signor Roland… alla fine siamo stati troppo lenti.”


Da quando aveva dimostrato di poter assorbire i nuclei, i capi di Città Prisma avevano pensato di affidargli i restanti, immagazzinati da ogni fazione, affinché li gestisse. In effetti molte fazioni lo avevano fatto, ma Città del Cielo, centrale per la Gilda, non aveva dato una risposta positiva alla fine. Non si sarebbe mai aspettata che le improvvise notizie rappresentassero il loro peggior incubo.


Dopo averci pensato per un momento, Roland scosse lentamente la testa. “Forse siamo stati troppo lenti fin dall’inizio.”


Roccia, temporaneamente sorpreso, capì solo in seguito cosa quelle parole implicassero: il suo volto cambiò espressione. “Com’è possibile? Sono molti i Difensori che presiedono a Città del Cielo; poco fa ero addirittura al telefono con il Presidente…”


“A parte quello, non mi viene in mente nessun altro motivo per l’improvvisa comparsa di un tale numero di Caduti al Male. Solo Città del Cielo può fornire così tanti nuclei Energia della Natura.” Replicò Roland. “L’improvvisa comparsa del raggio rosso sopra Città del Cielo, lo sciame di nemici nelle strade e l’inaspettata Erosione: tutto ciò non poteva essere messo in pratica con poco preavviso. È più facile capire con il senno di poi. È illogico che non abbiano agito per tutto questo tempo, dopo l’attacco a Città Prisma.”


“…” Roccia rimase momentaneamente senza parole.


“Perciò, il Presidente con il quale hai parlato al telefono o è un uomo morto…” Roland scandì ogni singola parola. “O è l’Oracolo stesso.”










<em>Leaxis</em>
                                


                                



