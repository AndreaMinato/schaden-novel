---
title: Capitolo 1479: Un Prodigio
pubDate: 2025-08-07T11:30:06.967Z
tags:
    - rtw
---


Sesto giorno dall’entrata in coma di Roland.


Anna entrò nella camera e vide Wendy occuparsi di lui.


“Lascia fare a me.”


Prese una tazza d’acqua pulita e si avvicinò al letto. Dopo aver inumidito un bastoncino di cotone, lo passò delicatamente sulle labbra di Roland. Anche se i Semi della Simbiosi gli erano stati impiantati, il suo corpo era ancora influenzato da molteplici fattori; per esempio, la mancanza d’acqua portava alla disidratazione e alle labbra screpolate.


Da qualche giorno, il tempo che Anna e Roland passavano insieme era inferiore a quello passato da lui con Wendy, Usignolo e le altre. Non che lei non desiderasse passare più tempo con lui, ma aveva fissato una regola ferrea per sé stessa: interagire con lui per mezzora al giorno – temeva di non riuscire a lasciare la stanza.


Wendy abbandonò il proprio lavoro e fece spazio ad Anna per far compagnia a Roland.


I trenta minuti furono tranquilli e rilassati, come se il tempo avesse rallentato.


Il silenzio venne interrotto solo quando arrivò un resoconto delle guardie dall’esterno.


“Vostra Maestà Anna, il gruppo investigativo è tornato; gli altri vi stanno aspettando nella sala riunioni!”


Anna si fermò per un secondo, poi mise giù lentamente la tazza di porcellana.


“Anna…” disse Wendy in tono preoccupato.


“Non preoccuparti.” Sollevò la testa. “Sto bene.”


In quel momento, Wendy percepì il cambio di stato d’animo di Anna. Il suo sguardo cristallino che vegliava su Roland venne rimpiazzato da uno risoluto, come se si trattasse di una persona completamente diversa.


Wendy realizzò che quella ragazza era cresciuta a un ritmo sorprendente, ma ricordando che Anna era sempre la prima a Città di Confine a capire ed imparare cosa pensasse Roland, il suo progresso era sensato. A causa della relazione tra lei e Città di Confine, quest’ultima si era tramutata in una montagna sacra per le streghe. E al momento, Anna stava portando tutti verso nuove vette.


“Vai e fai quello che devi fare,” replicò Wendy con gentilezza.


“Dovrò disturbarti con lui.” Anna fece un piccolo inchino verso Wendy e abbandonò le stanze.


Dopo essere passata lungo corridoi e scale, finalmente arrivò alle porte della sala riunioni. Si fermò, fece qualche respiro profondo e le aprì con una spinta –


“Sua Maestà!” Tutti i presenti in sala si alzarono e si inchinarono a lei con una mano poggiata sul petto.


Anna non ignorò i loro saluti, ma invece porse a loro i suoi allo stesso modo – conosceva i suoi limiti in ciò che era brava a fare, e sapeva che per avere tutto chiaro e in ordine c’era bisogno del duro lavoro di tutti.


“Diamo inizio alla riunione.”


“Sì!” Replicò rispettosamente Luce dell’Alba.


Il gruppo investigativo per l’Isola della Foschia includeva Fulmine, Maggie e Sylvie – grazie alle informazioni fornite da Hect Zod, Sylvie aveva confermato la posizione definitiva dell’Isola. Sebbene l’occhio magico fosse incapace di penetrare attraverso il confine illusorio, era accattivante come le stelle nel cielo nel vasto oceano.


A parte questo, Sylvie aveva scoperto un riscontro di una gran quantità di potere magico che sembrava avvolgere il mare che circondava l’isola, per questo motivo il Gruppo di Esplorazione aveva abbandonato l’idea di esplorare oltre.


Non c’era dubbio sul fatto che il Regno Cielo-Mare fosse collegato al potere magico – oltre ai frequenti spiriti del mare, Madri della Colonia e Bestie di Lame, c’erano alcuni ‘bestioni’ sorprendenti. I demoni li definivano Divoratori di Montagne ed erano l’evoluzione più comune delle Madri della Colonia. Non possedevano l’abilità di produrre bestie dotate di arti e bestie di lame, ma indossavano delle spesse armature che coprivano i loro corpi per intero e usavano una grande bocca dalle dimensioni di un argano per nutrirsi lungo il territorio. Erano la forza principale del Regno Cielo-Mare per creare un campo di battaglia adatto a loro.


Naturalmente, il Regno Cielo-Mare non aveva intenzione di lasciar andare la Terra Senza Fondo così facilmente.


Proprio mentre lo Stato Maggiore stava formulando delle contromisure, entrarono Disastro Silenzioso e Isabella – era una coppia piuttosto bizzarra da ammirare, un’umana e un Signore Anziano, in cui l’umana era una Strega Pura della vecchia Chiesa. Tutti quelli che assistettero furono sorpresi.


Ma Anna sapeva che il lavoro di quei due era estremamente cruciale.


E loro, effettivamente, erano arrivati con buone notizie.


Isabella le sorrise. “Vostra Maestà, il test ha avuto successo.”


Il cuore di Anna si rilassò immediatamente. Attualmente, la cosa più difficile nell’avere a che fare con il Regno Cielo-Mare era l’impossibilità di tracciare le bestie di lame, trasferire le streghe intente a difendere la Regione Occidentale avrebbe significato lasciare Neverwinter indifesa, e perciò il metodo più affidabile era fornire i mezzi necessari per individuare le bestie di lame alle persone comuni. L’unico Signore Anziano capace di farlo era Caos Primordiale, un Occhio Demoniaco evolutosi in Signore Anziano. Aveva l’abilità di vedere attraverso l’invisibilità, ma il raggio d’azione effettivo era piuttosto piccolo e inferiore a una vista passiva capace di vedere tutte le cose.


Se fossero riusciti ad amplificare l’abilità di Caos Primordiale, quella avrebbe potuto essere la svolta conclusiva.


Sorprendentemente, il primo a suggerirlo fu Hect Zod, che ricordò ad Anna il Sigillo Infinito di Zero – questo modificava il piano in tre parti: Disastro Silenzioso doveva convincere Caos Primordiale, Arrieta doveva fornire pietre magiche di alta qualità, e Isabella doveva condurre la ricerca in questione. Ecco il perché dello strano duo.


Quanto alla parte di Isabella, era assolutamente quella più scomoda, ma aveva fatto un passo avanti.


Ciò aveva portato ad un livello completamente nuovo il morale dello Stato Generale.


All’ultimissimo, avrebbero avuto un certo senso d’orientamento quando avrebbero attaccato la Terra Senza Fondo.


Dopo aver affrontato le teorie condizionali, il resto riguardava la  spedizione.


“Spero che Graycastle faccia in tempo.” Agatha parlò mentre fissava la mappa dei Quattro Regni.


“Io credo in Ascia d’Acciaio e negli altri.” Replicò Anna.


…


Regno dell’Alba, Baia del Corallo.


White si appoggiò alle sue stampelle, salì sul ponte e si mosse lentamente verso la prua di Speedster – era un veliero ad alta velocità con due alberi, e sebbene fosse considerata una nave marittima, non resisteva molto bene ai mari in tempesta, per la maggior parte dei suoi viaggi si affidava alla linea costiera per spostarsi. Ma il suo più grande vantaggio erano i suoi costi. In confronto alle poche centinaia di ori reali richiesti in passato, ora si aveva bisogno di soli 99 ori reali per finanziare un’intera Speedster. Se si fossero cambiati in banconote di Graycastle, si sarebbe potuto persino ottenere un ulteriore sconto del dieci percento.


“Hey Capo!” Il marinaio sul ponte, intento a spostare le merci, lo salutò.


White annuì soddisfatto.


In passato, assumere degli uomini avrebbe costituito gran parte delle spese, ma data la crescente passione dei mercanti per navi a vapore, il prezzo delle normali barche a vela era calato ancora di più. Ciò aveva abbassato il costo delle assunzioni degli uomini che dovevano arrampicarsi e appendersi all’albero – dopo tutto, i battelli a vapore non richiedevano alcun albero e perciò meno forza lavoro.


Mentre osservava l’oceano che rifletteva il cielo e le nuvole e ascoltava il melodioso canto dei gabbiani, l’umore di White si rasserenò. Da cocchiere a padrone di un veliero, il suo patrimonio personale poteva dirsi parecchio incrementato. Sebbene il lavoro consistesse ancora nel trasportare persone e i datori di lavoro provenissero ancora da Neverwinter, in confronto a uno o due anni fa, si poteva considerare una revisione.


Certamente, non aveva dimenticato di acquistare il camion a vapore dei suoi sogni. Era solo che i suoi bisogni del presente avevano subito svariate nuove aggiunte; per esempio, comprare anche più barche e veicoli… Di sicuro, sarebbe stato meglio definire sé stesso come specialista nel business dei trasporti.


“Capo, state confrontando i tempi duri a quelli belli di nuovo?” Scherzò qualcuno.


Il marinaio sapeva che dopo essere diventato felice, il loro capo amava vantarsi del suo passato e andare avanti per ore se nessuno lo interrompeva. In quanto ascoltatori, loro avrebbero ottenuto una pausa del loro frenetico lavoro; perciò, avrebbero sempre usato un tale escamotage su di lui.


“Di cosa stai parlando? Questa è l’esperienza di vita, tutti voi, sigh… siete ancora inesperti.” White li fissò. “Ho iniziato guidando per la Contessa prima di lavorare per la Chiesa, per poi essere assunto da Graycastle prima di accumulare abbastanza denaro per questo affare di famiglia. Tutto ciò che ho vissuto non sono tempi duri, ma le fondamenta del successo, capito!?”


“Sì, sì, sì, qualsiasi cosa diciate va bene!” Tutti annuirono.


“Voi piccoli mocciosi, lo so che volete tutti marinare.” White trovò un posto pulito in cui sedersi, e accarezzò quello accanto a lui. “Tutti voi, venite qui. Accettate il fatto che io sia di buon umore oggi; non c’è niente di male nel sentirmi parlare.”


Suonarono immediatamente dei fischi sul ponte.


White non se ne preoccupò più di tanto; non era un nobile. Se non avesse fatto la scelta giusta e seguito la maggioranza verso Neverwinter, oggi non sarebbe stato messo molto meglio di quei marinai.


“Oggi, parlerò dei risultati ottenuti dal Re di Graycastle quando riconquistò il Regno Cuore di Lupo.” Rimuginò per un breve momento, poi farfugliò senza sosta. Parlò dei soldati che stettero sotto la pioggia senza cadere, delle missioni diplomatiche dei nobili che fallirono dopo il primo incontro, ma principalmente si focalizzò sulle scioccanti flotte.


“Ragazzi non avete idea di quanto fosse grande la flotta, un continuo e ininterrotto prolungamento di alberi bianchi, più lunghi della linea marina. Anche a distanza, le persone riuscirebbero a vederla e a rimanere storditi sul posto, è difficile biasimare il Barone della Baia della Sedimentazione per essersi arreso immediatamente a Re Roland.”


“È davvero così esagerata?”


“Sì, è persino più grande di quanto ho appena detto, ragazzo. Posso scommettere che sia la vista più maestosa che io abbia mai visto nella mia vita, una scena che non potrai mai capire anche se ti rompessi la testa. A meno che tu non la veda di persona, non pensare nemmeno di diventare come me in tutte le tue vite. Ovviamente, questa opportunità non arriverà mai nel prossimo decennio,” disse White con compiacimento.


“Emmh… Capo, avete mai visto delle barche apparire dal fondo delle acque?” Domandò qualcuno.


“Che stupidaggini vai dicendo. Sto parlando di eventi veri, non di qualche folklore!”


“Ma è proprio lì… dall’altro lato del ponte, e… pare che ce ne sia più di una…” balbettò la persona che pose la domanda.


“Hai bevuto troppo ieri notte?” White si alzò in piedi e spinse da parte i marinai intorno a lui. Mentre posava gli occhi sul mare, rimase immediatamente stordito.


Vide una porta ‘colossale’ apparire sulla superficie dell’acqua.


Le navi con appeso lo stendardo di Graycastle apparvero come fantasmi, una dopo l’altra, navigando fuori dalla porta e perlustrando accanto a Speedster a diverse centinaia di metri di distanza.


<em>Haru</em>
                                


                                



