---
title: Capitolo 148: Il mercante di Città del Re (Parte I)
pubDate: 2025-08-07T11:30:06.694Z
tags:
    - rtw
---


Città di Confine diede il benvenuto alla pioggia, di cui aveva sentito a lungo la mancanza. Essa cadeva dalle nuvole scure nel cielo, verso la terra, colpendo i davanzali e le finestre, dando vita ad un rumoroso crepitio.


Era ragionevole dire che la primavera sarebbe stata la stagione delle piogge, sia tiepida che umida. Ma quest’anno, a Città di Confine, da quando erano finiti i Mesi dei Demoni, i giorni di pioggia potevano essere contati sulle dita di una mano. Fortunatamente, i terreni agricoli si trovavano proprio affianco al fiume, il che rendeva l’irrigazione molto comoda. Ora, le forti precipitazioni avevano fatto disperdere l’aria opprimente che avevano ricevuto. Dunque, appena Usignolo aprì la finestra, la stanza venne inondata dalla ricca fragranza di madre natura.


A distanza, si poteva vedere germogliare il raccolto dall’altro lato del Fiume Acqua Rossa. L’orizzonte era coperto da un’infinita quantità di verdi spighe di grano. Ormai, bagnate dalla pioggia, quelle piantagioni luccicavano splendidamente, in contrasto con la grigia acqua del fiume.


Roland si stiracchiò e ripose la penna nell’apposito contenitore.


Una volta che ebbe finito, Usignolo poté finalmente chiedergli: “Il progetto è andato a buon fine?”.


“Beh, è un’arma completamente nuova, con una maggiore velocità di schioppo” disse Roland, mentre piazzava il progetto su di una pila di più di una dozzina di disegni e modelli. “Lo chiamerò fucile a rotazione. Che cosa ne pensi?”.


“Non hai bisogno di mostrarmelo” disse Usignolo, mostrando un sorriso ironico. “Non lo capirei ugualmente”.


“Questa è solamente la tipologia primaria. Se accorciassi la canna, diventerebbe una revolver, così potresti anche portartelo dietro. Tuttavia, anche se sarebbe utile averlo, devo comunque risolvere un pezzo chiave che mi manca nella  tecnologia. Ma, quando sarà il momento e potrò dartelo, non dovrai più temere l’Armata dei Giudici provenienti dalla Chiesa.”


“Intendi dire che quest’arma permetterà ad una donna comune di uccidere un Cavaliere armato sino ai denti?”


“Non solo uno, ma parecchi” sogghignò Roland: “Se sarai fortunata, anche cinque possenti uomini non saranno un problema”.


Usignolo rivelò un’espressione colma d’incredulità, ma nel momento in cui stava per darle ulteriori informazioni, si sentì bussare alla porta.


“Vostra Altezza Reale, l’apprendista di Barov, che era stato inviato alla Capitale, è appena tornato. Ha portato con sé un mercante che commerciava nitrato di potassio. Al momento il mercante sta aspettando di essere ricevuto da Lei, fuori dal castello”.


“Quale apprendista di Barov?”. Quando Roland ci pensò su, gli venne in mente solamente una cosa. Prima dell’attacco alla Fortezza Longsong, la scorta di polvere da sparo di Città di Confine si stava esaurendo e aveva mandato alcune guardie verso la Montagna del Drago Caduto e verso la Città Rossa, sperando di ottenere una nuova fonte di nitrato di potassio. L’apprendista di Barov fu l’ultimo ad essere spedito in viaggio, la sua destinazione era Città del Re. Dopo tutto, avrebbero dovuto avere ogni tipo di bene da quelle parti e l’arrivo dell’estate avrebbe significato un aumento significativo della produzione di nitrato di potassio.


Non si sarebbe mai aspettato che l’ultima persona inviata sarebbe stata la prima a tornare, portando con sé buone nuove.


“Accompagnali alla sala ricevimenti, li raggiungerò presto” Roland diede un’occhiata fuori dalla finestra ed osservò il cielo. “E lascia che la cucina prepari un’altra porzione di dessert”.


Tornando indietro, vide che Usignolo era già sparita.


Ma sapeva che lei era sempre al suo fianco.


…


Successivamente, quando Roland entrò nella sala ricevimenti, il mercante era appena stato scortato dalle guardie all’interno della stanza. Si tolse il mantello umido ed il cappello di paglia, poi si inginocchiò di fronte al Principe, mostrando il proprio rispetto verso di lui. “Mi chiamo Margaret Farman, una mercante di Città del Re. Oggi sono qui per renderle omaggio, Vostra Straordinaria Altezza Wimbledon”.


Il fatto che il mercante, il realtà, fosse una donna lo aveva colto di sorpresa. In quest’epoca, lo spostarsi durante i viaggi era molto meno sicuro rispetto ai periodi a venire. Andando in giro da soli, non solo si potevano incontrare banditi o profughi, ma le città possedevano anche delle forze clandestine, senza contare poi la presenza di pericolosi animali feroci. Dunque, vedere una donna lavorare come mercante era abbastanza raro.


Proprio come Fulmine, aveva dei luminosi capelli biondi, solo più folti e lunghi. Doveva avere all’incirca 30 anni e forse, per aver vissuto una vita più dura rispetto a quella della gente comune, aveva già delle rughe intorno agli occhi e sulla fronte. La sua pelle era di una tonalità più scura rispetto a quella del popolo di Città del Re, di primo acchito aveva un aspetto un po’ rude. Ma era chiaro che non apparteneva né al popolo dei Sabbipodi, né al popolo dei Fiordi.


“Siediti” disse il Principe, facendole cenno di sedersi. “Non sei originaria del Regno di Graycastle, non è così?”


“Perché me lo chiedete?” sorrise Margaret.


“Il colore dei tuoi capelli, è raro vederlo nel continente. Che io sappia, molte persone provenienti dall’altra sponda del Mare dei Vortici, possiedono questa splendida tonalità di biondo e so anche un… un esploratore proveniente dai Fiordi”.


“Siete molto ben informato. La mia città natale, in effetti, si trova nel Fiordo, ma mi ero già recata nel continente, lasciando i Fiordi, più di dieci anni fa. Attualmente vivo nella capitale e posso essere considerata come una cittadina acquisita del Regno di Graycastle”. Fece una pausa: “Dato che avete lasciato da solo la capitale, non troppo tempo fa, è possibile che ci fossimo già incontrati da qualche parte. Sono davvero onorata di aver potuto vivere nella stessa città di Vostra Altezza”.


Com’era prevedibile, un imprenditore di successo eccelle nel parlato. Pur sapendo che la controparte stava solamente cercando di lusingarlo, Roland ne era compiaciuto. Tuttavia, proprio in quel momento, poté improvvisamente sentire il suo fianco destro essere pizzicato. “…uh, stavolta non avevi bisogno di stabilire se ciò che sta dicendo è vero o falso. Usignolo, svolgi il tuo compito con troppo entusiasmo”.


“Nei Fiordi, l’essere un esploratore non è solamente un titolo onorifico” continuò Margaret con fervore. “Potreste non capire, ma, nei Fiordi, le terre in cui i popoli possono sopravvivere sono davvero scarse. Quando l’acqua sale e scende, alcune isole possono essere inghiottite con l’alta marea. Mentre altre isole sputano fiamme e fumano da mattina a sera, la loro temperatura è così elevata che persino le pietre si sciolgono, convergendo tutte in un fiume rosso scuro. Solamente coloro che aprono nuovi canali e trovano dei nuovi luoghi abitabili, possiedono i requisiti per poter ottenere questo titolo. Di conseguenza non sono in molti a potersi proclamare esploratori”.


“Ahahah, non solo lei si definisce un’esploratrice, ma afferma anche che suo padre è il più grande esploratore”. Roland sorrise e scosse il capo: “Beh, ai bambini piace immaginare se stessi come delle persone eccezionali”.


“Nei Fiordi, persino i bambini non attribuiscono a sé stessi questo titolo” disapprovò Margaret: “Lei ha mai menzionato il nome di suo padre?”.


Vedendo quell’espressione seria sul suo volto, Roland realizzò di aver frainteso la situazione. “Ѐ possibile che, per il Popolo del mare, il titolo di Esploratore abbia qualche valore spirituale?  Ѐ possibile che non possa essere attribuito così a caso?”.


“Il nome di suo padre è Tuono”.


Roland non poteva immaginare che gli occhi di Margaret sarebbero diventati grandi e tondi, una volta udito quel nome. “Conoscete il Signor Tuono?”.


“No, conosco solamente sua figlia. Come è possibile che tu ne abbia sentito parlare?”.


“Non c’è nessuno nei Fiordi che non abbia sentito raccontare le sue storie! Il Signor Tuono ha scoperto le Isole dei Draghi Gemelli e l’Isola delle Acque Basse. Con le sue scoperte ha espanso le nostre zone abitabili di almeno la metà. Ha persino disegnato una mappa dettagliata della costa orientale e dell’Isola d’Ombra. Adesso, ogni bambino dei Fiordi conosce le gesta del Signor Tuono, è uno dei più grandi esploratori dei Fiordi!”.


“Ma ho sentito dire che Tuono pare essere stato sepolto in mare a causa di una tempesta…”.


“No, Vostra Altezza Reale, un vero Esploratore non cadrà mai a causa di una tempesta. Egli ha affrontato numerosi pericoli, ma alla fine è sempre sopravvissuto. Al momento, il Signor Tuono dev’essere da qualche parte, radunando la ciurma per una nuova spedizione, proprio come ha sempre fatto”.


Margaret si sporse in avanti: “Vostra Altezza, per caso sapete dove si trova in questo momento sua figlia?”.


Roland rimase comunque un po’ sorpreso, non aveva mai pensato che il padre di Fulmine potesse essere così famoso. Ѐ possibile che le sue storie, somiglianti più ad un racconto fantasy, possano essere tutte vere?


“Lei vive qui, nel mio castello. Dopo il naufragio, ha continuato a viaggiare verso occidente, sino a quando non ha raggiunto Città di Confine e non mi è capitato di incontrarla ed accoglierla".


“Nel vostro castello?” Margaret era piena di aspettativa. “Posso vederla?”.


“Per ora, molto probabilmente no” disse Roland. “Al momento, Fulmine dovrebbe essere in volo sopra la Foresta delle Ombre, in cerca del punto segnato sulla mappa del tesoro”. “Attualmente si sta allenando… vivendo un’avventura nella giungla. Ma se hai intenzione di pernottare qui, puoi aspettarla sino al suo ritorno”.


“Allora l’aspetterò e ci parlerò più tardi” annuì Margaret senza alcuna esitazione.


“Dunque, adesso possiamo discute di affari, giusto?”.


“Certamente, Vostra Altezza Reale” rispose Margaret gioiosamente. “Non esitate a parlare liberamente”.




Haru


                                



