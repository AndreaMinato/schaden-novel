---
title: Capitolo 1480: Il Corno di Fine Guerra
pubDate: 2025-08-07T11:30:06.967Z
tags:
    - rtw
---


Non soltanto i marinai sullo Speedster, anche le altre persone sul molo avevano notato questa incredibile flotta.


Calò subito un silenzio spaventoso.


Se non fosse per la bandiera di Graycastle che sventolava, e per le persone che li salutavano dalle navi, tutti avrebbero certamente mollato ogni cosa per fuggire.


Persino le navi fantasma delle leggende comparivano soltanto in lontananza in mezzo alla nebbia; quando mai si sarebbero fatte vedere in pieno giorno e di fronte a così tante persone?


Passò più di mezz’ora prima che l’inconcepibile porta scomparve, lasciando solo le sagome della flotta sul mare in lontananza.


Se non l’avessero visto con i loro stessi occhi, nessuno avrebbe mai creduto che fossero comparsi dal nulla in mezzo al mare.


“Va bene, va bene. Tornate tutti a lavoro!”


“Capo, cos’è stato...”


“La flotta segreta di Sua Maestà, è meglio saperne il meno possibile!”


Dopo aver raggirato i suoi marinai, White si asciugò le minuscole goccioline di sudore che gli si erano formate sulla fronte.


Decise di trattenersi un po’ in futuro, per evitare simili situazioni inaspettate. Nonostante avesse già provato simili esperienze in passato, il fatto di stavolta confermò le sue convinzioni. Il Re di Graycastle aveva fatto così tanti cambiamenti che questo mondo attuale non era più lo stesso mondo che conosceva.


***






Con l’aiuto del Gran Signore del Cielo, Graycastle portò a termine il raduno delle truppe sulla cresta settentrionale del continente ad una velocità allarmante. In una settimana, avevano trasportato più di centomila persone da un’estremità all’altra del continente. Di questi, ventimila facevano parte dell’esercito regolare. Gli armamenti e il cibo erano sarebbero durati per un mese.


Non era affatto un compito semplice. Per sfruttare al massimo la Porta della Distorsione, Ascia d’Acciaio si era recato di persona a Neverwinter per organizzare i preparativi. Il Kun Peng venne trasformato in un mezzo di trasporto e, insieme ad Agatha, trasportarono la Nebbia Rossa nelle riserve delle torri di Pietranera non ancora distrutte situate nel Regno dell’Eterno Inverno e nel Regno del Cuore di Lupo.


Nel frattempo, per rifornirlo di potere magico, Spear, Foglia e compagnia, avevano accompagnato Hect Zod praticamente lungo tutto il tragitto, senza lasciargli neanche un momento di riposo. L’evocazione ininterrotta di Porte della Distorsione, unitamente alle grandi capacità esecutive dell’Ufficio Amministrativo avevano reso estremamente rapido questo viaggio attraverso il continente.


Nonostante molti soldati del Primo Esercito fossero sbalorditi nell’avere la compagnia di Hect Zod e dei demoni in questo viaggio continentale, la guida di Ascia d’Acciaio impedì che i dubbi si trasformassero in problemi. Le truppe avevano lentamente iniziato a diffondere la voce che “i demoni si erano arresi al Re di Graycastle e avevano espresso la loro lealtà”. Naturalmente, Hect Zod aveva già ricevuto la notizia in anticipo e non poté fare altro che ignorarli, fingendo di non sentire e trattenendo tutta la furia dentro di sé.


Nel diciannovesimo giorno di incoscienza di Roland.


Le truppe sul fronte avevano già completato i preparativi per l’invasione dell’Isola della Foschia.


Nello Stato Maggiore, tutti i vertici erano impegnati dell’ultimo round dei giochi di guerra.


“Per prima cosa, Fulmine lancerà un segnale sopra il bersaglio per indicare la posizione alla Signora Eleanor. Poi l’isola volante si aprirà un varco e raggiungerà la zona da ovest.”


Edith spinse il modellino che rappresentava l’isola volante verso ovest della mappa: “Questo passaggio richiederà circa tre giorni. Data la massa dell’isola volante, verremo sicuramente scoperti dal Regno Cielo-Mare.”


“Ma anche se fosse, non hanno alcun mezzo efficace per fermarci.” Disse Hect Zod con sicurezza. “La Divinità degli Dei è stata originariamente progettata per affrontare la tana del Regno Cielo-Mare. Anche se quest’isola è un po’ più piccola, in sostanza è pur sempre una Divinità degli Dei. Finché non voliamo sopra l’acqua, potranno soltanto guardarci dal mare. Gli acidi che spruzzano le madri del nido lasceranno al massimo qualche macchia nera sulle rocce.”


“Durante questo periodo, il nemico non rappresenta una grande minaccia per noi. La missione principale dei Cavalieri dell’Aeronautica è quella di sopprimere gli avversari e, con la Terra Senza Fondo al centro, creare una zona isolata.” Ferlin Eltek mise un righello al centro delle isole. “Vostra Altezza Tilly, questo sarà compito vostro”.


Tilly annuì.


“Quando l’attenzione del nemico verrà attratta dall’isola volante, il Primo Esercito comparirà da nord e proseguirà lentamente verso sud. L’obiettivo è quello di sradicare i nemici rimasti e occupare la zona circostante alla Terra Senza Fondo, in modo da creare un’opportunità a Sua Maestà Anna per trovare l’ingresso del Dominio Divino.” La Perla della Regione Settentrionale fece una pausa. “In base alla descrizione di Joan, sull’isola c’è una guida chiamata Guardiana. Forse lei riuscirà ad aprire un varco che connette il mondo reale al Regno delle Menti.”


“Ricordo di aver già detto che Guardiana è già stata uccisa da me.” Disse Hect Zod.


“Certo, ma dopo aver confrontato fonti diverse, siamo certi che non sarebbe morta così facilmente.” Disse Edith senza curarsene. “Quello che hai incontrato era un Demone Anziano, mentre Joan ha visto una donna umana. O la Guardiana è soltanto un’illusione, oppure ce ne sono più di una. Considerando come l’isola sembri disabitata, è davvero incredibile che sia rimasta lì per diverse migliaia di anni.”


“Ma... questa persona ci condurrà davvero nel Dominio Divino?” Chiese Wendy preoccupata.


Cadde il silenzio nella stanza.


Effettivamente, la seconda parte del piano non era supportata da informazioni attendibili. Nessuno sapeva se un tale ingresso esistesse veramente. Una volta Usignolo aveva condiviso con tutti una delle scene che Roland aveva visto nel Mondo dei Sogni, e quello era il loro unico indizio. Ma il contenuto era semplicemente troppo frammentato e incomprensibile, tanto che pure Anna non era riuscita a ricavarne qualcosa.


Al momento, l’unica cosa che erano in grado di confermare era che la Guardiana avrebbe aperto una “via per il paradiso” alla razza vittoriosa che possedeva un’eredità completa. Quanto a cosa sarebbe successo a Roland che non si trovava nel suo raggio di ricezione, era ancora un mistero.


“Non avremo mai una risposta se non ci proviamo.” Disse Anna convinta.


La sua risposta decisa sollevò le spalle di tutti, come se rafforzasse la fiducia nel profondo dei loro cuori.


“Devo avvertirvi, umani.” Disse improvvisamente Disastro Silenzioso. “Questa battaglia sarà diversa da tutte le guerre che avete affrontato. Non appena entrerete in contatto con il Regno Cielo-Mare, tutto quello che segue accadrà contemporaneamente. Indipendentemente da cosa farete, il tempo è essenziale.”


“Significa che sarà impossibile allestire un campo per cercare lentamente l’isola?” Chiese Edith aggrottando le sopracciglia.


“Credetegli.” Hect Zod strinse le spalle. “Nell’ultimo secolo, Serakkas ha trascorso la maggior parte del suo tempo a combattere il Regno Cielo-Mare. Probabilmente, è la persona che comprende il nemico meglio di tutti noi.”


“Ci sono davvero... così tanti di quei mostri?” Ferlin non poté fare a meno di chiedere.


“Più di quanti tu possa immaginare.” Il Gran Signore del Cielo disse con un raro tono serio. “Quando arrivano a sciami, il mare si oscura completamente. Ad oggi, la Regione Pietranera è caduta nelle mani del Regno Cielo-Mare e non ci sono più ostacoli tra loro e la Terra Senza Fondo; è inutile sperare di proteggere l’isola con le poche persone che avete. Senza rinforzi, possiamo solo stare a vedere per quanto tempo riuscirete a resistere.”


“Non abbiamo intenzione di restare a lungo.” Anna si fece avanti per interrompere la disputa. “L’isola volante attirerà il fuoco nemico e fornirà supporto, mentre il Primo Esercito occuperà rapidamente la Terra Senza Fondo tramite la Porta della Distorsione. Nel frattempo cercheremo la Guardiana. Quanto a ciò che faremo dopo, dipenderà dalla reazione del nemico. Non ho forse ragione?”


“Sì, Vostra Maestà.” Disse la Perla della Regione Settentrionale posando la mano sul petto.


“Entreremo in azione tra due giorni!” Disse Anna con tono deciso. “In ogni caso, dobbiamo mandare Roland nella Terra Senza Fondo. È l’unico modo per porre fine alla Battaglia della Volontà Divina!”


“Come desiderate, Vostra Maestà!” Gridarono tutti insieme.






<em>Aris</em>
                                


                                



