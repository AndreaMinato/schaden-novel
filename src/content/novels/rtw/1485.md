---
title: Capitolo 1485: Saltare
pubDate: 2025-08-07T11:30:06.968Z
tags:
    - rtw
---


“…” <em>Quindi era per questo che era disorientata: stava riflettendo su quella domanda?</em> Usignolo si toccò il petto palpitante, poi, un po’ seccata, ritrasse la mano e diede un colpetto sulla fronte di Anna. “Per favore, la prossima volta trova un luogo sicuro per rimuginare, va bene? Quindi, la tua conclusione? Con parole semplici, grazie.”


Phyllis e gli altri si erano già precipitati da loro. Vedendo che entrambe stavano bene, tutti tirarono un sospiro di sollievo.


“Saltare.” Mormorò Anna, mettendosi una mano sulla fronte: si sentiva un po’ insicura.


Usignolo rimase sorpresa. Dopo essersi assicurata di non aver capito male, sospirò. “Mi rimangio tutto: è meglio se spieghi nei dettagli cosa sia successo, dall’inizio alla fine.”


“Sì…” Si voltò a guardare verso la Terra Senza Fondo. “Anzi, non è difficile da spiegare. Dato che gli Oracoli e la Guardiana provengono dal Regno delle Menti, è impossibile che Lan non sapesse che fosse necessario acquisire, come chiave, la Pietra dell’Eredità completa. Indipendentemente da quanto le sue parole fossero veritiere o menzognere, è abbastanza improbabile che si fosse dimenticata di un problema così fondamentale, soprattutto dopo aver messo in moto tutto ciò così minuziosamente.”


“Avrebbe senso.” Pensò Usignolo, poi disse: “Quindi pensi che Roland possa far apparire la colonna di luce che porta al cielo?”


“No, è probabile che la colonna di luce non ci porti dove vogliamo andare.” Anna scosse la testa. “Solo chi vincerà la Battaglia della Volontà Divina attraverserà il ponte per giungere all’altra estremità. Noi non siamo i vincitori, né abbiamo gli altri Frammenti dell’Eredità. Similmente, Lan non l’ha mai menzionato. Inoltre, è una contraddizione recuperare i Frammenti dell’Eredità delle altre razze per porre fine alla Battaglia della Volontà Divina. Se fosse un passaggio critico per attuare il piano, non sarebbe troppo illogico?”


“Allora… dove dovremmo andare?” Usignolo si rese conto di non riuscire a seguire il flusso dei pensieri di Anna.


“<em>’La verità è sempre ciò che capisci’.</em>” Anna ripeté le parole pronunciate da Lan. “Se avesse predetto che Dio l’avrebbe fermata dal divulgare informazioni critiche, allora le scene all’astrolabio sarebbero sospette. Ripensandoci adesso, quale scena ti ha colpito di più?”


“Uh… qualcosa riguardante la gravità?”


“Esatto. Nella seconda scena vista da Roland, il nucleo che forma questo mondo dovrebbe essere localizzato al centro del pianeta. Perciò, dovremmo dirigersi verso il basso, non l’alto. La Terra Senza Fondo sembra inarrivabile, ma non dimenticare…” Anna fece una pausa, prima di riprendere. “<em>’La gravità non sarà più la forza più meritevole di rispetto in questo mondo’.</em>”


“Aspetta!” Dopo averci pensato a lungo, Phyllis capì cosa intendesse Anna per “saltare”.


“Ne sei certa? È troppo rischioso! Se saltare fosse sicuro, allora qualcuno avrebbe già dovuto raggiungere il fondo. Hai visto anche tu i murali lasciati dalla Civiltà Radioattiva: avevano costruito perfino torri e scale, ma, come avrai visto nelle scene, avevano abbandonato subito questi tentativi. Questa soluzione non è realizzabile: ecco cosa significa!”


“Scendere e salire sono due concetti completamente diversi.” Anna scosse la testa. “Forse la Guardiana intendeva questo riferendosi alla ‘persona che ha la forza’. Scendere non richiede alcuna chiave, ma forse non torneremo più in superficie, a meno che non attiviamo il ponte di luce.”


“Per scendere non ci sono limiti, mentre per salire è necessario il ponte che porta al cielo…”


“Esatto. Per quanto riguarda il metodo per entrare nella Terra Senza Fondo, avevo già pensato a diverse possibilità.” Continuò lei. “Sono riuscita a confermare una cosa solo quando ho parlato con la Guardiana. Anzi, è l’unico modo per spiegare perché Lan non l’avesse mai menzionata. Ciò che Roland deve fare non ha nulla a che vedere con lei: ecco perché!”


“Quindi hai intenzione di gettare Roland giù nella dolina?” Il Signore del Cielo si mostrò sorpreso.


“No, lo accompagnerò.” Anna disse categoricamente. “Potete ritirarvi: non c’è bisogno di restare qui. Tornate all’Isola Volante il più velocemente possibile.”


Calò il silenzio per qualche istante. Nessuno voleva abbandonare Anna, ma tutti conoscevano il suo carattere: una volta presa una decisione, nemmeno Sua Maestà avrebbe potuto farle cambiare idea.


Dal silenzio degli altri, Hect Zod capì la loro risposta; annuì ed aprì una Porta della Distorsione sopra la dolina. “Ragazzina, le tue azioni sono sufficienti a provare la straordinarietà di un’intera razza. Anche in caso di fallimento, sarebbe comunque dignitoso.”


Anna evocò il Fuoco Nero per sollevare il corpo privo di sensi di Roland, entrando nella Porta.


Un istante dopo, Usignolo svanì dal suo posto.


Quando capirono cosa stesse succedendo, era ormai troppo tardi per fermarla…


L’ultimo ad addentrarsi nella Porta della Distorsione fu Disastro Silenzioso.


“Ma come, vai con loro?” Disse Hect Zod con un cipiglio.


“Te l’ho già detto: quando andranno nella Terra Senza Fondo, io li accompagnerò.” Serakkas disse senza voltarsi, attraversando la Porta. “Dovunque essa sia.”






…






Quando la luce fece posto al silenzio e l’oscurità inghiottì tutto, Roland sentì una voce familiare.


<em>“Da dove provengono e dove si dirigono le persone? È sempre stata una domanda profonda ed interessante.”</em>


Voltò la testa e vide una figura grigia e vaga. Una fioca luce stava scintillando al suo interno: era l’unico “faro” in quello spazio.


<em>“È stato discusso per diecimila di anni e ogni generazione ha trovato una risposta completamente diversa. Ma indipendentemente dalla risposta, è ricca di saggezza. Li porterà verso un progresso continuo in modo da sondare l’ignoto.”</em>


<em>“Diecimila anni dopo, la domanda però è cambiata improvvisamente, diventando insensata. Nelle successive decine di migliaia di anni, a nessuno importava più da dove provenissero o dove si dirigessero… perché la risposta era ovvia: svanire era l’eterno rifugio.”</em>


La voce si lasciò sfuggire un sospiro.


<em>“Questo mondo non era particolarmente preparato per la vita.”</em>


<em>“Dal momento in cui era comparso sei quadrilioni di anni fa di anni fa (1), le stelle erano entrate in una fase di declino, bruciando fino a diventare stelle nane o buchi neri. L’universo sarebbe diventato una striscia di oscurità.”</em>


<em>“A causa dell’attrazione gravitazionale, le stelle nane potevano riaccendersi dopo una collisione, diventando delle nuove stelle; tuttavia, quella rappresentava semplicemente la loro ultima brillantezza, proprio come una rara oasi nel deserto.”</em>


<em>“Una potente civiltà occupava quell’oasi di luce, mentre le altre, per sopravvivere, dipendevano dalle stelle nane che invecchiavano, fino a quando quella larga fetta di energia non si fosse prosciugata. Questa sarebbe stata la scena dopo 200 miliardi di miliardi di anni.”</em>


<em>“La gravità sarebbe diventata l’unica sovrana del mondo. Le stelle morte verranno continuamente assorbite nei buchi neri e l’immensa quantità di radiazioni avrebbe prodotto la luce più accecante, ancor più luminosa delle stelle. In quel tempo, sarà l’unica fonte di energia possibile.”</em>


La voce della figura grigia diventò sempre più seria.


<em>“Ancor più in là nel futuro, a dieci miliardi di miliardi di miliardi di miliardi di anni, le stelle nane saranno svanite: l’universo non avrà più pianeti o materia. L’energia sarà uniformemente distribuita in ogni angolo dell’universo e qualsiasi punto al suo interno sarà morto. Rimarranno solo oscurità, gelo, vuoto. Eppure, rispetto all’età dell’universo, sarà come un neonato.”</em>


<em>“In seguito, l’universo avrebbe attraversato adolescenza, maturità e vecchiaia ancora più lunghe. Ma quel lasso di tempo non avrà alcun significato, perché non vi sarà vita. </em><em>La nostra esistenza è solamente un brevissimo istante, una manifestazione di un’anomalia, il risultato di una correzione necessaria all’universo.”</em>


La luce all’interno della figura divenne sempre più scura e flebile.


<em>“… non potremo andare da nessuna parte.”</em>


<em> </em>


<em> </em>


<em>Leaxis</em>


<em>[su_service title="Erialis" icon="icon: commenting-o" icon_color="#000000" size="16] Prima di tutto vorrei cogliere l'occasione per fare le congratulazioni per la laurea alla nostra traduttrice Haru che ci ha accompagnato dall'inizio alla fine della nostra novel. Abbiamo vissuto con lei la tensione degli esami e della tesi che riguarda indovinate un po' proprio questa nostra amata novel. Congratulazioni mia cara streghetta. Detto questo passiamo alla definizione di:  <a href="https://it.wikipedia.org/wiki/Scala_lunga_e_scala_corta"><strong>scala lunga </strong>e la <strong>scala corta</strong></a> sono due sistemi di denominazione per numeri decimali superiori al milione. n entrambe le scale il milione è pari a 10<sup>6</sup>, mentre a partire da mille milioni (≥ 10<sup>9</sup>) le scale divergono, impiegando gli stessi termini per indicare quantità diverse.</em>


<em>La scala corta è usata nei paesi anglofoni e di lingua araba mentre la lunga è impiegata in molti paesi europei compresa l’Italia.</em>


<em>Da qui ad esempio sei quadrilioni sono 6 biliardi o 6 mila bilioni ossia in sostanza  6*10^15 anni</em>


<em>[/su_service]</em>






<sup> </sup>
                                


                                



