---
title: Capitolo 1486- Porta del Progetto
pubDate: 2025-08-07T11:37:51.099Z
tags:
    - rtw
---


<em>“Ma voi non desiderate dirigervi verso una tale fine.”</em>


Risuonò improvvisamente un’altra voce: due chiazze di luce dorata, simili ad occhi, comparvero nello stesso momento.


<em>“La vita… ha un difetto comune: più è avanzata, più si crede straordinaria.” </em>Il fioco bagliore all’interno della figura grigia smise di brillare, stabilizzandosi. <em>“Le persone non si chiedono più dove si dirigeranno in futuro, ma cosa sarà necessario fare per andare da qualche parte: non è una domanda dalle infinite possibilità, ma un obiettivo.”</em>


<em>“È la gravità che tiene insieme questo mondo. La civiltà può proseguire solo con essa, ma diventa anche la legge fondamentale dell’universo, limitando l’accadimento di altre possibilità. Dopo che le stelle nane saranno sparite, i buchi neri più grandi divoreranno quelli più piccoli. Avranno le dimensioni di uno sciame di galassie e saranno ben distanziati tra loro, in ogni angolo dell’universo. A causa dell’attrazione gravitazionale, formeranno un equilibrio. Sai a cosa assomiglia?”</em>


<em>“A un mucchio di sferette su una tovaglia.”</em> Si rispose la figura grigia. <em>“Si tratterranno a vicenda e saranno inutili per l’espansione accelerata dell’universo, fino a quando esso stesso non sparirà nel nulla. Quando accadrà, l’entropia (*) raggiungerà l’apice e l’universo diventerà silenzioso e stabile. Non ci saranno cambiamenti e quell’istante rappresenterà il raggiungimento della maturità. Ma quello non è il risultato che desideriamo vedere.”</em>


<em>“Esatto. Per l’universo la nostra esistenza non vale nulla, come una goccia nell’oceano. Anche senza vita, esso rimarrà tale. O, per meglio dire, la nostra stessa esistenza è una coincidenza. Ma noi siamo comparsi, quindi siamo destinati a non rimanere in silenzio: indipendentemente da quanto delicati siamo, dobbiamo levare un nostro grido!”</em>


La figura grigia si accese nuovamente.


<em>“Proprio come sfuggiamo alla gravità, innalzandoci con un balzo verso il cielo, questa volta fuggiremo nuovamente dalle nostre gabbie, per dirigerci in nuovi territori.”</em>


<em>“E la vostra idea è di usare la gravità.” </em>La voce degli occhi era estremamente seria, senza turbamenti dovuti alle parole che aveva appena sentito.


<em>“Esatto. La gravità dovrà schiacciare lo spazio: questa è la nostra unica possibilità. Quando le sferette sulla tovaglia saranno riunite in un punto, senza che si distribuiscano naturalmente, allora la gravità porterà sicuramente un diverso cambiamento: entrerà in conflitto con l’entropia a causa di un ordine artificiale, anch’esso un segno unico della vita!”</em>


<em>“Una volta che la gravità si sarà rafforzata, la distorsione dello spazio circostante aumenterà gradualmente, proprio come le sferette che premono sulla tovaglia, ma non all’infinito. Superata una certa soglia, le sferette diventeranno una nuova singolarità ed esploderanno oppure… l’universo si spaccherà creando un’apertura.”</em>


Detto questo, a Roland sembrò di udire il sordo rullo di un tamburo: era il rumore dell’universo mentre veniva tamburellato. Uno spazio estremamente distorto, se penetrato, avrebbe prodotto un violento scatto all’indietro come un elastico; l’immensa forza prodotta sarebbe stata sufficiente per creare un’onda gravitazionale che avrebbe scosso il mondo.


<em>“Questa apertura sarà una nuova speranza di vita. Sarà connessa a una regione oltre l’universo. Nessuno sa dove si trovi, ma almeno l’equilibrio morto e silenzioso non esisterà più. Anche l’energia continuerà a fluire a lungo.”</em>


<em>“Questo… è il percorso che abbiamo scelto.”</em>


<em>“E oggi…”</em>


<em>“È il giorno in cui la vita farà un nuovo passo!”</em>


Dopo che la figura grigia smise di parlare, la luce uscì improvvisamente dal suo corpo, illuminando l’intero spazio e rivelando stelle, galassie, nebulose. In un istante, l’oscurità divenne ricca, colorata e brillante.


Roland vide allora una scena ancora più incredibile: in quell’infinito spazio stellato, c’erano file di armate, diverse per forma e dimensione. Alcune erano addirittura più grandi delle stelle. Quelle creazioni innaturali erano disposte in una griglia, a perdita d’occhio.


Vedendo quella magnifica scena, provò un indescrivibile senso di stupore.


Non erano necessarie ulteriori parole per descriverle: quelle armate, perfettamente allineate, erano di per sé una forma di ordine, una rappresentazione della diminuzione dell’entropia. Solo le forme di vita avrebbero potuto violare i fondamenti dell’universo, per sfidare il mondo con corpi di Nebbia Rossa.


O, per meglio dire, vivere era una ribellione contro il cielo!


<em>“Per completare questo programma senza precedenti nella storia, 176.425 civiltà avevano raggiunto un accordo unanime. Ci sposteremo di oltre centinaia di miliardi di galassie, raccogliendo un decimillesimo della materia dell’universo per creare una fessura gravitazionale artificiale. Se avremo successo, il mondo andrà incontro a un totale cambiamento. Questo programma è conosciuto come Porta del Progetto!”</em>


<em>“Questo progetto comporta dei rischi.” </em>Avvisarono gli occhi.


<em>“Da una parte, i rischi; dall’altra, l’eterno silenzio della disperazione. Con queste scelte, c’è davvero bisogno di pensarci?”</em> La luce della figura grigia era gentile e ferma. <em>“Ho detto che la vita si crede sempre straordinaria, ma da sola non è abbastanza per completare la Porta del Progetto. Qualcuno deve supervisionare l’intera situazione, spostare risorse e suddividere i compiti. Così sarà anche dopo miliardi di anni. Ho bisogno del tuo aiuto per raggiungere questo obiettivo.”</em>


<em>“Ovviamente.”</em> Sbatterono gli occhi. <em>“Questo è lo scopo della mia esistenza.”</em>






…






La caduta sembrò terribilmente lunga, così lunga che Anna aveva iniziato a dubitare del suo giudizio.


Il cielo sovrastante era già sparito. Anche accendendo fiammelle sulla punta delle dita, non sarebbe riuscita a vedere oltre quell’infinita oscurità.


La profondità della Terra Senza Fondo aveva superato la sua immaginazione.


Aveva addirittura creduto di star attraversando il nucleo della Terra.


L’altissima velocità le faceva sentire solamente il rumore del vento.


Se la sua ipotesi si fosse rivelata sbagliata, sarebbe diventata una frittella nell’istante in cui si fosse schiantata al suolo.


L’unica consolazione: non provava alcun dolore. Tutto sarebbe finito ancor prima che lei potesse reagire.


Pensando a questo, Anna non poté evitare di abbracciare Roland ancora più forte.


Dopo un imprecisato lasso di tempo, sentì improvvisamente diminuire il flusso d’aria contro le sue guance: questo cambiamento la scosse subito!


Dopo qualche altro minuto, dall’”abisso” sottostante si intravide una luce fioca. Si rese conto ben presto di non aver sbagliato. La luce stava diventando più brillante man mano che la distanza si accorciava.


E proprio in quel momento sentì come se fosse caduta in uno spesso strato dell’atmosfera. La sua velocità di caduta iniziò a ridursi, stordendola.


Quando i piedi di Anna toccarono terra, la velocità ritornò uguale a quella dell’istante in cui aveva saltato: quasi non sentì l’impatto.


“<em>Tap.</em>” Dietro di sé udì un leggero rumore.


Anna, sorpresa, si voltò verso il suono, solo per scoprire che era Usignolo. “Perché sei…”


“Questa volta, non esiterò, né rimarrò indietro.” Usignolo si diede dei colpetti sui pantaloni, alzandosi. “Inoltre, come potrei stare tranquilla lasciando fare tutto a te?” Disse con franchezza.


“<em>Thud!</em>” Sentì il rumore di un terzo atterraggio: era Disastro Silenzioso.


“Uh…” Usignolo si mise immediatamente di fronte ad Anna.


Anna era molto più calma. “Non preoccuparti: è qui per la Signora degli Incubi.”


“Sto solo rispettando il nostro accordo.” Disse Serakkas prima di guardarsi intorno. “Sembra che tu avessi ragione.”


“Sì: questo è il vero corpo del Regno delle Menti.” Anna annuì.


Non si trovavano su roccia o fango, ma su una superficie metallica. Sembrava estremamente liscia e splendente; emetteva anche una lucentezza molto chiara. Era solida e al contempo traslucida: non assomigliava ad un oggetto di quel mondo.










<em>Leaxis</em>


<em> </em>


[su_service title="Erialis" icon="icon: commenting-o" icon_color="#000000" size="16"]  (*)<a href="https://it.wikipedia.org/wiki/Entropia"> Entropia</a>: in meccanica statistica, è una grandezza che viene interpretata come una misura del disordine presente in un sistema fisico qualsiasi, incluso, come caso limite, l'universo.<em>[/su_service]</em>








                                


                                



