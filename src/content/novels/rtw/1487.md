---
title: Capitolo 1487- Il Custode Onnisciente
pubDate: 2025-08-07T11:37:51.099Z
tags:
    - rtw
---


Usignolo si chinò e usò le sue dita per tastare il terreno. Dopo aver sollevato la sua mano, le due scoprirono che i suoi polpastrelli erano rimasti puliti, senza nessun granello di polvere.


Chiaramente non era una cosa normale.


A patto che i cicli ripetuti della Battaglia della Volontà Divina non si fermassero mai, la Civiltà Radioattiva non sarebbe stata l’unica vincitrice ad aver tentato di esplorare la Terra Senza Fondo. Che si trattasse di uno slittamento, di una caduta o di un salto intenzionale, avrebbero dovuto esserci delle tracce o delle prove di tali casi, oppure della naturale caduta di massi o delle tempeste di sabbia.


Il fatto che il posto rimanesse pulitissimo nel corso degli anni e dei mesi faceva inevitabilmente pensare che ci fosse qualcuno responsabile della pulizia giornaliera del fondo della voragine.


“Hey, Wendy, mi senti?” Usignolo prese il Sigillo dell’Ascolto e ci parlò dentro, ma non ricevette risposta. “Non funziona… A quanto pare abbiamo superato il massimo della distanza consentita per comunicare.”


“Anche se fossimo vicine, potrebbe non funzionare.” Serakkas parlò in maniera concisa. “Se Dio vuole che nessuno lasci questo luogo pieno di segreti, per lui non dovrebbe essere difficile evocare una qualche sorta di barriera.”


“Già…” fece spallucce. “Cosa dobbiamo fare adesso?”


Anna fissò il fascio di luce sul terreno per un lungo periodo, poi parlò. “Pensate che queste ‘luci’ ci stiano portando da qualche parte?”


Tremolavano in modo regolare come guizzi che riecheggiavano dai loro piedi e svanivano nell’oscurità – a parte dove stavano loro, tutto il luogo rimaneva immobile, come se fosse profondamente addormentato.


Disastro Silenzioso cercò di camminare verso un’altra direzione, ma la luce la seguì continuando a fluire verso la sua posizione iniziale.


“Sì.”


“Dio ci sta invitando… Interessante.” Usignolo impugnò il fucile in una mano. “Dobbiamo incontrarlo allora.”


Le tre seguirono la luce avanzando lentamente lungo la grotta silenziosa. Approssimativamente dieci minuti dopo, un’entrata luminosa apparve davanti a loro.


In confronto all’oscurità di prima, che aveva impedito loro di vedere persino le loro dita, la luce e la visibilità le fece indubbiamente rilassare – a nessuno piaceva camminare nel buio assoluto, ignaro di ciò che lo circonda e di ciò che ha davanti. Nonostante fossero sottoterra, la luce non permetteva loro di vedere l’ambiente circostante.


“È veramente il Regno delle Menti…?” Usignolo non poté fare a meno di chiederlo.


“Perché dici questo?” Le domandò Anna dopo essersi voltata verso di lei.


“Perché è collegato alla coscienza.” Si grattò la testa. “Che si chiami Regno delle Menti o Origine della Magia, suona come qualcosa di intangibile e illusorio. Ma questo posto…”


“Dà l’impressione di essere stato creato.” Disse improvvisamente Disastro Silenzioso.


Che fossero le mura o il suolo, la lunga galleria non sembrava affatto un’illusione eterea. Essi erano solidi e con dei livelli dai bordi chiari e dalle sporgenze gradevoli agli occhi. Allo stesso tempo, i metalli translucidi riuscivano a rilasciare luce volontariamente. Che fossero attivati dai passi o facendoci pressione con le mani, le luci erano estremamente reattive. Inoltre, più forte era la pressione più velocemente si accendevano, facendo apparire occasionalmente dei simboli sconosciuti. Era diverso dalle vibrazioni imponenti e solenni che ci si aspettava da un Dominio Divino.


“Forse, il Regno delle Menti è stato creato.” Replicò Anna, spaventando le altre due. “Proprio come voi e me… o dovrei dire, come una civiltà.”


Usignolo inghiottì la propria saliva. “La controparte non è… Dio?”


“Le due cose non si contraddicono.” Anna fece cenno di no con la testa. “Ho sentito Roland parlarne prima, il motivo per cui Lan lo ha chiamato Dio è che è la spiegazione più semplice da capire per noi. Proprio come noi siamo considerati dei Dèi dalle formiche –“


Rabbrividì. “Questa è davvero una spiegazione disgustosa.”


“Già.” Inaspettatamente, Disastro Silenzioso concordò con lei. “Ma lo capisco.”


Usignolo era sul punto di dire qualcosa quando scoprì che avevano raggiunto la fine della galleria.


“Ci siamo… perse?”


Ma all’improvviso sentì un flebile sibilo. Un fascio di luce passò velocemente a fianco a loro e duplicò un’immagine del trio sulla parete alla fine del cammino.


Quel cambiamento le spaventò tutte, compresa Anna.


Prima che potessero darsi una risposta, il muro si trasformò improvvisamente in innumerevoli esagoni che svanivano in successione, rivelando loro un grande spazio a forma di anello.


Il margine dello spazio era circondato da qualche tipo di orbita, mentre il centro era separato da un ‘vetro’ trasparente. Dentro il vetro, erano in grado di vedere un grande e incredibile sferoide girevole al di sotto. Lo sferoide non sembrava concreto, ma al contrario il suo corpo sembrava fatto di elettricità e liquido! Innumerevoli fulmini facevano avanti e dietro dalle pareti, ogni fascio era molto più penetrante di un tuono nel cielo. Anche se erano separati solamente da uno strato di vetro, lo spazio era in completo silenzio, come se gli eventi intensi e violenti che si stavano verificando al suo interno non fossero estranei al mondo esterno.


Chiunque in grado di assistere ad una tale scena sarebbe rimasto senza dubbio scioccato – nessuno avrebbe mai pensato che potesse esistere una struttura così imponente e che fosse nascosta al di sotto di un’isola sperduta.


Ma ciò che le sorprendeva maggiormente era una figura a forma di tubo che stava fluttuando sopra la parete verso Anna, aprendo quello che sembrava un ‘rivestimento’.


Non importava quanto piano avesse reagito il trio, aveva capito l’intento della figura.


Disastro Silenzioso e Usignolo lanciarono un’occhiata ad Anna, aspettando che prendesse una decisione. Quest’ultima fissò Roland per lungo tempo prima di liberarsi le mani. Sotto la spinta del suo Fuoco Nero, il dormiente Roland fu gradualmente posto nel tubo. Una volta chiuso il portello, il tubo volò nuovamente verso la parete e tornò alla sua posizione originale, come se fosse sparito nel muro.


“Può essere considerato… un successo?” Mormorò Usignolo.


“Non lo so”, replicò Anna con dolcezza. “Ma almeno abbiamo raggiunto il nostro obiettivo. L’unica cosa che possiamo fare adesso è aspettare.”


…


Il cielo scuro pian piano svanì, sostituito da una luce bianca che avvolgeva la sua vista.


Dentro il candore sconfinato, una rampa di scale ‘comparve’ sotto i piedi di Roland – questa volta senza nessun fiocco di neve o soffitto familiare. Il suo sguardo si posò sull’altra fine del cammino, solo per vedere che le scale erano collegate a una pianura senza nulla in vista.


<em>“Capisco…” </em>


Aveva capito perché Lan aveva detto che una volta apparsa la via dell’Erosione, lui l’avrebbe percepita in modo naturale.


La differenza tra i due mondi era così grande che solamente un cieco non sarebbe riuscito a vederla.


Stando alla logica di Lan, questo posto era molto probabilmente il Dominio Divino – ma lui non era sicuro che l’astrolabio dato da Epsilon fosse o no il motivo dell’espansione finale del Mondo dei Sogni o che la spedizione avesse realizzato il loro obiettivo nella realtà permettendogli di arrivare dove si trovava.


Ma era inutile pensare a queste cose in quel momento.


Si diresse verso le scale.


Si trattava di una breve distanza e raggiunse il pezzo di pianura abbastanza presto. Proprio in mezzo allo spazio aperto c’era un trono dalla forma singolare su cui era seduta una figura con indosso una maschera. La scena era particolarmente spartana, diversamente da come aveva immaginato che fosse il ‘Dominio Divino’.


In precedenza, Roland pensava che Dio avrebbe creato un Palazzo estremamente glorioso e dignitoso dove sfoggiare la sua forza come prima mossa. Chi avrebbe mai pensato che Dio sarebbe stato così semplice, lasciando Roland momentaneamente insicuro sul tono da usare per salutare.


“Tu sei… Dio?”


Alla fine, scelse il metodo più semplice per iniziare una conversazione.


Se si fosse sbagliato e la persona di fronte a lui si fosse rivelata un Oracolo o una guida, per lui non sarebbe stato tanto strano.


“Puoi chiamarmi così, Ragazzo,” la controparte rispose immediatamente. “Ma io preferisco un altro termine – il Custode Onnisciente.”


<em>Haru</em>
                                


                                


Pasqua
                                                https://www.novelleleggere.com/wp-content/uploads/2018/04/Pasqua.jpg
                                                


                                


Karl e i pali di Roland
                                                https://www.novelleleggere.com/wp-content/uploads/2018/08/Karl-e-i-pali-di-Roland.jpg
                                                


                                


Un Anno con Release that Witch
                                                https://www.novelleleggere.com/wp-content/uploads/2018/10/Un-Anno-con-Release-that-Witch.jpg
                                                


                                


Attenzione streghe
                                                https://www.novelleleggere.com/wp-content/uploads/2018/10/Attenzione-streghe.jpg
                                                


                                


link al patreon
                                                https://www.novelleleggere.com/wp-content/uploads/2019/02/link-al-patreon.jpg
                                                


                                


easter
                                                https://www.novelleleggere.com/wp-content/uploads/2019/04/easter.png
                                                


                                


04 - Halloween2019
                                                https://www.novelleleggere.com/wp-content/uploads/2019/10/04-Halloween2019.jpg
                                                


                                


Release that witch
                                                https://www.novelleleggere.com/wp-content/uploads/2019/10/Release-that-witch.jpeg
                                                


                                


copertina contest natale RTW
                                                https://www.novelleleggere.com/wp-content/uploads/2019/12/copertina-contest-natale-RTW.png
                                                


                                



