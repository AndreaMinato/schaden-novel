---
title: Capitolo 1493- Origini
pubDate: 2025-08-07T11:37:51.100Z
tags:
    - rtw
---


“Può essere che tu…” Roland batté le palpebre.


“Esattamente.” Sembrava che un peso enorme fosse stato sollevato dal petto del Custode, la fronte non più aggrottata. “Tu, invece… devo dirlo: il tempo è un’entità che incute molta paura. Nei prossimi anni, che siano migliaia, decine di migliaia o addirittura milioni, dovrai restare in questa piccola Culla. Forse penserai di aver molto da studiare, ma in realtà pagherai il conto per questa vita solitaria, prima di quanto tu possa pensare. Anche se fossero milioni di anni, per il cosmo è solo uno schiocco di dita.”


Il Custode si interruppe brevemente. “Ci sono momenti… in cui penso che anche il tempo sia una forma di magia. Puoi sentirlo fluire, e al contempo cambiarti. Se speri di mantenere la tua sanità in questo tempo infinito, devi abbandonare le tue emozioni; altrimenti, questo vuoto ti farà crollare completamente. È troppo tardi per dispiacersi, ovviamente.”


Roland guardò sorpreso l’altro: era la prima volta che vedeva il Custode sorridere.


“Stai dicendo che alla fine diventerò una macchina?” Detto questo, sorrise leggermente sotto i baffi. “Rilassati: non ho intenzione di restare qui per sempre. Prima che io diventi completamente insensibile, farò il primo passo, ma non per violare l’accordo. Quando giungerà il momento, sceglierò la forma di vita più adatta ad occuparsi di questa missione. Chi lo sa, magari ci incontreremo nuovamente in futuro, dall’altra parte dell’universo.”


Il Custode replicò con disapprovazione. “Se riuscirai a resistere fino ad allora.”


“Ah già: dato che sei il nucleo della Culla, puoi andartene autonomamente?” Roland si ricordò improvvisamente di un problema cruciale. “Questo mondo collasserà non appena te ne andrai?”


“Non hai ancora compreso le basi e già fai promesse enormi?” Fissandolo con incredulità, il Custode rispose alla sua domanda. “Per prima cosa, sistemi qualificati posseggono diversi backup; figurati io, una creazione così perfetta, capace di mantenere una miriade di civiltà.”


“In secondo luogo, la capacità di memoria della Culla è davvero enorme e non adatta ai trasferimenti, ma possiede i dati dall’inizio del Progetto Portale, inclusi i semi caratteristici per le forme di vita filtrate e il percorso evolutivo. Non ho bisogno di queste memorie per andarmene, ma solo mantenere quelle a partire dalla mia nascita.”


“Infine, essendo connesso al database, capirai naturalmente come operare la Culla. Finché funzionerà normalmente, potrà continuare in autonomia per decine di migliaia di anni; tuttavia, per mantenerla, dovrai sorvegliarla con attenzione. Dopotutto, la Culla non si rompe facilmente, ma ciò non vale per la vita al suo interno.”


“Allora sono fiducioso.” Roland tirò un sospiro di sollevo, rilassando finalmente il suo corpo teso e stanco.


Non era passato molto tempo, ma le espressioni dell’altro sembravano essere molto cambiate: non solo dal suo volto traspariva felicità, ma anche il suo tono era diventato arrogante. Sembrava più reale.


“È meglio se mi chiedi qualsiasi cosa tu voglia adesso, finché sono qui.” Suggerì il Custode, le mani incrociate sul petto.


“Er… così presto?”


“Non percepisci che il dispendio di energie per il Regno delle Menti è un fardello troppo grande per te?” Scrollò le spalle. “Se desideri mantenere la tua coscienza dopo la fusione, allora è meglio farlo al più presto.”


Roland fece una smorfia: sembrava davvero che i numeri rossi, anormali e decrescenti, sopra di lui fossero collegati al Mondo dei Sogni. Ci pensò con cautela prima di parlare. “Hai mai sentito di un posto… chiamato Terra?”


Questa volta parlò nella sua lingua madre.


Il Custode chiuse gli occhi, cercando le informazioni relative. “Sì… ci sono in tutto 3251 pianeti che hanno una pronuncia simile, ma, considerando le forme di vita e le caratteristiche, il luogo di cui stai chiedendo deve trattarsi del pianeta solido localizzato in uno dei bracci della Via Lattea 3.”


“In che condizioni è?” Continuò Roland.


“Adesso? È ovviamente sparita in seguito all’apertura della spaccatura. Secondo i resoconti, ci sono loro tracce fino ai confini della galassia e nella banca dati sono registrate alcune informazioni sulle specie.” Si fermò improvvisamente, voltandosi verso Roland scioccato. “Aspetta, ciò risale a circa 9,4 milioni di anni fa. Se sei nato nella Culla, come fai a conoscere questo pianeta?”


“Per l’appunto, questa è una domanda che mi ha incuriosito a lungo…” Ridacchiò amaramente, poi raccontò le sue origini al Custode.


“Pensare che una cosa del genere possa accadere davvero…” Il Custode mostrò un’espressione intrigata. “Quindi il flusso del tempo non è sempre uguale…”


“Cosa… flusso del tempo?”


“Allora.” Estese entrambe le mani, iniziando a spiegare. “Dovresti conoscere l’ipotesi degli universi paralleli: quando accadono divergenze significativamente potenti, il mondo va in due direzioni. I due mondi hanno le proprie rispettive variazioni temporali, meglio conosciute come bolle temporali. Ciò che percepisci è il tempo di osservazione. Tuttavia, l’osservatore che ha sollevato questo punto appartiene a un solo mondo, quindi l’ipotesi è sempre rimasta tale.”


“Intendi dire…” Roland era scioccato.


“Intendo dire che l’enorme energia generata dal Progetto Portale potrebbe aver causato il tuo arrivo in questo mondo, proprio come un urto su membrane parallele avrebbe creato una piega temporanea. Questa biforcazione ha causato la divisione del nostro universo: uno traboccava di potere magico, mentre l’altro era rimasto al suo stato originale, in seguito al fallimento del Progetto Portale. Per le differenze temporali in entrambe le bolle, sembra che tu abbia viaggiato per milioni di anni, quando in realtà sta accadendo tutto nello stesso momento.”


“Err… è un po’ difficile da comprendere.” Roland si massaggiò la testa. “Ma questo non prova che esiste una qualche connessione tra gli universi paralleli?”


“Puoi pensarla così. Nemmeno il Creatore ha toccato questo dominio.” Il Custode sembrava abbastanza interessato a quell’argomento. “In teoria, anche se gli universi paralleli e il multiverso condividono lo stesso concetto, il primo è in realtà molto più difficile da provare del secondo. La tua presenza qui può essere un metodo per arrestare la marcia dell’universo verso la morte. Tuttavia, non è più un mio problema, ma tuo, da esplorare e studiare.”


Detto questo, il Custode lo salutò con la mano, si girò e si incamminò verso il bordo della piattaforma: era apparsa una piccola porta, che si apriva su uno sfondo scarlatto.


Dopo di che comparvero di fronte a Roland molteplici figure, dalle forme strane e diverse, tra cui anche umani e Demoni. Tutti queste figure traslucide corsero velocemente verso il Custode, fondendosi con esso.


Tra le figure umane, Roland vide Lan, Epsilon e altri Oracoli che aveva incontrato…


Epsilon lo salutò con la mano, l’espressione contenta: era ovvio che avesse ricevuto le risposte che cercava.


Avvicinandosi per qualche secondo a lui, Lan parlò senza emettere alcun suono: “Grazie”.


Non appena tutte le figure si sovrapposero al Custode e si incamminarono verso la terra scarlatta, lo spazio bianco puro collassò in infiniti pezzi. Lo stesso fece il corpo di Roland, eppure non sentì dolore o stranezze, solamente una sensazione priva di gravità, come se fosse stato spogliato di un pesante guscio esterno.


Un’enorme quantità di informazioni fluì nella sua mente: gli sembrava di avere infinite paia di occhi. Indipendentemente dalla vastità dell’universo oltre la barriera o dalla vita fiorente all’interno del mondo, tutto comparve nella sua coscienza.


Era diventato la Culla.










<em>Leaxis</em>
                                


                                



