---
title: Capitolo 1496: Il Momento Del Ricongiungimento
pubDate: 2025-08-07T11:30:06.970Z
tags:
    - rtw
---


Nello studio del Castello.


“Vostra Altezza, c’è una lettera per Voi.”


Dopo aver bussato alla porta, Sean entrò velocemente nella stanza e pose una busta di carta spiegazzata sul tavolo.


Radio a onde lunghe, telegrafi con fili e Sigilli dell’Ascolto intrisi di magia erano già diventati d’uso comune; anche i normali cittadini potevano inviare per pochi soldi un telegramma a lunga distanza, facendo quasi scomparire le lettere consegnate a mano.


“Oh? Da dove proviene?” Tilly appoggiò la penna e si massaggiò le dita.


“Ho sentito che proviene… dall’oceano.” Sean tossì un paio di volte. “Il primo a riceverla è stato un membro del Gruppo di Esplorazione dei Fiordi, poi un mercante di mare, dopo è arrivata a Porto Festoso ed infine a Porto Poco Profondo. Se non fosse stata firmata, non avrei…”


Prima che potesse finire la frase, Tilly aveva già aperto la busta.


Erano poche le persone che avrebbero potuto spedire una lettera dal mare.


Come si era immaginata, vide calligrafie a lei familiari: la carta era un po’ macchiata, forse perché era passata di mano in mano, forse per la brezza marina e il sole, ma avrebbe riconosciuto ovunque quella scrittura e gli stili unici, anche se il foglio fosse stato ridotto in cenere.


<em>“I nostri saluti.”</em>


<em>“Questa è la prima lettera del Gruppo di Esplorazione.”</em>


<em>“Come di consuetudine, lasceremo scrivere per primo il Capitano.”</em>


<em>“Ciao, Vostra Altezza Tilly… no, Vostra Maestà. Ci stiamo dirigendo verso il Regno Cielo-Mare o, più precisamente, siamo già arrivati al limitare del Continente Volante.”</em>


<em>“Ho capito cosa fosse davvero il Continente Volante solo quando l’ho visto. Rispetto alla Divinità degli Dei, era come paragonare i Fiordi alla Terra dell’Alba. Ci sono montagne, torrenti e fiumi in superficie, mentre l’acqua del mare fluisce dalle pareti. Non ci sono parole per descrivere questo magnifico panorama. Se possibile, vorrei portare qui Voi e sorella Soraya.”</em>


<em>“Anche se i mostri del Regno Cielo-Mare sono già stati sterminati, queste vaste terre sono ancora un territorio inesplorato. Che ci siano nuove rovine? C’è un altro strumento centrale che supporta queste terre? Ah, quante domande! Scommetto che diventerà l’argomento di studio del Gruppo di Esplorazione per la prossima decade.”</em>


<em>“Ma io sono destinata ad essere la prima!”</em>


<em>“Al mio ritorno Vi racconterò tutto. La flotta di papà mi sta alle calcagna, ma questa volta può pure scordarselo di superarmi. Allora, adesso vado!”</em>


<em>“Mi mancate, Fulmine.”</em>


Dopo queste parole, la calligrafia cambiò totalmente.


<em>“Sono io: è il turno di Maggie ora, gru!”</em>


<em>“Non so cosa dire, gru, ma tutti i giorni sono felice, gru! Anche se trasportare il Lupo è davvero stancante, chiacchieriamo per tutto il giorno. Vedere nuovi scenari è molto meglio che stare da soli su un tetto, gru!”</em>


<em>“Ah già, nel mare ci sono così tanti tipi di pesce che sembra impossibile assaggiarli tutti, gru! Ma non c’è passione nell’arrostirli senza spezie. Potete mandarmi delle spezie al Regno Cielo-Mare?”</em>


Tilly soffocò una risata, andando al secondo foglio.


<em>“Vi porgo i miei saluti, Vostra Maestà. Sono Lorgar Fuoco Ardente del Clan del Fuoco Selvaggio. Dato che Joan sta tutto il tempo in ammollo nel mare, mi occuperò io di trascrivere anche i suoi pensieri.”</em>


<em>“L’esplorazione è un concetto davvero interessante: mi ha permesso di imparare che esistono dei territori ancora più vasti oltre il continente. Il nostro piano futuro consiste nello sbarcare nel Regno Cielo-Mare, accamparci ed esplorare il territorio, per cercare una connessione con il fondale dell’Isola d’Ombra. Dopotutto, questo Continente è molto lontano dalla Terra dell’Alba, quindi se volessimo svilupparlo, dovremmo trovare velocemente una scorciatoia.”</em>


<em>“Al momento non abbiamo fatto molte scoperte, quindi non Vi farò perdere altro tempo. Infine, se posso permettermi di chiedere un favore, potrebbe informare mio padre e i membri del mio clan che sto bene? Vi ringrazio.”</em>


<em>“Ah già, non prenda a cuore le parole di Maggie, per favore: tutti noi sappiamo quanto sia occupata con gli affari del governo e che Lady Eleanor non può portare l’Isola Volante sul mare. Ma… ma se portaste davvero alcune spezie, potreste portare anche qualche bevanda della Signorina Evelyn?”</em>


<em>“Che i Tre Dei siano con Voi.”</em>


Sul fondo della terra erano disegnati, in piccolo, un umano, un uccello, un lupo e un pesce.


Tilly tenne insieme i fogli, fece un profondo respiro e guardò Sean. “Non è necessario rispondere a questa lettera. Puoi andare.”


“Agli ordini, Vostra Maestà.” Dopo essersi inchinato, uscì dalla stanza.


Una volta chiusa la porta, Tilly rimase brevemente in silenzio, poi affondò il volto nei documenti.


“AHHHHHHHH!”


Borbottò per l’invidia e, allo stesso momento, scosse incessantemente la testa, facendo cadere i documenti dal tavolo: desiderava con tutta se stessa pilotare la Fenice e viaggiare per il mondo con le sue amiche! Era quella la vita che aveva sempre desiderato!


Era tutta colpa di suo fratello: aveva detto che non poteva tornare perché era alla ricerca di Cenere, lasciando quindi a lei il trono come Regina fino a quando la barriera tra le Streghe e le persone comuni non fosse completamente sparita. Ormai erano passati cinque anni e nemmeno Anna e Usignolo erano più tornate. Ora come ora, Tilly non sapeva se Roland l’avesse ingannata oppure no!


Quindi le erano state affibbiate tutte le scartoffie.


La Pianura Fertile era in via di sviluppo e stavano sfruttando anche i territori sotto i Regni del Cuore di Lupo e dell’Eterno Inverno. Era circondata da persone che tendevano le mani verso di lei per chiedere soldi: “<em>Vi supplico, le risorse non crescono dal terreno!”</em>.


Le era inoltre giunta la notizia della tentata “ribellione” di Ryan: tutti i mercanti che lui aveva invitato avevano venduto le informazioni a Neverwinter. Non sapeva che il suo piano si trovasse sul suo tavolo? Dopo aver guadagnato con tanta fatica la libertà, si era ritrovato nuovamente in cella, solo perché aveva avuto un’idea stupida. Tilly non sapeva se considerarlo un rivale normale, dati i suoi metodi infantili e stupidi.


Ovviamente, questi erano tutti problemi minori.


Il problema principale era la direzione che il Regno stava prendendo. Le priorità si erano spostate verso le nuove tecnologie da sviluppare, gli attriti per gli affari tra le compagnie private e l’Ufficio Amministrativo, l’equilibrio di potere tra le varie fazioni politiche: queste erano le vere questioni che influenzavano il mondo.


In passato, aveva sempre pensato che essere Re non fosse niente di così eclatante, dal momento che anche una persona negligente come Roland era riuscito a gestire la posizione, figurarsi lei. Ma Tilly aveva scoperto che essere Regina non era qualcosa che chiunque potesse fare. Tilly era rimasta sorpresa, ricordando che Roland non solo era stato promotore degli affari governativi, ma aveva anche condotto Pergamena e un gruppo di Streghe della Punizione Divina nel mondo dei Sogni per raccogliere informazioni.


“<em>Creak.</em>”


In quell’istante, la porta di aprì improvvisamente.


Tilly alzò subito la testa, fingendo un’espressione concentrata sul lavoro, e parlò scocciata. “Cosa c’è adesso? Non ti avevo detto di chiamarmi se c’erano problemi?”


Dopotutto, a parte le sue guardie personali, erano frequenti visitatrici del suo ufficio Wendy, Agatha e, soprattutto, Pergamena. Se fosse stata beccata a perdere tempo, Tilly sapeva che si sarebbe presa una strigliata. Perciò, era responsabilità di Sean anticiparle ed avvisarla prima che fosse troppo tardi…


In altre parole, lui aveva il compito più importante.


Ma non ricevette risposta.


Tilly guardò sorpresa la porta…


“<em>Plop.</em>”


La penna che aveva in mano cadde a terra.










<em>Leaxis</em>




                                


                                



