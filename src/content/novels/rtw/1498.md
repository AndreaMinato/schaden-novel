---
title: Capitolo 1498- Una strada nuova di zecca
pubDate: 2025-08-07T11:37:51.101Z
tags:
    - rtw
---


“Questo è il primo elenco di nomi di coloro che partecipano al trasferimento della coscienza.” Fei Yuhan consegnò un rapporto a Roland. “Anche se ci hai detto che non ti dobbiamo spiegazioni, il Signor Roccia insiste ancora che tu dia un’occhiata.”


“Se è così preoccupato... e va bene.” Roland aprì il rapporto e passò lo sguardo rapidamente sulla lista: all’interno c’erano molti nomi familiari; non era una sorpresa che il nome di Fei Yuhan fosse proprio in cima. Sin dall’inizio aveva espresso il suo interesse e il desiderio di vedere l’altro mondo, e il Nuovo Progetto Porta si allineava con la sua curiosità.


A seguire c’erano i nomi di Garcia e Zero.


<em>“Capisco... probabilmente è per questo che il Difensore voleva che leggessi i nomi.”</em>


“Ad essere sinceri, sono preoccupata per questo.” Disse Fei Yuhan senza mezzi termini. “Una volta menzionasti che loro erano figure importanti in grado di influenzare anche il Mondo dei Sogni. Se dovesse succedere qualcosa durante il trasferimento o se dovessero ritrovare le loro stesse del passato, il nostro mondo sarà ancora in grado di preservare lo stato attuale?”


“Certamente.” Roland sorrise. “Se fosse accaduto in passato, non sarei stato in grado di assicurartelo, ma ora che il Mondo dei Sogni fa parte della Culla, finché io sono qui, questo mondo continuerà ad esistere.”


Quando aveva raccontato alle due le storie della selezione del Principe Ereditario e di Hermes, aveva già previsto che questo giorno sarebbe arrivato.


Sebbene avessero riguadagnato delle nuove vite nel Regno delle Menti, ciò non significava che avrebbero trascurato il passato.


Anche lui stesso era curioso di sapere con che occhi loro due avrebbero visto l’altro mondo. Ma era convinto che non sarebbero tornate ad essere le stesse del passato.


“Allora riferirò il tuo messaggio a Roccia.” Fei Yuhan fece un cenno con la testa.


“Giusto, ho bisogno della tua assistenza per comunicare anche un’altra cosa.” Roland la fermò. “Il Nuovo Progetto Porta è nella sua ultima fase, sarò via per un po’ di tempo e dovrò lasciare tutto in mano a voi.”


“Non stai pensando di sottrarti dalle tue responsabilità per andare a goderti la vita da Dio, giusto?” La celebre marzialista lo fissò con uno sguardo sospetto.


“Di cosa stai parlando!” Roland tossì due volte. “Nella fase successiva la mia utilità sarà molto limitata. Ho già aperto la base di conoscenze tecnologiche in entrambi i mondi, ma le ricerche sull’utilizzo del potere magico dipenderanno da voi.”


Questa non era una bugia.


Sebbene il sistema centrale avesse un backup, era soltanto il Custode ad essere influenzato dal potere magico.


Dopotutto, il potere magico interagiva solo con la coscienza, perciò il backup inattivo era niente meno che un comune macchinario. Ciò aveva comportato l’incapacità di Roland nel risvegliare il suo potere magico come aveva fatto il Custode, e quello che poteva usare in quel momento era solamente ciò che era riuscito a capire. Solo per capire questa cosa, gli sarebbero serviti quasi mille anni.


“Lascerò le ricerche alle persone intelligenti.” Fei Yuhan gli diede una pacca sulla spalla. “Sono certa che ci saranno persone eccezionali che arriveranno da entrambi i mondi, proprio come quando abbiamo lavorato insieme per affrontare Dio.”


Detto questo, fece un cenno con la mano e si voltò per andare verso l’ufficio del Difensore.


<em>“Mi sta dicendo che non è necessario isolarsi come il Custode.”</em>


<em>“Quindi sa come incoraggiare gli altri.”</em>


Roland ridacchiò e scosse la testa. Allungò la mano per staccare dalla manica un minuscolo registratore.


<em>“È solo un po’ troppo curiosa.”</em>


Uscì dalla struttura della casa di cura, fuori c’era gente che si dava da fare. Dopo aver assunto il controllo della Culla, aveva impiegato molto tempo per ripristinare il funzionamento del Regno delle Menti. Di conseguenza, nel Mondo dei Sogni erano rimasti tutto il caos e la distruzione causati dall’Erosione, lasciando la Gilda con una marea di cose da fare.


I fatti concreti non erano qualcosa che sapevano tutti: la brusca interruzione del flusso temporale nel Mondo dei Sogni aveva impedito alle persone di conservare i ricordi, né tanto meno riconoscevano chi fosse Roland. Anche se le persone si fermavano ancora per salutarlo, era solo per l’emblema sul petto che simboleggiava il livello più alto nella Gilda. Ciò dava a Roland una sensazione piuttosto strana.


In mezzo alla folla, notò una figura familiare.


Valkries, la Gran Signora degli Incubi.


“Sono qui per salutarti.” Gli si avvicinò.


“Anche tu hai intenzione di tornare di là?”


“Tornare?” Fece un’alzata di spalle. “No, io resterò qui.”


Roland fu sorpreso. “Aspetta, cosa ne sarà della tua razza?”


“A vegliare su di loro ci sono il Gran Signore del Cielo e Disastro Silenzioso. Non mi preoccupa il fatto che qualcuno dovesse cercare di causare loro dei problemi.” Rispose Valkries con nonchalance. “La mia esistenza nel Mondo dei Sogni è più vantaggiosa per la mia razza. Il mio corpo sarà connesso alla Madre dell’Anima e diventerà il nuovo Sovrano. Ma rispetto al Re precedente, non avrà una coscienza autonoma, ma sarà condivisa da tutti.”


“Serakkas è d’accordo?” Roland ricordò che Disastro Silenzioso aveva seguito Anna e Usignolo giù nella Terra Senza Fondo nonostante il rischio di esaurire la sua Nebbia Rossa.


“Non è una separazione permanente. Inoltre, Hect Zod è riuscito ad ottenere il suo proprio territorio. Se il test di installazione del segnale darà esito positivo, potrà entrare nel Mondo dei Sogni come e quando vorrà.”


“Bene.” Roland inarcò un sopracciglio. “Allora perché dici addio?”


“Non sono io a partire, ma tu.” Disse Valkries con un po’ di malinconia. “Se non sbaglio, hai intenzione di andare in reclusione, giusto? Il potere magico è correlato alla coscienza e ovviamente, solo facendo collidere più volontà ci sarà una maggiore possibilità di ottenere dei risultati diversificati. Ma ciò significa anche che l’esistenza di “Dio” dovrà essere mantenuta al minimo. Dalla tua scelta di consentire ad entrambi i mondi di interagire, posso presupporre che hai preso la tua decisione. Se non vengo a salutarti ora, in futuro sarà difficile per me trovare un’altra opportunità.”


Si fermò per un momento, poi si fece seria. “Quando le persone comuni ottengono un grande potere, non sono capaci di resistere al proprio ego; eppure, tu sei in grado di dare la priorità al futuro del mondo. I tuoi pensieri trascendono di gran lunga quelli di qualsiasi essere umano e reputo anche me stessa inferiore a te. Sei sicuramente il candidato più adatto a diventare il Custode.”


Per la prima volta, Valkries abbassò leggermente la testa e fece un inchino.


In quel momento, Roland si sentì perplesso per le sue parole. Sebbene in precedenza avesse considerato quello che l’altra parte aveva menzionato, c’era un’altra ragione ben più importante per cui aveva fatto quello che aveva fatto. Era un motivo completamente estraneo al futuro, e molto più semplice.


Ma chiaramente in quel momento non era appropriato dirlo.


Alla fine, finse un’espressione calma, annuì e camminò in avanti, passando oltre Valkries e lasciandole solo la vista della sagoma della sua schiena in lontananza.


Quando fu solo, Roland mosse i suoi pensieri e nell’attimo successivo apparve in un luogo distante migliaia di chilometri.


Davanti a lui, lontano dalle città e dal clamore, c’era una valle con un paesaggio magnifico. Un vento dolce e piacevole soffiava contro i salici e lasciava piccole increspature sulla limpida superficie di un lago.


E in cima alla valle c’era una graziosa villa.


Superò il cortile e il giardino, arrivò alla porta e bussò piano.


Sentì dei passi all’interno.


La ragione di Roland era semplice. In effetti, il futuro richiedeva una pianificazione attenta e meticolosa e uno sforzo totale. Ma avendo a disposizione ancora migliaia e migliaia di anni, ritardare per un po’ i lavori non avrebbe creato alcuna influenza.


Dopo essere stato indaffarato per così tanto tempo, aveva finalmente trovato un motivo per prendersi una pausa.


La porta si aprì, dietro di essa c’era Usignolo.


Il suo sorriso smagliante e i capelli dorati brillavano agli occhi di Roland.


Seduta sul divano del soggiorno, Anna gli fece un leggero cenno con la testa.


“Bentornato a casa.” Disse dolcemente.


“Sono tornato.” Roland sorrise mentre entrava in casa.


La strada davanti a lui continuava a estendersi. Non importava cosa gli riservava il futuro, era una nuova pagina.






<em>Aris</em>






****************************************************************************************************


<em>Dato che mi sembrava carino, ho provato a tradurre anche il messaggio finale dell’autore, perdonate alcuni miei termini non proprio azzeccati ^^;</em>




Ringraziamenti finali


Finalmente dopo tre anni, il romanzo delle streghe è giunto alla conclusione e devo ammettere che sono parecchio emozionato. In ogni caso, si è concluso come avevo ideato.


In realtà, la prima cosa che avevo deciso di questa storia è stato il finale: ho persino scritto tre diversi capitoli iniziali basandomi sul finale, rispettivamente in genere fantasy, distopico e tempi antichi. Alla fine ho scelto l’ambientazione fantasy. Certo, c’è il mio amore per il genere fantasy, ma è anche perché è il genere più adatto per lo sviluppo della storia.


La storia principale è giunta ad una brusca conclusione dopo aver affrontato “Dio” perché le origini del Regno Cielo-Mare erano già state decise. Se avessimo prima combattuto contro il Regno Cielo-Mare per poi affrontare “Dio”, non avrebbe avuto senso, avremmo solo procrastinato, perciò fin dall’inizio avevo deciso che la storia non sarebbe andata nella direzione di battaglie infinite.


So che l’improvviso cambiamento di stile nella storia potrebbe aver confuso alcuni lettori, ma senza questo pezzo di puzzle, non sarebbe stata una storia completa. Ho esitato a lungo, ma alla fine ho continuato a scrivere seguendo lo schema principale: consideratelo come un mio piccolo capriccio personale! (Haha) Dopotutto è il mio primo libro e se non lo faccio ora non ne avrò più l’occasione.


Naturalmente, ci sono molti personaggi della storia che non sono stati menzionati nel finale, ma senza alcun dubbio inizieranno tutti una nuova vita nel nuovo mondo. Lascio questo punto alla vostra libera immaginazione miei cari lettori!


In questo instante in cui ho finito di scrivere i ringraziamenti finali, ho dato un’occhiata al backstage e la media lettori è fissa a 43000. Chissà, forse continuerà a salire lentamente ancora per un po’, ma è una cosa che non c’entra con la storia. Per me è un grande onore vedere che ci sono così tante persone che mi hanno accompagnato fino alla fine, è grazie al vostro sostegno che sono riuscito a perseverare giorno dopo giorno in mezzo ai caratteri.


Vi adoro!


(Lancio petali!)


Per adesso mi prenderò una pausa, nel frattempo preparerò le informazioni e lo schema di un nuovo libro, che spero vi condurrà in un nuovo mondo e vi porterà storie interessanti. Potete seguire il mio Weibo e il mio account ufficiale, pubblicherò lì le notizie sul nuovo libro.


Infine, grazie ancora a tutti i lettori.


È grazie a voi che “Release that witch” ha ottenuto un tale risultato.


Ci vediamo nel prossimo libro!
