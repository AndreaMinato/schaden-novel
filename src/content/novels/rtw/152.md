---
title: Capitolo 152- Negoziati (Parte II)
pubDate: 2025-08-07T11:37:50.897Z
tags:
    - rtw
---






A quel punto la pioggia fuori dalla finestra era ormai cessata, le nuvole si erano quasi disperse, e il sole si stava già tramontando dipingendo il cielo di rosso.


Roland aprì la porta della stanza degli ospiti al primo piano e vide Margaret girare in tondo di fronte al camino, sembrava abbastanza irrequieta. Quando Sean, che si trovava in un lato della stanza, vide che il Principe era appena entrato, alzò la mano al petto e si inchinò. Margaret che aveva visto il Principe entrare, smise di agitarsi, si mise di fronte a lui e gli chiese ansiosamente: “Altezza, come sta Fulmine?”


Roland restò di sasso, aveva immaginato diversi scenari, dal trovarla calma, infuriata o fredda, ma non si sarebbe mai aspettato che la sua prima frase sarebbe stata questa.


“Sta bene… è solo un poco stanca”.


“Davvero? Ottimo”. Margaret sembrava sollevata.


“Sembra che le importi molto di lei”.


“Somiglia molto a suo padre, soprattutto gli occhi piccoli e il naso appuntito... ho capito subito che era la figlia di Tuono”.


Poi con un sospiro sbottonò il coletto, abbassò la testa e tolse una catenina in oro che le pendeva dal collo. “Solo per esserne certi, prima ha affermato… di avere la capacità di giudicare se sto mentendo, parlava forse dell'abilità di una strega? Se era quello che intendeva e se vuole provare la mia sincerità, allora può lasciare che si unisca alla conversazione? Non mi piace essere spiata segretamente".


Incastonato nell’oro, collegato alla catenina c'era un gioiello blu chiaro di forma esagonale che doveva essere una Pietra Della Vendetta Divina di alta qualità.


Roland aveva pensato a quello che avrebbe dovuto dire per ridurre il risentimento e i dubbi dell'altra, non immaginava che sarebbe stata proprio Margaret a prendere l'iniziativa di farlo. A essere onesti, provava ammirazione per quella donna del Popolo del Mare. Nonostante si trovasse in una situazione incredibilmente sfavorevole, stava comunque cercando di mantenere una posizione di comando nel loro dialogo. Che fossero le sue abilità di negoziazione o il suo modo di fare, tutto era coerente con la sua identità di mercante di successo.


Prese la Pietra Della Vendetta Divina che gli era stata offerta e la mise su un attaccapanni vicino il camino. Considerando la qualità della pietra, il suo raggio di azione nel quale nessun potere magico poteva essere utilizzato era di circa un metro. Agli occhi di Usignolo sarebbe stato un buco nero grande un metro. Per evitare il raggio d'azione effettivo della Pietra Della Vendetta Divina, la strega doveva sempre tenersene lontana.


“Andiamo nella sala di ricevimento” offrì Roland. Dal momento che l'altra parte mostrava onestà non doveva comportarsi in modo troppo riservato. Quando i due arrivarono nella sala di ricevimento, Usignolo era già uscita dalla Nebbia ed era seduta da una parte sul divano, teneva il mento tra le mani e ostentava un'espressione deliberatamente annoiata, come se avesse aspettato lì per molto tempo.


Quando si furono seduti, Roland presentò Usignolo per la prima volta: “Il nome della donna al mio fianco è Usignolo, lei è in grado di giudicare l'autenticità delle sue parole”.


“Piacere, Signorina Usignolo” disse Margaret con un cenno del capo, ricevette un saluto in cambio.


“Prima ha affermato di non avere sentimenti negativi per le streghe, perché?” Roland iniziò subito con quella domanda che rispecchiava ciò che gli interessava maggiormente sapere. “Per quanto ne so, anche i Fiordi appartengono all'influenza della Chiesa”.


“Tuttavia la loro influenza è minore rispetto il credo dei Tre Dei. Riguardo ciò, il Popolo del mare e i sabbipodi sono molto simili. Entrambi venerano il cielo, il mare e la terra. Mentre io...” fece una pausa, “io avevo una buona amica, molto importante. Nel bel mezzo di una battuta di pesca con lei, fummo inaspettatamente colpite dalla tempesta. Lottammo per salvarci la vita, ma sfortunatamente la nostra barca a vela fu colpita da un'onda e si ruppe in mille pezzi. Durante quella catastrofe, lei divenne una strega, ottenne l'abilità di respirare come un pesce. Mi trovò quando avevo già perso conoscenza e galleggiavo sull'acqua, fu lei a riportarmi a riva".


“Cosa è successo dopo?” la curiosità di Usignolo era stata stuzzicata.


“Subito dopo essermi risvegliata, lei se ne andò... forse il desiderio di ritornare in mare era più forte di quello di restare con me.” confessò Margaret con rammarico. “Da allora non l'ho mai più vista. Le persone dicono spesso di vederla apparire nei giorni nebbiosi, quando il suo corpo esce dall'acqua e guida le navi da pesca con il suo canto. Le conduce con successo via dagli scogli. Non importa cosa succeda, la mia amica non potrebbe mai essere malvagia, o una sottoposta del Diavolo”.


Roland annuì, le streghe che risvegliavano i loro poteri erano state solo persone comuni e nel caso in cui qualcuno conoscesse già una strega prima del suo risveglio e avesse un forte legame e una profonda comprensione di loro; la sua impressione sarebbe stata difficile da cambiare con la sola retorica unilaterale della Chiesa.


“Sembra che sappia molto del potere delle streghe. Solo con una frase è stata in grado di indovinare che io avessi più di una strega”.


“Onestamente, è stato a causa della mia relazione con la mia amica d'infanzia e compagna che mi sono interessata alle streghe. Ho anche pensato di ospitare quelle strane donne da sola”.


Margaret sorrise, “Sfortunatamente, Città del Re è totalmente diversa da Città di Confine, alla fine ho dovuto abbandonare quell'idea perché il rischio era troppo grande. Ho visto che Fulmine si è gettata direttamente tra le Sue braccia, sembra che siate molto vicini ed è anche una strega... quindi ho pensato che anche Lei potesse essere come me, qualcuno, che non odia le streghe. In quanto Signore, nascondere qualche strega non dovrebbe essere un'impresa troppo difficile, soprattutto qui, in questa terra di confine. Tuttavia, deve comunque fare attenzione, se la Chiesa La scoprisse, sarebbe difficile che Lei riesca a salvarle”.


A questo proposito, fino a quel momento, nessun segno era venuto da Usignolo che indicasse se l'altra parte mentiva. Quindi aveva già scartato la possibilità che Margaret potesse informare la Chiesa. Anche Roland giunse infine a una conclusione con sé stesso, dunque con un tono leggermente di scuse disse: “Sembra che io sia stato un po' troppo suscettibile, spero di non averla offesa”.


“No, Altezza, dopotutto, è anche per la sicurezza di Fulmine e delle altre donne…” Margaret fece un cenno sprezzante con la mano. “Al contrario, solo se non Le fosse importato, sarebbe stato un uomo molto irresponsabile”.


“Lei è in buoni rapporti con Tuono?” chiese Roland. “Il suo amore per Fulmine è molto più grande della preoccupazione delle persone ordinarie per i figli degli eroi”.


A quella domanda, Margaret esitò un momento. Roland le aveva detto che se non voleva rispondere, doveva comportarsi come se la domanda non ci fosse mai stata, ma alla fine iniziò lentamente a spiegare: "A dire la verità, dopo avere lasciato il villaggio dei pescatori, mi sono unita a una delle spedizioni del Signor Tuono, insieme a loro ho esplorato il mare per molto tempo. Essendo un giovane e nuovo membro del gruppo, il Signor Tuono e sua moglie si presero particolarmente cura di me. Il giorno in cui nacque Fulmine, io ero lì".


“È nata a bordo?”


“Sì, durante una tempesta. Fuori dalla cabina, il tuono rombava e il fulmine illuminava di continuo il cielo. Tuttavia, poco dopo la sua nascita, la moglie del Signor Tuono morì a causa di una sepsi in seguito a infezione, e io... mi sono comportata come se fossi la sua matrigna. Non potevo allattarla al seno, quindi masticavo il porridge di grano, le uova di pesce e la farina e glielo davo lentamente". La voce di Margaret divenne molto gentile. " Nonostante il Signor Tuono fosse estremamente triste, doveva comunque comandare la flotta, senza lui come spina dorsale, la ciurma sarebbe collassata rapidamente in qualche mese. In quel periodo, io restavo semplicemente nella cabina, sorvegliando la lenta crescita di Fulmine. Questo fino a quando il Signor Tuono scoprì l’Isola d'Ombra. Dopo la scoperta tornammo alla Baia della Luna Crescente e la spedizione finì lì. Non molto tempo dopo, lasciai i Fiordi e mi trasferii nel Regno di Graycastle”.


“Quindi è andata così” Roland la rimpianse nel suo cuore, “non c'é da stupirsi che quando aveva sentito il nome di Tuono la sua reazione fosse stata tanto forte”. Riguardo la ragione per la quale Margaret aveva deciso di non continuare a seguire Tuono nelle sue avventure, poteva immaginare uno o due motivi. “Anche così, sembrava essere l'inizio di una storia d'amore, non significava che la fine sarebbe stata quella che si sperava”.


“Una simile coincidenza, rincontrarsi dopo avere attraversato molti fiumi e camminato su strade montanare ventose... Adesso che avevano una relazione così intima, non era forse possibile ottenere uno sconto ancora maggiore sull'acquisto e la vendita?” Tossì due volte, “Signorina Margaret, siccome possiamo considerarci conoscenti, per quanto riguarda l'accordo...”


“Altezza, non funziona così” rise Margaret. “Un accordo è un accordo. Questo è il principio eterno di tutti gli uomini d'affari”.






Thea




                                


                                



