---
title: Capitolo 153- Alchimia (Parte I)
pubDate: 2025-08-07T11:37:50.897Z
tags:
    - rtw
---










Kyle Sichi entrò nel laboratorio alchemico.


“Rispettabile Maestro” quando gli apprendisti lo videro entrare si inchinarono immediatamente.


Lui scosse la mano “Potete continuare”.


Gli apprendisti si inchinarono di nuovo, e si rimisero a lavoro.


L'area più esterna del laboratorio era la camera di pulizia e smistamento, lì tutti i materiali raccolti provenienti da tutto il Regno di Graycastle venivano puliti, smistati, organizzati e custoditi. La progettazione della camera era molto ingegnosa, sul pavimento di pietra si trovavano due canali paralleli in cui scorreva l'acqua. L'area centrale era designata al passaggio, mentre i lati più esterni della stanza erano usati come zona di pulizia ed erano accessibili da ponti lignei.


A prima vista, la lunga e stretta camera di pulizia e smistamento era divisa dai due canali in tre sezioni. La luce entrava nella camera attraverso delle finestre su entrambi i lati, brillava sul pavimento in pietra e i canali generando dei bagliori di luce attraverso l'intera stanza. La sovrapposizione tra luce e ombra la faceva somigliare alle striature di un serpente.


Circa un centinaio di apprendisti erano appoggiati alle pareti, interagivano con le materie che gli erano state assegnate. Se era facile liberarsene ed erano più leggere dell'acqua, potevano essere gettate direttamente nel canale. In caso contrario, sarebbero state inserite in una cesta, per poi essere portate fuori dalla stanza di pulizia e smistamento e in seguito buttate. Il metodo di pulizia ad acqua corrente era di gran lunga più efficace della pulizia in una botte con acqua stagnante.


Gli apprendisti dovevano studiare lì dai tre ai cinque anni. Solo se la loro abilità nello smistamento e pulizia di tutti i tipi di materiale aveva raggiunto un buon livello e conoscevano i fondamenti corrispondenti, avrebbero avuto l'opportunità di essere selezionati come discepoli sotto un istruttore e così facendo spostarsi nella camera successiva.


Kyle attraversò la camera di pulizia e smistamento, entrando nell'area principale del laboratorio alchemico: la camera di raffinazione.


Quando aprì la porta, la sua vista si aprì su un enorme scenario, dodici pilastri lignei giganti sostenevano l'ampia area. Ciascuno di essi proveniva dalla Foresta delle Ombre ed era stato trasportato in nave. Nelle pareti in pietra circostanti, c'erano molte finestre, persino il tetto era incluso nella costruzione e aveva molte finestre connesse al patio, rendendo la stanza estremamente brillante.


Nella parte centrale della camera di raffinazione erano stati sistemati sei ampi tavoli in legno che erano ricolmi di tutti i tipi di utensili alchemici: alambicchi, bicchieri, bilance, mortai, fornaci, crogioli... Ogni istruttore era responsabile della gestione e utilizzo di un tavolo, mentre Kyle, in qualità di Capo Istruttore di Città Rossa, ovviamente disponeva del tavolo più lungo e ampio con la maggiore quantità di utensili su di esso.


La stanza era sempre piena di cianfrusaglie e in disordine, esattamente come quasi tutto il processo alchemico. Ogni genere di materiale andava mescolato, poi riscaldato, carbonizzato, mescolato con acqua o bruciato. I risultati erano sempre mutevoli e semplicemente affascinanti.


Nel caso in cui si trovasse un percorso comune da seguire in tutti quei cambiamenti e disordini, allora sarebbe stato trasferito su carta, diventando una rara formula alchemica. Si poteva essere definiti degli alchimisti solo quando si creava una formula unica. Fino a quel momento, Kyle aveva elaborato più di una dozzina di formule alchemiche e credeva che ognuna di loro gli fosse stata inviata direttamente da Dio e che l'alchimia potesse essere portata a un livello tale da riuscire persino a discernere l'origine, e rendere possibile la trasmutazione di ogni cosa.


“Chavez, a che punto sei arrivato con l'imitazione della polvere di neve [*]?" chiese l'alchimista.


Sentendosi chiamato, il giovane uomo di vent'anni si avvicinò scuotendo il capo: “Quegli odiosi alchimisti di Città del Re hanno decisamente aggiunto altre materie prime. Fino ad ora, la polvere è così sottile che non è possibile nemmeno estrarla e usarla per qualcosa di utile”.


Era il più giovane alchimista del laboratorio alchemico della Città Rossa, adesso intendeva ricreare la ricetta alchemica per la polvere di neve, ma sembrava che fosse impossibile senza una grande conoscenza, uno svariato numero di tentativi e a volte un po' di fortuna. Molte persone, per tutto il corso della loro vita, riuscivano soltanto a diventare discepoli, persino fino alla morte erano incapaci di oltrepassare l'ultimo traguardo. Al contrario, Chavez aveva un considerevole talento per l'alchimia, due anni prima era riuscito a sintetizzare la ricetta della distillazione secca del vetriolo verde per la creazione di un acido liquido. Il ragazzo aveva guadagnato il riconoscimento dei cinque alchimisti e ottenuto un proprio tavolo lungo.


“Non preoccuparti, col tempo capirai”.  Kyle sorrise e diede una pacca sulla spalla del giovane, offrendogli un po' di conforto. Dopo otto anni passati come Istruttore Capo, Kyle capiva ovviamente la difficoltà dell'individuare il giusto sentiero attraverso il caos e disordine. “Tuttavia, ieri sera ho finito per comprendere qualcosa di interessante, quando quegli altezzosi animali l'esamineranno, sbiancheranno tutti. Vieni con me”.


Si avvicinò alla sua scrivania dove aveva fatto portare da due discepoli una cassa da trasporto grande quasi quanto mezza persona e realizzata completamente in ferro. Ciò rendeva quasi impossibile rubarla o distruggerla. Estrasse la chiave e aprì il primo strato di reticolo e all'interno di quello centrale vi era riposto un piccolo pezzo di cristallo trasparente.


“Ha tagliato un pezzo di un cristallo?” Chavez che era rimasto di lato, prese con attenzione il cristallo in mano e lo esaminò tenendolo di fronte la finestra: “No, questo è… cristallo al piombo! Dio, ce l'ha fatta!”


“Sì” sorrise orgogliosamente Kyle. “Non vedo già l'ora di vedere la loro espressione, quando quegli individui scopriranno che la loro scoperta alchemica fonte di orgoglio è stata imitata con successo da me, faranno una faccia meravigliosa”.


Chavez non era stato in grado di sopprimere la sua sorpresa e aveva catturato l'attenzione degli altri presenti. Tutti misero da parte il loro lavoro e si radunarono per dare uno sguardo di persona.


“È questo il prodotto su cui ha lavorato fino a tardi la scorsa notte? È davvero stupefacente”.


“È proprio stupendo, sembra un vero cristallo”.


“Congratulazioni, questo risultato farà crescere di molto la considerazione per il laboratorio alchemico nel cuore del Duca”.


“Come c’è riuscito, può dirlo?”


Kyle annuì: “Tutti noi sappiamo che il vetro realizzato con la sabbia del fiume ci somiglia molto, ma una volta bruciato il vetro riflette ancora colori diversi. Questo perché la sabbia contiene alcune impurità. A questo punto abbiamo due possibilità, la prima è pensare a dei modi per rimuovere le impurità, la seconda è cercare di ottenere della sabbia più pura sin dall'inizio. Tutti noi abbiamo provato entrambi i metodi, e io non sono un'eccezione. Il successo del processo alchemico dipende in buona parta dal caso e dalla fortuna. Ho selezionato della sabbia bianca da Città di Salice e dell'arenaria dalla Montagna del Drago Caduto…”


I presenti intorno a lui ascoltavano silenziosamente, nessuno proferì parola fino alla fine della spiegazione, si cercava addirittura di sopprimere il proprio respiro “Dunque è così che si fa, è geniale”.


I cristalli erano gemme molto rare e costose, e i cristalli incolore e trasparenti era persino più rari. Quindi solo il più chiaro dei vetri traslucidi aveva il diritto di essere conosciuto come cristallo di piombo. La superbia del laboratorio alchemico di Città del Re si fondava principalmente sulle loro tecniche di creazione del cristallo di piombo. Avevano sempre primeggiato sul laboratorio alchemico di Città Rossa. Inoltre, il reddito annuo di ori reali aveva fatto sì che il Duca di Città Rossa sviluppasse un profondo senso di invidia.


"Eppure da oggi ci sarà un cambiamento repentino. Se anche Chavez riuscirà a capire la composizione della polvere di neve, insieme al metodo di creazione dell'acido a doppia pietra *, saremo totalmente in grado di deporre il laboratorio alchemico di Città del Re dal suo piedistallo. Per allora, coloro che sono sempre stati propensi a guardare gli altri dall'alto in basso, non avranno altra scelta se non abbassare la cresta”. Dopo essersi immaginato quella scena, l'umore di Kyle Sichi migliorò ancora di più.


Mentre si stava preparando per la selezione delle materie prime per la seconda serie di cristalli di piombo, un frenetico discepolo corse al suo fianco, "Rispettabile Maestro, un messaggero da Città di Confine del Confine Occidentale vuole vederla, ha portato una lettera da Roland Wimbledon, il Quarto Principe.


“Quarto Principe?” Kyle si accigliò, sembrava ci fosse sul serio una persona simile nella Famiglia Reale. Non sapeva quasi nulla di nobiltà, dal suo punto di vista erano tutti illetterati e ignoranti, sempre a combattere per più potere e benessere. “Di che cosa ha bisogno?”


“Non lo so, il messaggero ha detto che non appena leggerà la lettera, il significato di Sua Altezza Reale le sarà naturalmente più chiaro”.


“…”  L'istruttore capo, sfoggiò uno sguardo estremamente impaziente: "Verosimilmente, il contenuto di questa lettera proporrà un'offerta di lavoro per una piccola somma, e se fosse così mostrerò al principe che l'alchimia non è un giochetto scadente. Tuttavia, considerando che il mio interlocutore è un Principe, dovrò mantenere l'etichetta di base". “Portami da lui, così posso prendere la lettera e mandarlo via!”


Thea






In caso foste curiosi di sapere un po’il lavoro dietro questo capitolo, dovreste sapere che ha richiesto più attenzione, non solo da parte di Thea ed Erialis, ma da parte di tutto il gruppo. Come saprete RTW è un’opera di fantasia realizzata da Er Mu, pertanto è possibile che ci siano dei termini che siano stati inventati per definire alcuni processi dell’alchimia. Per questa ragione, abbiamo lasciato polvere di neve e del metodo di creazione dell'acido a doppia pietra.


Nel primo caso l’originale era: 你的雪粉仿制得如何了dove雪 neve e 粉 polvere. E ovviamente dal sito in cui traduciamo era “snowpowder”. Qualche capitolo più avanti questa polvere viene descritta come grigiolina e ha funzioni esplosive come la polvere nera, anche se non possiede la stessa potenza.


Nel secondo l’originale era: 加上双石制酸之法 双 due 石 pietra 制 creazione酸 acido e nei capitoli 153 e 154 in inglese è presentato così “double-stone method to create acid” (153); “double stone acid method”(154). In questo caso è stato difficile trovargli una spiegazione scientifica, ma grazie al contributo della dottoressa in biotecnologie Stefania, siamo riusciti a trovare un possibile corrispondente. Questa è la sua spiegazione in merito a un estratto del 154 dove c’è una descrizione più dettagliata del processo: 


“Tradurre 'pietra' da stone mi sa che non va bene, forse la parola giusta è "metalli". Esistono alcune reazioni chimiche (coinvolte soprattutto nella creazione di acidi) che usano dei metalli particolari per far sì che la reazione avvenga. Ho visto che in particolare l'acido nitrico ha bisogno di due metalli (platino e rodio) per essere creato. Quindi in teoria la storia sta in piedi, Quando usi un mezzo per far avvenire una reazione il mezzo viene chiamato catalizzatore e si dice che 'catalizza' la reazione, cioè permette che avviene. Quindi per farla bene la frase dovreste dire "sintesi di un acido catalizzata da una lega di due metalli".                        
        



