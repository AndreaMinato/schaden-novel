---
title: Capitolo 154 Alchimia (Parte II)
pubDate: 2025-08-07T11:37:50.898Z
tags:
    - rtw
---


Quando Kyle Sichi tornò a casa, fuori era già diventato completamente scuro.


Dopo aver cenato con la famiglia, l'alchimista tornò ai suoi studi e registrò la ricetta del cristallo di piombo insieme alle materie prime necessarie e prove di produzione sul suo libro: “La porta all'Alchimia”.


In esso aveva raccolto il suo percorso dal giorno in cui era diventato apprendista fino a quello in cui era diventato Istruttore Capo. Allo stesso tempo, aveva incluso anche tutte le ricette alchemiche scoperte dal laboratorio alchemico di Città Rossa.


Kyle credeva che grazie a quel libro si sarebbe guadagnato un posto in tutti i tipi di libri di storia. Persino un centinaio di anni più tardi gli alchimisti avrebbero conservato il suo nome ben impresso nella memoria.


Kyle mise finalmente giù la penna e si preparò per andare a dormire solo quando la candela fu quasi del tutto bruciata.


Improvvisamente, si ricordò che aveva ancora la lettera dal Principe e fino a quel momento, non aveva ancora letto una parola. Gettò uno sguardo alla candela, constatò che la parte utilizzabile era grande quanto un'unghia, quindi decise di usare il poco tempo restante per leggere la lettera così da dare una risposta verbale al messaggero il giorno dopo. Il piccolo quantitativo di candela rimasta gli sarebbe bastato solo a scrivere una dozzina di parole, ma sarebbe comunque stata sufficiente per leggere quell'inutile lettera.


Non appena aprì la busta si accorse che conteneva tre fogli di carta. Nel primo c'erano le comuni forme di cortesia e l'introduzione dei territori. Kyle non si disturbò nemmeno a guardarli, si spostò direttamente alla seconda pagina.


La seconda pagina non conteneva l'offerta di reclutamento o il richiamo che si aspettava. Ciò lo sorprese leggermente. Al loro posto, trovò scritte cinque formule strane. Dopo averle guardate minuziosamente, notò che ognuna era composta da tre parti.


"Oh, questo sì che è crudele" sorrise "alla fine, a prescindere dallo scopo del Principe, è stato quanto meno ingegnoso".


Spostò lo sguardo sulla prima linea.


“La distillazione secca del nitrato di potassio produce l'acido nitrico”.


Nitrato di potassio… distillazione secca… acido nitrico, erano tutti termini usati in alchimia. Kyle era esterrefatto, non era forse il metodo di creazione dell'acido a doppia pietra?


“L'acido prodotto dalla distillazione secca del nitrato di potassio deve essere conservato all'interno di un contenitore speciale. Somiglia molto all'acqua, quindi è difficile da riconoscere. Tuttavia è molto corrosivo: non brucia solo la pelle, ma può persino sciogliere alcuni metalli".


"Questa… è davvero una formula alchemica? Città di Confine ha forse un Istruttore alchemico?”


In un secondo i suoi occhi lessero la seconda riga.


Se la prima frase era già stata sufficiente a sorprenderlo, allora la seconda fu semplicemente incredibile.


Consisteva in un mucchio di simboli inspiegabili messi l'uno accanto all'altro a formare un'equazione. Kyle si accigliò, non aveva mai visto quegli strani simboli in tutta la sua vita.


Guardando ancora più in basso, notò che la terza frase era un'interpretazione della seconda, vi erano riportati i nomi e significati dei simboli. Ad essere onesto, non riusciva comunque a capire i significati dei simboli, anche con la spiegazione. I vocaboli difficili da pronunciare erano apparentemente parole appena coniate. Solo per attribuire una parola a un simbolo, aveva dovuto rileggere ancora e ancora. Eppure, nonostante tutto questo lavoro, il significato della frase era ancora un puzzle troppo complesso per lui.


In quel momento, la fiamma della candela tremolò due volte e poi si spense.


"Dannazione!" Kyle imprecò forte dentro di sé e senza alcuna esitazione estrasse una nuova candela dal cassetto e riprese a leggere.


…


Quando la seconda candela era già bruciata a metà, le mani del Capo Istruttore che stringevano ancora le pagine, avevano iniziato visibilmente a tremare.


Per quella che sembrava una lettera apparentemente vuota, ci aveva impiegato più del tempo che ci metteva per leggere una pagina scritta ordinatamente.


All'inizio della seconda pagina c'erano solo cinque formule. Inaspettamente, erano tutte formule alchemiche!


Se Città di Confine le divulgava in questo modo, allora dovevano avere un Istruttore d’alchimia eccezionale. Nonostante la formulazione di 5 ricette alchemiche non fosse un traguardo impossibile, quelle cinque formule e il primo metodo per la sintetizzazione dell'acido erano collegati gli uni con gli altri. Alcuni neologismi apparivano ripetutamente, dando l'impressione di essere un ciclo bilanciato.


“L'acido nitrico reagisce con l'argento e genera il nitrato d'argento, mescolato all'acqua diventa nitrato”.


“Il nitrato di argento reagisce con il ferro per formare il nitrato ferrico e l'argento”.


“Il nitrato di argento reagisce col rame per formare il nitrato rameico e l'argento”.


“Il nitrato rameico reagisce col ferro per formare il nitrato ferrico e il rame”.


Poco prima Kyle aveva già messo un lingotto d'argento nell'acido liquido. Non ci volle molto prima che l'argento si dissolvesse. La dissoluzione di qualcosa o il fare in modo che essa diventasse invisibile erano delle caratteristiche dell'acido, corrodeva qualsiasi cosa. Adesso però, questo alchimista sconosciuto aveva affermato che il nitrato d'argento si era dissolto nell'acqua e all'apparenza sembrava che fosse sparito, ma in realtà, l'argento si era solo modificato in un altro tipo di sostanza invece di essere stato annientato come avevano precedentemente pensato.


“Come può essere?”


"No…" Kyle scosse la testa e comprese: "Evidentemente il mio interlocutore conosce già il mio modo di pensare, questo significa che non è un caso che queste formule siano correlate.
Questa persona ha scritto queste formule così che io potessi confermarle e indifferentemente dall'essere argento, ferro o rame sono tutti minerali comuni. Secondo le formule alchemiche successive, l'argento può riapparire ancora, dimostrando di non essere stato annientato, e di esistere ancora all'interno dell'acido".


La continua visione di quelle formule sistemate così ordinatamente, gli causò sempre maggiori difficoltà nella respirazione. Se quelle formule alchemiche si fossero rivelate vere, tutti gli anni e l'esperienza maturata, gli sforzi che i suoi colleghi avevano fatto e persino la scrittura del suo stesso libro " La porta all'Alchimia " sarebbero stati paragonabili a una barzelletta!


“Tu va pure a letto prima con il bambino: io devo tornare al laboratorio alchemico!”


Con grande sorpresa di sua moglie, Kyle non si sarebbe preso cura di lei quella notte, invece, si mise il mantello e se ne andò nel bel mezzo della notte.


Arrivato al laboratorio alchemico, chiamò immediatamente tre discepoli che erano ancora impegnati nel loro lavoro e gli disse che doveva condurre un esperimento alchemico e gli ordinò di accendere tutte le torce e candele, più ne accendevano, meglio era. In poco tempo eseguirono l'ordine e non aspettò molto prima che il suo ampio tavolo fosse illuminato dalle fiamme. Dopodiché i discepoli iniziarono a fare avanti e indietro dalla camera dei materiali a quella di raffinazione, preparando tutti i materiali necessari per l’Istruttore Capo.


Aveva già prodotto molti acidi liquidi dall'acido nitrico distillato a secco, quindi poté immediatamente iniziare a verificare la seconda ricetta alchemica.


Prese un po' dell'acido liquido e lo versò in una coppa, poi vi immerse un lingotto d'argento. Subito dopo la reazione cominciò e il lingotto si corrose lentamente, creando molte piccole bolle.


Pe diminuire l'ansia dell'attesa, Kyle rivolse la sua attenzione alla terza pagina della lettera.


Tuttavia, vi trovò scritta solo una piccola frase: “Questa è solo una piccola parte del mio lavoro, se vuole ricevere più dettagli, deve venire a Città di Confine”.


" Dannazione! Scrivere queste frasi equivale a non scrivere nulla! Se fossi in grado di verificare le formule, non avrei altre scelte se non recarmi a Città di Confine e visitare questo Istruttore d’alchimia sconosciuto. In caso contrario, per me ci saranno solo notti insonne, per tutto il resto della mia vita!"


Aspettò finché non emersero più bolle e rimosse il lingotto non del tutto dissolto e mise invece un piccolo pezzo di rame nella vasca.


Immediatamente accaddero delle cose straordinarie sulla superfice del rame, una sottile pellicola bianca cominciò a formarsi, sembrava il guscio di uno scarabeo. Lo strato bianco divenne sempre più grande e lentamente ricoprì l'intera superfice del rame, mentre l'acido incolore si colorò lentamente di blu.


Era proprio come descritto nella lettera!


“La sostanza bianca era argento, mentre il nitrato rameico appena creato, era solubile in acqua, proprio come il nitrato d'argento. Tuttavia, il nitrato rameico farà diventare l'acqua blu”.


Guardando dentro il contenitore, Kyle Sichi vide che era blu, proprio come detto.


…


Alle prime luci del giorno successivo, quando Chavez entrò nel laboratorio alchemico, fu il Rispettabile Istruttore Capo ad accoglierlo, sembrava completamente sfinito e aveva profondi cerchi scuri sotto gli occhi, quella vista lo sconvolse molto.


“Non ha dormito la scorsa notte?” gli chiese Chavez sorpreso. “Ha lavorato per tutta la notte per creare la seconda serie di cristalli di piombo?".


Kyle scosse semplicemente la testa e fece cenno all'allievo di seguirlo al tavolo. Arrivati lì, chiese: “Tu sei il discepolo del quale sono più orgoglioso, quindi vorrei chiederti, cosa credi che sia l'alchimia?”


“Uh… essenzialmente quello che mi ha insegnato” guardando il tavolo, Chavez notò che era pieno di vetri, incluse alcune coppe ripiene di soluzioni di colori diversi. Per esempio una di loro era blu cielo e molto appariscente. Che fosse il motivo per cui il Rispettabile Mentore non aveva dormito la sera prima? Nonostante Chavez fosse pieno di dubbi, rispose comunque onestamente: “Penso la stessa cosa, la chiave dell'alchimia è la ricerca della verità in un mondo di disordine e caos…”


“No, no, Chavez, mi sbagliavo” lo interruppe Kyle. “Ci sbagliavamo tutti. Questa non è Alchimia”.


"Era…?” Chavez pensò che l'altra parte si comportava stranamente. “Prima lavora tutta la notte nel laboratorio alchemico, e adesso fa domande sconcertanti”. Incapace di aspettare la prossima domanda di Chavez, il Capo Istruttore iniziò a spiegare: “Al contrario di quello che tu, io e tutti pensiamo, l'Alchimia è ordinata. Si può persino dire che segue il principio di uno più uno uguale a due. Non importa quello che fai, il materiale non aumenterà mai, ma nemmeno sparirà”.


“Non aumenterà mai o sparirà? Di che parla? Non è quello che fanno di solito gli alchimisti? La creazione di nuove cose, noi mettiamo insieme alcune materie prime comuni e le combiniamo dopo averle filtrate e separate” rispose Chavez confuso.


“Sì, ah, lo pensavo anche io, ma adesso dopo avere letto la lettera inviata dal Signore di Città di Confine…” Kyle gli diede una pacca sulla spalla, riaprì la bocca e disse delle parole sorprendenti a Chavez: “Presto lascerò la città e andrò a Città di Confine per cercare delle risposte. Tu… Vuoi venire con me?




-Thea                                



