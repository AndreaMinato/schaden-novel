---
title: Capitolo 158: Cenere (Parte II)
pubDate: 2025-08-07T11:30:06.697Z
tags:
    - rtw
---






“Sono i migliori soldati della Chiesa e vengono usati come arma segreta contro noi streghe,” spiegò Cenere, “Hanno la mia stessa forza e non sono più lenti di me, inoltre…sembra che non abbiano consapevolezza di sé. Quando ho combattuto contro di loro, sono riuscita a tagliare la mano destra di uno dei soldati dell’Armata della Punizione Divina, ma lui non ha avuto nemmeno un attimo di esitazione e ha subito usato la mano sinistra per colpirmi all’occhio.”


“Anche quando sono scappata via, i suoi movimenti non erano in alcun modo influenzati dalle ferite che gli avevo inferto. Questo non ha nulla a che fare con l’avere una forte volontà di combattere. Anche se fosse stato in grado di continuare a battersi dopo aver perso un braccio, chiunque in quella situazione avrebbe reagito in qualche modo, anche solo perdendo l’equilibrio…è semplicemente impossibile adeguarsi in un così breve lasso di tempo.”


“Sapevo solo dell’Armata dei Giudici,” sussurrò Wendy. “Visto che hanno guerrieri così forti, perché non sono mai apparsi nelle altre battaglie contro le streghe?”


“Questo non lo so… Anche io ho sentito il nome ‘Armata della Punizione Divina’ solo dopo essere tornata alla Vecchia Città Santa e dopo aver chiesto agli abitanti.”


“Tu..tu sei tornata lì?” chiese Wendy sorpresa.


“Ah, come potevo lasciar andare così quella feccia?”


Si alzò e andò alla finestra. “In seguito ho attaccato diverse piccole chiese e campi dell’Armata dei Giudici. Durante uno di quegli attacchi ho catturato uno dei Giudici. Prima pensavo davvero che non temessero la morte. Ma trovandosi di fronte alle torture e alla morte, non ha reagito diversamente dalle persone ordinarie: ha assunto presto un’espressione terrorizzata e ha iniziato a supplicarmi di risparmiarlo. È stato dalla sua bocca che ho sentito il nome dell’Armata della Punizione Divina per la prima volta.”


“Prima della loro cerimonia erano tutti membri dell’Armata dei Giudici, solo ai più valorosi veniva conferito quell’onore, e l’accettazione doveva essere volontaria.”


“Pare che ci sia un forte legame tra il tasso di successi e la loro buona volontà. La grande differenza tra noi e i soldati dell’Armata della Punizione Divina è che loro non ottengono i loro poteri naturalmente o perché hanno talento, no, loro vengono trasformati artificialmente.”


Nel sentire queste parole, Wendy fu decisamente scioccata, tanto da rimanere senza parole.


“Suppongo che la ragione per cui non possono usarli apertamente in battaglia, come invece fanno con l’Armata dei Giudici, sia che la loro trasformazione ha effetti collaterali. Quando perdono la propria coscienza, non c’è alcuna differenza tra loro e dei mostri.”


Cenere sospirò. “Al tempo in cui portavo avanti la mia vendetta, spesso mi nascondevo in un pozzo profondo o nelle fogne durante il giorno, uscendo allo scoperto solo la sera per iniziare i miei attacchi verso i credenti. Quando la chiesa decise di pattugliare tutta la città, decisi che era il momento di scappare dalla Vecchia Città Santa. Il giorno della mia fuga, avevo del sangue appiccicato addosso ai vestiti e alla pelle, che mi dava un’aria feroce. Probabilmente ad occhi esterni non sembravo diversa da una bestia senza senno.”


Smise di parlare solo quando si sentì una mano sulla spalla. “Adesso non ha più importanza. Qui puoi vivere la vita di una persona normale. Sotto il Principe, la nostra vita è molto migliorata. Dopo l’esperienza di aver combattuto insieme durante i Mesi dei Demoni, e poi dopo aver respinto l’attacco della Fortezza Longsong, gran parte della cittadinanza ha accettato l’esistenza di noi streghe. Questa città si è rivelata essere la Montagna Sacra che abbiamo sempre cercato.”


Cenere si appoggiò alla finestra e guardò attentamente la donna che aveva di fronte. Non rassomigliava per nulla alla  ragazza magra dagli occhi spenti che ricordava dal monastero. Guardando Wendy, era davvero difficile credere che potesse essere stata tanto diversa durante l’infanzia. Se paragonata alla bambina del passato, ora era completamente diversa sia fisicamente che nel modo di fare. In più, la tonalità gentile e naturale della sua voce faceva sentire agli altri una pacifica serenità.


Comunque c’era ancora qualcosa da dire: “Non resterò qui, non era questo il motivo per cui sono venuta a Città di Confine.” Dopo una pausa continuò: “Sono venuta in questa città per portare tutte voi con me lontano da qui, in un posto veramente sicuro, diverso da Città di Confine, che non lo è.”


“Non vuoi restare…” Wendy si bloccò. “Perché?”


“Finché vivremo su questo continente saremo sempre minacciate dalla Chiesa. Per questo Tilly ha radunato la maggior parte delle streghe che vivevano nel Regno di Graycastle e le ha portate con sé verso i Fiordi. È lì che vuole costruire il suo nuovo paese.”


“Non ci sono chiese anche nei Fiordi?”


“Per la particolare geografia dell’arcipelago e la molteplicità di isole da cui è composto, l’influenza della Chiesa può essere mantenuta solo su alcune delle isole più grandi, e poi…” Cenere storse la bocca, “Su quelle isole non ci sono nemmeno soldati dell’Armata della Punizione Divina.”


“E anche se ce ne fossero, presto dovranno affrontare l’ira delle streghe. Andando da un’isola all’altra, le forze della Chiesa sarebbero sradicate, proprio come quando hanno dato la caccia a noi streghe.”


“Anche tu e le sorelle dovete andarvene, Wendy,” Cenere continuò nel tentativo di persuaderla. “È stato un errore diffondere quelle voci, dovresti farle smettere il prima possibile. Se le ho sentite io, di sicuro sono arrivate alla Chiesa, che non lascerà mai che le streghe si organizzino. Non penso ci vorrà molto prima che l’Armata dei Giudici distrugga il Regno di Graycastle. Quando dovrete affrontare l’Armata della Punizione Divina, credete davvero che il Quarto Principe vi proteggerà? Nessun Signore vorrebbe mai rischiare la vita per salvare una strega. In questo momento può essere che sia buono con voi, ma in un momento di crisi non esiterà un solo istante prima di abbandonarvi.”


Dopo il discorso di Cenere, Wendy restò a lungo in silenzio. Poi riprese a parlare e dichiarò: “Non so cosa ne pensino le mie sorelle, ma io non lascerò Città di Confine!”


“Al momento ti trovi sul bordo di una ripida scogliera. Per ogni giorno che aspetti la situazione si fa più pericolosa.”


“Se vuoi evitare il pericolo imminente lasciando la città, lasciando Sua Altezza… che differenza c’è tra il tuo approccio e la possibilità che lui ci lasci indietro? Non voglio fare così, e…” Inspirò profondamente, “Inoltre, nel caso Sua Altezza dovesse essere messo sotto pressione dalla Chiesa, non credo che si comporterebbe come dici. Usignolo gli ha già posto la stessa domanda, e lui ha risposto ‘Voglio rendere questa città un luogo dove ogni strega possa trascorrere una vita normale, anche se per farlo devo inimicarmi la Chiesa’.”


Cenere non fu in grado di replicare, non sapeva cosa dire, aveva già sentito troppe promesse del genere, e anche se c’era qualcuno davvero intenzionato a proteggere le streghe, alla fine cosa sarebbe cambiato? Di fronte a un potere così schiacciante, avrebbe solo finito per aumentare il numero di sacrifici.”


Cenere doveva ancora capire la situazione dell’Associazione delle Streghe Alleate, e più di preciso la morte della strega serpente Cara. Da quel che sembrava, tutti i membri del suo gruppo erano stati accolti a Città di Confine dal suo Signore. Non era stata una delle streghe sopravvissute a spargere fino a Città d’Argento la voce che quello era un porto sicuro, ma una delle guardie personali del Principe. Anche se non sapeva cosa lui stesse tramando, né come avesse fatto a ottenere la fiducia delle streghe, sotto la minaccia della grande spada la sua maschera sarebbe caduta.


“Voglio parlare col vostro Signore, Roland Wimbledon,” disse infine Cenere.


…


Il suo appuntamento con il Principe fu fissato per l’indomani mattina.


Cenere fu portata da Usignolo nell’ufficio, ora doveva vedere nuovamente quell’uomo disgustoso.


Nonostante non volesse ammetterlo, era evidente che Tilly e il Principe avevano lo stesso sangue. Entrambi avevano gli stessi capelli lunghi e grigi, con una semplice ciocca dietro la testa che illuminata dal sole dell’alba gli dava un tocco d’argento. Era il simbolo della famiglia reale del Regno di Graycastle. La sua fronte e il suo naso erano anch’essi simili a quelli di Tilly. Più somiglianze trovava, più disprezzava il Principe.


Paragonando l’aspetto che si ricordava con quello normale che si trovava davanti ora, dovette ammettere che i suoi vestiti erano stranamente puliti. Inoltre, in aggiunta ai vestiti adeguati, non notò nessun segno di ricchezza, nessun gioiello, bracciale, orecchino, collana, anello…Anche se era seduto sulla sedia, Cenere ebbe l’impressione che la stesse guardando dall’alto in basso.


“L’aura di un leader.”


Questo pensiero le venne spontaneo.


“Beh, considerando solo il suo aspetto esteriore, sembra davvero che stia migliorando,” pensò Cenere freddamente. “Ma non potrà continuare così per molto tempo.”


“Benvenuta, ho saputo che il tuo nome è Cenere.” Era stato lui a prendere l’iniziativa e cominciare il discorso. “Sei un messaggero mandato da mia sorella, non è vero?


“Venire a Città di Confine è stata una mia decisione.”


“Ma puoi comunque essere definita un messaggero, giusto?”


Cenere si accigliò. Perché stava enfatizzando il suo ruolo in quanto messaggero? Non voleva restare invischiata in quell’insignificante scambio di battute. “Potrei.”


“Bene, Brandicenere,” disse, con un sorriso enigmatico, “Mi dicono che vuoi portarmi via le mie streghe.”










Merges




Ciao a tutti oggi vi riporto una nota scritta da me e Merges la nostra traduttrice spero vi piaccia come informazione, ma prima voglio ricordarvi che per poter leggere capitoli in più di questa serie basta donare al seguente link-->; https://www.paypal.me/erialis clicca qui


"Cari lettori, chi di voi ama i videogiochi forse avrà notato il riferimento a World of Warcraft! Brandicenere è infatti un oggetto di quell’universo, si tratta di una potente spada a due mani in grado di polverizzare i non morti (riducendoli in cenere, ahah).  Per chi di voi gioca o ha giocato in inglese, prima dell’apertura dei server ufficiali in lingua italiana, Brandicenere non è altro che Ashbringer (letteralmente ‘portatrice di cenere’). E’ una delle armi più note di Warcraft; si tratta di una spada infusa del potere della Luce Sacra, originariamente creata per distruggere i non morti. Ha un ruolo centrale nella serie a fumetti “World of Warcraft: Ashbringer”. Impugnata inizialmente da Alexandros Mograine, è passata in seguito nelle mani di suo figlio Darion e infine in quelle di Tirion Fordring. Se volete saperne di più vi proponiamo queste due pagine di youtube: https://www.youtube.com/watch?v=D3gZ545Tkus La storia dell'Ashbringer"  e https://www.youtube.com/watch?v=6cCVn_u__4w La storia mai svelata di Brandicenere"


Roland qui si è divertito a chiamare così la nostra Cenere, giocando col suo nome e col fatto che anche lei porta con sé una grande spada. Un abbraccio e grazie a tutti voi che ci seguite! "                                


                                



