---
title: Capitolo 160-  Confronto
pubDate: 2025-08-07T11:37:50.898Z
tags:
    - rtw
---






Roland aveva già corretto i progetti per i proiettili del revolver molto tempo prima. Dopo tutto, proiettili di piombo circolari e polvere da sparo erano una soluzione davvero troppo arcaica. Tenendo conto della capacità di lavorazione di Anna, doveva essere possibile per lei fabbricare direttamente la cartuccia delle munizioni. Il problema era che non esisteva un innesco affidabile, che potesse accendere la cartuccia del proiettile riempito di polvere nera.


Il guscio esterno delle munizioni era generalmente costituito da un fulminato di mercurio molto sensibile agli urti. Quando il percussore veniva tirato e colpiva la base del proiettile, il fulminato di mercurio si accendeva, e la polvere nera prendeva fuoco, espellendo il proiettile dalla camera.


Era un peccato che, anche dopo essersi scervellato, non riusciva a ricordarsi le materie prime necessarie per il fulminato di mercurio. Sicuramente aveva bisogno di acido nitrico e mercurio. Tuttavia, se guardava il risultato dell'equazione chimica che aveva scritto, era evidente che quelle due sostanze insieme avrebbero prodotto solo acido nitrico.


Inoltre, conoscere le materie prime non portava direttamente ad avere una produzione regolare di prodotti utilizzabili. Roland doveva ancora scoprire la giusta concentrazione e temperatura per il processo reattivo, e un altro punto cruciale da capire prima di finire il prodotto era se doveva aggiungere o meno un altro catalizzatore.


Inoltre, a causa della suscettibilità del mercurio, la sua fabbricazione era considerata molto pericolosa e se esplodeva si poteva facilmente perdere qualche dito, per cui Roland aveva paura di fare esperimenti personalmente.


Così, Roland si accontentò della seconda opzione migliore: utilizzare un bossolo metallico, mantenendo però la vecchia accensione a pietra focaia, che richiedeva che la scintilla potesse entrare all'interno del bossolo per accendere la polvere da sparo. Perciò lasciò un buco nella parte inferiore del bossolo, ma doveva ancora trovare un metodo per impedire la fuoriuscita di polvere nera.


Ovviamente, questi due punti erano in contrapposizione l’un con l’altro: maggiore era l'apertura, più veloce era la perdita di polvere da sparo. Tuttavia, se l'apertura fosse stata troppo piccola, sarebbe troppo difficile per la scintilla accendere la polvere da sparo.


Aveva bisogno di qualcosa che permettesse alla scintilla di accendere la polvere, bloccando allo stesso tempo il foro, per evitare che la polvere da sparo fuoriuscisse.


Roland all’inizio pensò al fulmicotone, anche noto come nitrocellulosa.


Era anche uno dei pochi prodotti chimici che ancora ricordava e che si poteva usare anche per le armi perché aveva un metodo di produzione molto semplice: il cotone doveva solo essere imbevuto in due tipi di acidi forti. I due acidi utilizzati erano l'acido solforico e l'acido nitrico, si trovavano facilmente e la loro produzione non comportava alcun pericolo. Avrebbe preferito aspettare gli alchimisti, che sperava arrivassero presto, ma ora che aveva il limite di una settimana decise di rimboccarsi le maniche e mettersi al lavoro.


Prendendo la penna d'oca, Roland cominciò a scrivere l'idea che aveva già in testa da molto tempo.


Il primo ingrediente di cui aveva bisogno era il cotone, e i migliori filati di cotone erano quelli che non erano stati tessuti o tinti, ed erano proprio di questo tipo quelli che aveva portato con sé dalla visita al castello del Duca, e che ora si stavano accumulando all'interno dei magazzini del suo castello. I filati di cotone dovevano essere sfilacciati. In caso contrario il grasso attaccato alla superficie avrebbe impedito la nitrificazione.


Aveva già familiarità con il materiale necessario per rimuovere l'olio, si trattava di idrossido di sodio, comunemente noto come soda caustica. Allo stesso tempo era anche una delle materie prime necessarie per la produzione del sapone: per fare il sapone, si doveva aggiungere grasso alla soda caustica, e poi mescolare fino a quando non diventava solido. In seguito si poteva usare come sapone da bucato. Ma Roland era stato troppo impegnato nello sviluppo della tecnologia industriale e agricola e nel difendere Città di Confine dai nemici, per cui non aveva trovato il tempo di inventare quel tipo di prodotti.


Riguardo alle modalità di produzione della soda caustica, il metodo più semplice probabilmente era l'elettrolisi dell'acqua salata. E così il Principe scoprì che per creare quei nuovi tipi di proiettile doveva prima sviluppare un generatore di corrente continua.


*


Cenere camminava lungo il fiume Acqua Rossa, giù di morale.


Le altre sapevano che era venuta a Città di Confine per portare via le streghe dell’Associazione delle Streghe Alleate, e quindi il loro atteggiamento nei suoi confronti era cambiato molto. La trattavano freddamente, non c’era più traccia del calore con cui l’avevano accolta la sera prima.


Oltretutto, notò che molte di loro praticavano le loro abilità nei cortili del castello, quindi Roland aveva trovato un modo per evitare le sofferenze causate dal morso demoniaco. All’inizio Cenere voleva usare queste informazioni per dimostrare la sua buona volontà alle altre streghe, ma il suo piano era stato subito inaspettatamente mandato all’aria. A parte spiegare i vantaggi e gli svantaggi di lasciare Città di Confine, non le era rimasto molto altro per convincerle.


Ciò che la sorprendeva di più era che, anche se l’aspetto di Roland Wimbledon non era quasi cambiato dall’ultima volta che l’aveva visto, ora ogni suo gesto denotava un’indole indescrivibile, era completamente diverso da prima.


Come poteva essere? Decisamente in passato era un incompetente, durante gli incontri d’affari pensava solo a trovare un modo per andarsene, non prendeva mai le difese degli altri, e anche quando era lui a causare problemi, aveva troppa paura per assumersene la responsabilità. Quella volta che aveva pensato di molestarla, le era bastata un’occhiata minacciosa per farlo cadere a terra, per la paura. In seguito Tilly le aveva detto che lui sosteneva di essere caduto accidentalmente, e che era colpa della Quinta Principessa. E poi perché si era trovata come guardia una donna così brutta ?


Da quel momento la considerazione che Cenere aveva del Quarto Principe era caduta sotto terra.


Aveva creduto di poterlo manipolare facilmente, ma nei negoziati di quel giorno non era riuscita ad avere la meglio. Soprattutto quando lui aveva proposto di misurarsi uno contro uno, aveva scoperto che minacciare di usare la forza non avrebbe funzionato, visto che l’altro non pensava di scappare. Anzi, avrebbe potuto avere l’effetto opposto. Se in quel momento l’avesse minacciato, non avrebbe ottenuto altro che peggiorare l’impressione che le altre streghe avevano di lei.


Cenere sospirò. Se solo fosse stata intelligente come Tilly, avrebbe risolto in un attimo ogni problema che le si parava di fronte. Nell’istante in cui si fosse trovata ad affrontare quella situazione, avrebbe subito escogitato una soluzione.


Se non avesse voluto aiutare Tilly il più possibile, Cenere avrebbe preso la prima nave diretta a Città d’Argento e avrebbe abbandonato al più presto il Regno di Graycastle.


Inconsapevolmente era già uscita dall’area che delimitava la città. Non vedeva più i verdi campi di grano sull’altra sponda del fiume, ora guardava il bosco che era terra di nessuno.


Quando Cenere stava già per tornare indietro, sentì d’un tratto un flusso di magia alle sue spalle. Girò la testa automaticamente e vide appena un coltello che puntava alla sua guancia. Il flusso di magia era diventato un’onda impetuosa, Cenere sentì un dolore lancinante alla guancia. Le mosse logiche e accurate dell’avversario non erano paragonabili a ciò che ci si aspetterebbe da una persona ordinaria. Cenere smise di esitare, mettendo da parte il suo atteggiamento passivo, e si concentrò nell’evitare il coltello che le si avvicinava da davanti. Concentrò la sua forza in un piede e si catapultò di lato.


L’altra però sparì nel nulla, e in un batter d’occhio riapparve dietro di lei, lasciandola totalmente incapace di seguire le mosse dell’avversario.


Estrasse la spada e la roteò in aria. La fece girare così velocemente da provocare un suono simile a un fischio quando la spada fendeva l’aria, e fece alzare da terra un cumulo di polvere. Questo attacca non aveva punti ciechi ed era in grado di opporsi a ogni minaccia, ma di fronte al suo nemico anche questo trucco fu completamente inutile. Quando la spada colpì la posizione precedentemente occupata dal nemico, non c’era più niente da colpire.


“Non va bene”, pensò, allertando ogni muscolo del corpo, pronta a rispondere un’altra serie di attacchi, ma quell’ombra scomparve subito.


La polvere tornò lentamente a terra, mentre di nuovo riappariva quella figura accanto a Cenere, giocando col coltello che teneva in mano.


Era Usignolo.


“Devo prenderlo come un avvertimento?” Cenere si accigliò.


“Certo che no,” disse Usignolo, mettendo via il coltello. “Volevo solo vedere la forza di una strega straordinaria.”


“Sicura? Pensavo…”


“Credevi che ti volessi obbligare a lasciare in fretta Città di Confine, altrimenti avrei smesso di essere gentile con te?”, la interruppe Usignolo. “Se fosse così, quale sarebbe la differenza tra Cara e me?”


“Cara? Perché tira in ballo il precedente leader dell’Associazione?” Cenere era confusa.


“Puoi stare tranquilla che non ti impedirò di avvicinarti alle mie sorelle, e se qualcuna di loro vorrà venire via con te, non penso che Sua Altezza le fermerà. Io di certo non lo farei….” Usignolo fece una pausa. “Ma se minacci di fare del male al Principe, non mi limiterò a pugnalarti al fianco.”


Con un ghigno sparì di nuovo nel nulla. “Divertiti a Città di Confine!”


Cenere scosse la testa. “Eh, alla fine era un avvertimento!”


Merges
                                


                                



