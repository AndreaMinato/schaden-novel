---
title: Capitolo 161:  Alchimia e Chimica
pubDate: 2025-08-07T11:30:06.698Z
tags:
    - rtw
---






Il principio dietro a un generatore di corrente e alla sua struttura era molto semplice. Una volta, quando Ronald era bambino smontò più di una dozzina di motori a trazione integrale. Dai normali motori stock, al leggendario Motore Jinchaoba e anche i tipi di rotatore a mano fai da te fatti di fili di rame. Questi motori erano considerati classici motori di generatori di corrente.


Non c'era alcuna differenza nella struttura tra un generatore di corrente continua  e un motore in corrente continua, la loro natura è la medesima, la loro funzione intercambiabile. Finché era presente un'altra macchina ad aiutare il rotatore della macchina a corrente continua a ruotare, e a permettere al cavo di attraversare continuamente la linea di induzione magnetica, poteva continuare a generare e a indurre una corrente elettrica senza fine.


Grazie all'aiuto di Anna e Luna Misteriosa, a Ronald occorreva solo una mezza giornata per finire di assemblare un semplice motore in corrente continua. Tutte le parti dello statore erano fatte di legno e venivano poi date a Luna Misteriosa per farle magnetizzare. Il rotore era fatto da un tronco di legno con commutatori incorporati su entrambe le estremità. Il rotore veniva collegato da un condotto al motore a vapore attraverso un buco al centro. Questa struttura era molto conveniente da produrre, ma allo stesso tempo assicurava che i commutatori fossero isolati gli uni dagli altri.


Per il nuovo motore a vapore, Roland e Luna Misteriosa stavano semplicemente di lato e osservavano Anna che applicava le sue incredibili abilità. Se avevano bisogno di realizzare parti più grandi, avrebbe sprigionato il suo fuoco nero, avvolgendolo come una coperta intorno a un mucchio di lingotti di ferro dopo averli sciolti e ridotto il fuoco nero, avrebbe modellato il ferro nelle dimensioni richieste. Dopodiché avrebbe solo dovuto tagliare la forma giusta.


Il giorno seguente, quando Roland fu pronto ad andare alla stanza di calcinazione nel suo giardino per testare l'efficacia del generatore, le guardie gli riferirono delle notizie molto piacevoli. L’Istruttore Capo del Laboratorio Alchemico di Città d'Argento era giunto a Città di Confine ed era inoltre accompagnato da più di una persona.


*


Kyle Sichi fu molto determinato. Nel pomeriggio di quello stesso giorno, portò con sé la sua famiglia e più di una dozzina di allievi e si imbarcarono sulla prossima nave mercantile in direzione Città di Confine. Sfortunatamente, Chavez esitò per molto tempo e alla fine, decise di rifiutare l'invito di Kyle.


Kyle non aveva rivelato il contenuto della lettera a nessuno degli altri alchimisti, poichè più fossero state le persone ad esserne a conoscenza più si sarebbe finiti col partire tardi. Kyle era preoccupato del fatto che non ci sarebbe voluto molto tempo prima che la notizia del suo successo nel riprodurre il vetro di cristallo arrivasse all'orecchio del Duca. A quel punto, se fosse voluto uscire, dopo che la sua abilità nel creare prodotti di lusso altamente lucrativi fosse diventato noto, il Duca avrebbe certamente voluto tenerlo sotto stretta sorveglianza.


Aveva trascritto su carta la formula del vetro di cristallo e del suo metodo di fusione, poi conservata nell'armadietto delle formule della sala di raffinazione. Questo avrebbe a sua volta dato al Duca l'opportunità di investire moltissimo sulla produzione del vetro cristallo e così facendo anche di investire indirettamente sul Laboratorio Alchemico. Ma in confronto all'apprendere la verità dell'alchimia, sia che si trattasse della ricetta del vetro cristallo o del Laboratorio alchemico in generale, non valeva neanche la pena citarle.


Cinque giorni dopo, Kyle ebbe finalmente l'occasione di incontrare l'autore della lettera, Roland Wimbledon.


In quel momento si trovavano nella sala di ricevimento nel castello e Kyle aveva appena finito di porgere i suoi saluti, ma prima di mettere il suo sedere sulla sedia, non riuscì più a trattenersi dal dire: "Sua Altezza, vorrei avere una conversazione amichevole con il vostro alchimista."


“Il mio alchimista?" Alla domanda il Principe sorrise semplicemente: "Prima che venissi a Città di Confine, non avevamo un alchimista qui, ma da ora in poi tu sei il mio alchimista."


“Intende che... quelle formule alchemiche, sono state scritte da lei?" Kyle pensò immediatamente a un'altra possibilità, la mia controparte è un principe che ha ricevuto tutta la sua conoscenza da maestri privati e altri mentori. Allora se conosce queste formule, non significa che il Laboratorio Alchemico di Città del Re conosce il segreto dell'alchimia già da tanto? E noi, per nostra illusione stavamo finalmente superandoli. Ora sembra tutto essere assurdo.


“Non esattamente" disse Roland. "Queste formule derivano da un antico libro scritto più di quattrocento anni fa e recentemente scoperto da me. Sembra che centinaia di anni fa l'alchimia fosse chiamata ‘chimica’ ".


“Cosa..." Quando Kyle sentì che le formule non provenivano dal Laboratorio alchemico di Città del Re, si sentì sollevato. Ma la risposta del Principe lo stupì ugualmente. Un antico libro che aveva più di quattrocento anni? Tutti sapevano che il Laboratorio Alchemico di Città del Re aveva solo una storia di poco meno di duecento anni, potrebbe essere che anche la prossima generazione guarderà le nostre invenzioni?


“Sì, nel libro quei dotti hanno formulato un'ipotesi che hanno chiamato: "La Teoria dell'immortalità della materia." Afferma che la materia, che è la fonte di tutte le cose nel mondo, non diminuisce né aumenta. Si trasferirà solo da una forma ad un'altra. Ma alla fine, sono tutte fette della stessa torta" Roland indicò una torta posta su un tavolo vicino: "Se la mangi, entrerà nel tuo stomaco, da lì alcune delle parti di cui è formata saranno assorbite da te, diventando parte del tuo corpo, mentre il resto sarà espulso. Quindi, se adesso prendessi le parti assimilate e le parti espulse e le confrontassi con la torta di prima, la qualità della materia sarebbe ancora la stessa."


“Aspetti... Sua Altezza Reale" Kyle espresse i suoi pensieri: "Se prendo un pezzo di legno, lo taglio e lo brucio fino a ridurlo in cenere, indipendentemente da quanto pesasse prima, il peso della cenere dopo il fuoco sarà sempre minore di quello del pezzo di legno. Se la materia non è scomparsa, allora dove è andata?"


“Anche questo viene spiegato nel libro" Disse Roland ridendo. "La materia mancante si è trasformata in gas e acqua, l'acqua si è scaldata così tanto che si è trasformata in vapore ed è evaporata. Così, alla fine, si può vedere solo ciò che è rimasto."


“Gas?” Kyle sentì una sensazione inspiegabile, "Vuole dire che anche l'aria ha un peso?”


“Certamente, l'aria ha anche una massa." Il Principe annuì confermando: “E' molto facile verificare questo punto, metti un po' di segatura dentro una bottiglia, poi chiudi la bottiglia e mettila su una bilancia. Dopodiché, brucia la segatura nella bottiglia e poi pesala di nuovo. Alla fine scoprirai che il peso bottiglia non è cambiato. Questo è perché il gas non ha avuto modo di uscire ed è rimasto all'interno della bottiglia."


“Questo... anche questo è scritto nel libro antico?" chiese Kyle con entusiasmo: "Può farmi vedere il libro?"


“Puoi vederlo, se prima accetti alcune mie condizioni" Roland gli diede un pezzo di carta.


“Deve solo dirmele."


“Per prima cosa, se vuoi lavorare per me, il tuo salario sarà calcolato secondo il pagamento regolare del Laboratorio alchemico di Città d'Argento. Secondo, una volta accettato questo lavoro, devi attenerti alle regole di riservatezza. Ciò significa che tutto quello che apprendi deve restare segreto ad altri alchimisti. Terzo, se accetti questi termini, devi firmare questo contratto.


“L'accordo è valido per un periodo di cinque anni e quando questi cinque anni terminano, sei libero di scegliere il tuo destino. Inoltre, le tue scoperte alchemiche non saranno più sottoposte alle restrizioni di riservatezza. Sarai libero di mostrare le tue scoperte ai tuoi colleghi del Laboratorio alchemico. Se accetti queste tre condizioni, secondo il contratto, Città di Confine ti darà alloggio gratuito e un laboratorio chimico. E infine, ti presterò il libro dal titolo "Chimica Elementare" da studiare, e se c'è qualcosa che non capisci, puoi sempre venire a chiedermelo."


Non sembrano condizioni troppo rigide, pensò Kyle, anche se quelle parole come regole di riservatezza, laboratorio chimico e così via sono molto difficili da pronunciare, penso di capirne il significato generale, e poi un contratto di cinque anni non è così lungo. Kyle aveva prima pensato che il Principe gli avrebbe richiesto di restare per sempre a Città di Confine.


E... anche se avesse richiesto condizioni più rigide, Kyle avrebbe comunque voluto vedere il libro con i suoi occhi, il libro su cui era scritta l'essenza dell'alchimia.


Dopo averci ragionato su, Kyle si alzò dal suo posto e fece un inchino: "Sono disponibile a servirla, Sua Altezza Reale."


“Eccellente, ora abbiamo un accordo" il Principe non sembrava essere interessato all'etichetta: "Il tuo posto di lavoro sarà proprio accanto al Fiume Acqua Rossa. Dopo aver firmato il contratto, ti accompagnerò a familiarizzare con il laboratorio, ti introdurrò all'uso della cristalleria e ti spiegherò le regole del luogo di lavoro."


Sentendo tutto questo, Kyle sentì che c’era qualcosa di strano in questa situazione, Come è possibile che il Principe sia così esperto di alchimia, facendo pensare a tutti che ha sempre un asso nella manica? Non dovrebbe essere solo un normale nobile che ha trovato un libro antico e ha semplicemente rispolverato le proprie conoscenze sull'alchimia?


Tuttavia, questi erano solo piccoli dettagli, soppresse i suoi dubbi e chiese: "Sua Altezza, ha bisogno che raffini qualcosa per lei?"


“Sì, ho bisogno di un acido altamente concentrato. Più alta è la concentrazione meglio è." Rispose il Principe.






Dontcare






Oggi parliamo di Motori. Se siete arrivati qui è perchè avete sicuramente letto il capitolo pertanto, ho pensato di darvi una mano visto che abbiamo trovato noi qualche difficoltà...ho pensato, chissà loro o alcuni di loro, per cui vi lascio dei link che potrebbero esservi utili. Il primo riguarda la https://it.wikipedia.org/wiki/Macchina_in_corrente_continua macchina in corrente continua.
Il https://www.electricaleasy.com/2012/12/basic-construction-and-working-of-dc.html generatore a corrente continua: per chi ha qualche difficoltà con l'inglese diciamo che quello di cui parla Roland è in pratica una https://it.wikipedia.org/wiki/Dinamo e visto che vi voglio bene e voglio farvi soffrire non posso esimermi da spiegarvi come https://faidatemania.pianetadonna.it/come-costruire-un-generatore-di-corrente-continua-216571.html#steps_0 costruirlo.


Non possiamo dimenticare comunque il celebre  il Motore Jinchaoba allora qui devo farvi ridere perché i nostri magnifici inglesi avevano scritto: "Golden panther"..ora a parte la difficoltà causata dalla poca conoscenza del settore, sapete tutti che è uscito da poco il film "Black Panther".


E' stata una faticaccia perchè google continuava a portare al film alla fine sono tornata al testo originale cinese e abbiamo scoperto che non si parlava del motore di un https://it.wikipedia.org/wiki/Panther_Westwinds auto d'epoca ma di qualcosa di diverso sotto il logo Jinchao pare esistano diverse cose d'epoca era una marca orientale comunque sia se fate una ricerca per pura curiosità su internet vi apparirà questo: https://www.amazon.it/JINCHAO-Compressore-Portatile-Adattatori-Compressori/dp/B078VT6Q43/ref=sr_1_2?s=automotive&amp;ie=UTF8&amp;qid=1527094714&amp;sr=1-2&amp;keywords=JINCHAO  mmh..dubito che il nostro Roland volesse un compressore...ma non si sa mai, voi cosa ne pensate?


Beh bando alle ciance passiamo alle cose più importanti.....TANTI AUGURI BUON COMPLEANNO HARU,  tanti auguri Haruchan la nostra traduttrice di fiducia, insieme  gli altri o mi si offendono.




                                



