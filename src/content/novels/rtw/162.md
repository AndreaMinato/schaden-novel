---
title: Capitolo 162: Addestramento con un’arma da fuoco
pubDate: 2025-08-07T11:30:06.698Z
tags:
    - rtw
---






“Bugiardo." Quando Roland terminò il colloquio con l'alchimista, tornò al suo ufficio. Usignolo chiese: "Di quale libro di 450 anni chiamato "Chimica Elementare” stai parlando? Non è semplicemente il libro che contiene alcuni dei tuoi ricordi? Tanto, prima o poi, tutto il suo contenuto sarà insegnato ai cittadini, vero?"


“Era solo un’innocente bugia." Durante la visita di Margaret, quest’ultima aveva dato a Roland un pacchetto di tè nero. Ora poteva finalmente evitare di bere solo acqua o birra ogni giorno.


“Come può conoscere così bene l'alchimia un principe che ha vissuto tutta la sua vita nel palazzo, avendo accesso solo agli insegnamenti dell'alchimista del Re? Ma, se dovessi dargli il libro per uno studio autonomo, sarebbe più plausibile che accetti, piuttosto che sia io a insegnargliela. Dopotutto, la cosa di cui gli umani si fidano di più, è sempre di se stessi."


“Oh?” Usignolo s'incuriosì, inclinò il suo corpo verso Roland e si fermò proprio di fronte al suo viso: "Allora chi è stato il tuo insegnante?"


“Ah..." Roland stava iniziando a rispondere quando Usignolo lo fermò posandogli un dito sulle labbra: "Se non vuoi darmi una risposta, non dire niente. Non voglio sentirti dire una bugia."


Quando Roland sbatté le palpebre, Usignolo spostò la sua mano.


“Dobbiamo approfittare del fatto che il duello è fra cinque giorni", Roland colse l'occasione per cambiare argomento: "dobbiamo far venire Carter e fargli prendere familiarità con la nuova arma."


“Ma qualche tempo fa non ti eri lamentato del fatto che il problema delle munizioni non fosse ancora risolto?"


“Il problema inficia solamente l'uso della nitrocellulosa. Se vogliamo occuparci della gara, dovrebbe essere possibile fare fuoco con la pistola. Dopotutto, durante il duello non dovremo considerare il trasporto o il caricamento, dieci cartucce dovrebbero bastare per ottenere un risultato" Spiegò Roland.


Naturalmente, la mancanza di fulmicotone avrebbe portato ad un calo della velocità di fuoco, fatto che avrebbe potuto giocare un ruolo importante nel duello, ma alla fine sarebbe stato tutto nelle mani di Carter e della fortuna.


*


Ad ovest delle Mura cittadine.


Dopo aver accettato il nuovo compito datogli da Roland, Carter si recò ancora una volta all'area di test degli esplosivi.


“Dovrei combattere contro una strega?" Carter si spaventò quando sentì del duello. "Posso indossare la Pietra divina della vendetta?"


“Certamente" sorrise Roland. "Ma sfortunatamente andrai contro ad un tipo di strega unico che non ne è influenzata, il suo modo di lottare è simile a quello di un cavaliere - userà addirittura uno spadone a due mani."


“Intende dirmi che lei è una strega esperta nella battaglia di mischia?" Carter guardò Usignolo che stava a fianco di Roland.


“Più o meno. Ma visto che la sua abilità è di tipo immune, sia che si tratti della sua velocità o della sua forza, le sue capacità saranno sempre tutte molto superiori a quelle di un normale essere umano." Continuò Roland.


“Devi essere mentalmente pronto. Il controllo che ha sul suo corpo e il suo potere sono molte volte maggiori di quello di quel criminale nel braccio della morte dopo che aveva ingerito quelle pillole".


“Molte volte più grande... Sua Altezza Reale, sa questo cosa significa?" Carter rimase scioccato.


“Sarò molto probabilmente incapace di star dietro alla sua velocità di reazione, anche se osservassi attentamente tutti i suoi movimenti. Se è così potente come dice, temo che non sarò in grado di batterla."


“In teoria, le tue possibilità di vincere sono in realtà pari a zero" confermò il Principe, ma poi gli diede una strana arma: "ma usando quest'arma, le tue possibilità di vincere aumenteranno drasticamente."


“Questa è... la nuova  pistola?" Carter afferrò l'arma con entrambe le mani. Poiché il grilletto e la canna della pistola erano molto simili a quelli del fucile a pietra focaia, il cavaliere fu anche in grado di determinare che si trattava dello stesso tipo di arma. Anche se le dimensioni non erano le stesse del fucile a pietra focaia, inoltre dopo averlo tenuto in mano era ancora più pesante del precedente. Il fatto che tutta l’arma, ad eccezione del manico che era fatto di legno, fosse fatta di metallo, era per lui un dettaglio sorprendente. Con le sue linee morbide e i suoi angoli definiti, insieme alla sua lucentezza bianca metallizzata, l'arma era di una bellezza indescrivibile.


Era la prima volta che vedeva un'arma del genere, e se ne innamorò immediatamente.


“Si chiama rivoltella" Roland tirò fuori un'altra arma con la stessa forma, e fece uscire il tamburo nella parte sinistra: "Adesso permettimi di insegnarti come si usa".


Carter scoprì subito che questa operazione era più semplice rispetto a quella di un fucile a pietra focaia. Il proiettile e la polvere da sparo erano già stati integrati in un'unità, e fintanto che il cilindro era carico, era pronto a sparare. Nel cilindro erano presenti cinque buchi, ciò significava che ogni cilindro poteva essere riempito con un massimo di cinque cartucce. Questo era il motivo per cui veniva classificata come rivoltella.


Era presente un buco nel punto in cui il (martello) cane della rivoltella incontrava il cilindro, se il martello centrava il buco, si creava una scintilla che causava un suono molto forte. Forse dentro c'è una pietra focaia nascosta. Pensò. Ma la struttura del proiettile è davvero fantastica, questo bossolo leggermente tendente al giallo è fatto di un sottile strato di rame, il corpo appare perfettamente rotondo ma allo stesso tempo assolutamente liscio. Non riesco a vedere neanche una crepa o buco nello strato esterno. La parte frontale del proiettile è sottile mentre la parte posteriore è spessa quanto il mio dito indice. Calza perfettamente nei buchi del cilindro. Come sono riusciti a produrre qualcosa del genere?


“Le munizioni non sono ancora finite, quindi devi stare sempre attento all'apertura alla base del proiettile" Roland gli mostrò come sparare: "Come me, devi sempre puntare la (canna) volata verso il basso. Non far fuoriuscire la polvere dall'apertura. Dopo ogni sparo, devi pulire il tamburo, se no la polvere da sparo persa comincerà ad accumularsi all’interno del buco."


“Ci sono parti incomplete?"


“Sì" il Principe scrollò le spalle: "C'è una parte importante che deve ancora essere risolta, ma se tutto va bene, possiamo completarla prima dell'inizio del duello. Il buco alla base sarà sigillato così che non ci si dovrà più preoccupare che perda polvere da sparo."


Quando la base sarà sigillata, come sarà innescata la polvere da sparo all’interno del proiettile?


Carter ci rifletté su, ma decise subito di non pensare più a questo dilemma apparentemente irrisolvibile. Dopotutto, non era così ben informato come Sua Altezza Reale che sapeva tantissimo.


Esatto, lui è colto e ha molti talenti. In quel momento, Carter già stimava il quarto Principe e si inchinò in segno ammirazione. Sia che si trattasse di un alchimista esperto o di un astrologo che ricopriva un ruolo importante a corte, nessuno di loro aveva inventato così tante cose, inoltre, tutti prodotti di Roland avevano un gran valore. Le sue invenzioni erano diverse dalla "polvere di neve", che era il tipo di invenzione che poteva solo essere usata come giocattolo per la nobiltà.


Il motore a vapore inventato da Sua Altezza Reale in questo momento veniva utilizzato per operazioni di estrazione o di pompaggio, le sue armi e cannoni aiutavano a respingere le bestie demoniache e anche la coalizione del Duca. Adesso, Carter era già convinto che se avesse avuto tempo a sufficienza, il trono del Regno di Graycastle sarebbe finito sicuramente nelle mani di Roland Wimbledon - il grande Signore di Città di Confine.


La distanza dal bersaglio era di dieci metri, ma oltre al problema della distanza, c'era anche il problema che il bersaglio a figura umana risultava piccolo quanto il palmo di una mano. Carter si mise in posizione di sparo secondo gli insegnamenti di Sua Altezza. Poi tenne l'arma con entrambe le mani, inclinò il suo corpo leggermente in avanti, allineò la canna al centro del bersaglio, e poi premette il grilletto.


Fumo e scintille uscirono da entrambi i lati dell’arma e un forte rumore trafisse le sue orecchie. Era come se qualcuno l'avesse spinto indietro, le sue braccia furono portate in alto. Quando il fumo sparì, il bersaglio sembrava ancora essere intatto.


“Continua" disse Roland...


Carter fece un respiro profondo e poi sparò i quattro proiettili restanti. Purtroppo il risultato non cambiò, nessuno proiettile colpì il bersaglio.


“Questo..." Carter era scosso, ma quando guardò verso Sua Altezza Reale, scoprì che quest'ultimo sembrava non curarsene.


“Con la sua canna più corta, la precisione e il raggio della pistola non sono le stesse di un fucile, quindi è del tutto comprensibile che tu manchi il bersaglio. Inoltre, il diametro del proiettile è di circa dodici millimetri. Con il diametro di quasi dodici millimetri, il rinculo è di conseguenza molto maggiore di un fucile." Il Principe cominciò a spiegare, ma Carter non capiva cosa volesse dirgli. "In fin dei conti, devi solo seguire le mie istruzioni e fare tanta pratica. Se un giorno, prima del duello, sarai in grado di colpire il bersaglio con tutti e cinque i proiettili, avrai davvero una possibilità di vincere. Ah e hai ragione... non dimenticare di raccogliere i bossoli dei proiettili, possono essere ricaricati e usati più volte."




Dontcare




E poteva mancare la mia nota riguardate le armi da fuoco? Come potete vedere in questo capitolo abbiamo un saaaaccooo di termini tecnici che hanno messo in crisi alcuni di noi...ma partiamo dal'argomento più facile e qui ci viene sempre in auto la "santa" Wikipedia, si fa per dire.
Parliamo prima di tutto di Rivoltella o revolver, cambiamo spesso nei capitoli non ce ne vogliate è sempre la solita arma. Se vi interessa la sua storia cliccate sulla parola https://it.wikipedia.org/wiki/Rivoltella.


Per quanto riguarda invece le sue sezioni come avrete visto abbiamo inserito un doppio termine esempio: martello- https://it.wikipedia.org/wiki/Cane_(armi) sono certa che leggendo queste pagine capirete subito di cosa si tratta, è stata una scelta a tavolino per aiutare chi come me non ne capisce nulla. Inoltre non possiamo dimenticarci della canna detta anche  https://it.wikipedia.org/wiki/Volata. 


Ovviamente questa era la parte facile ora inizia la parte più complessa che ha creato diverse risate ora si parla di diversi elementi come il https://it.wikipedia.org/wiki/Cotone_collodio e   il http://www.treccani.it/vocabolario/fulmicotone/ beh dopo tante ricerche indovinate sono praticamente la stessa cosa ossia https://it.wikipedia.org/wiki/Nitrocellulosa. 


Se un giorno doveste venire a sapere che siamo stati arrestati saprete il perchè..non facciamo che cercare armi..per questa novel, qualcuno dei traduttori (NON DONTCARE) teme già il peggio. Chi si offre per portarle delle arance?


                                


        

