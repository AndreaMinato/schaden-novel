---
title: Capitolo 164- Acido altamente concentrato
pubDate: 2025-08-07T11:37:50.899Z
tags:
    - rtw
---






Kyle Sichi aveva dormito pochissimo negli ultimi giorni. Capì subito che quella di arrivare a Città di Confine era stata la scelta più saggia della sua vita.


Aveva passato due giorni interi e una notte a leggere dall’inizio alla fine il libro "Chimica Elementare", e adesso aveva ricominciato a leggerlo ancora una volta. Anche se aveva riposato solo per due o tre ore, per lui erano più che sufficienti per essere pieno di energie. Adesso, tornando alla prima pagina, ricominciò a leggere attentamente l'antico libro.


La materia è fatta di minuscole particelle! I cambiamenti della materia derivano dalla scomposizione e ricombinazione delle suddette particelle! Durante l'intero processo di reazione, la quantità totale di materia rimane sempre costante per tutto il tempo!


Santo cielo. Chi potrebbe aver scritto un libro del genere? Sorprendentemente ci sono alcune persone che riescono a vedere il mondo nei minimi particolari e riescono a raccontarlo chiaramente. Sospettò più volte che i contenuti del libro potessero essere in realtà tutte invenzioni, ma dopo aver fatto dei test alchemici secondo gli esempi mostrati, i risultati erano del tutto in linea con quello che era scritto nel libro! Inoltre, non solo funzionavano durante gli esperimenti, no, spesso Kyle vedeva che alcuni di essi funzionavano anche nella realtà, tutto questo mostrava che ciò che era scritto nel libro era corretto.



