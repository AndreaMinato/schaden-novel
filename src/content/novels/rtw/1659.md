---
title: Capitolo 1659: Combattimento Aereo
pubDate: 2025-08-07T11:30:06.941Z
tags:
    - rtw
---


Tra i ruggiti dei motori, i tre aerei della prima squadra decollarono in successione.


“Chi pensate che vincerà?” Chiese Tilly.


“... volete scommettere una bottiglia di Bevanda del Caos?” Chiese Sylvie esitante.


“No, volevo solo una vostra opinione.”


Sylvie si sentì profondamente sollevata. “Per me sarà la seconda squadra a vincere. Vengono tutti dal Primo Esercito no?”


“Esatto.” Tilly annuì. “Tu invece cosa ne pensi, Camilla?”


“Non mi interessa a dire il vero, Vostra Altezza.” Camilla Dary sospirò. “Questi velivoli sembrano incredibili, ma ci vogliono trenta Cavalieri dell’Aeronautica per fronteggiare dieci Bestie Diaboliche. Anche se avessimo il doppio degli studenti che ci sono adesso, il risultato non cambierebbe molto. Non penso che dobbiate metterci così tanto impegno.”


“Questo è solo l’inizio.” Rispose Tilly sorridendo. “La prima volta che sono venuta a Neverwinter, c’erano solo alcune fabbriche lungo il fiume. Mentre adesso, queste fabbriche si allungano fino ad arrivare al Porto Poco Profondo. Inoltre, le Bestie Diaboliche sono rimaste le stesse di quattrocento anni fa, ma questi artefatti sono stati migliorati molte volte nei sei mesi passati. Chissà cosa diventeranno in futuro?”


Dopo un momento di silenzio, Camilla disse: “Avete le vostre ragioni. Ma dovete prendere in considerazione anche l’Incantesimo Dormiente. Sono rimasta qui troppo a lungo.”


“Scusami, ti sto facendo preoccupare.”


“No, Vostra Altezza...”


“Lo so.” Disse Tilly con calma. “Avresti dovuto partire da Neverwinter dopo la guerra a nord, ma sei rimasta qui per me. Grazie Camilla. Ora sto bene.”


Le due streghe si guardarono l’un l’altra per alcuni secondi. Poi Camilla ruppe il silenzio e disse: “Capisco. Ma non sono all’altezza di gestire l’Incantesimo Dormiente da sola. Per favore, venga a farci visita quando ne avrete il tempo. Quelle streghe vi stanno ancora aspettando.”


“... non vogliono ancora venire a Neverwinter?”


“No. Alcune di loro hanno sofferto troppo e hanno paura di venire.”


Soltanto poche streghe avevano deciso di restare, ma questo indicava che le oscure memorie del loro passato esercitavano ancora una certa influenza su di loro.


Forse, non sarebbero mai riuscite a dimenticare questo dolore.


“Tornerò quando avremo vinto la Battaglia della Volontà Divina.” Disse Tilly.


“E se dovessimo perdere?”


Proprio allora, gli aerei della seconda squadra passarono sulla pista.


Tilly non rispose, le rivolse solamente un sorriso. “L’addestramento è iniziato... andiamo.”


***






“Ehi, credi che la Principessa Tilly possa davvero tenere d’occhio sei aerei nello stesso momento?”


Finkin gridò a squarciagola da dietro. Le correnti d’aria fischiavano attraverso l’aereo e il vento marino aveva riempito l’intera cabina. Se non urlavano era impossibile sentire che cosa dicevano.


“Sono cose che decide Sua Altezza!” Anche Good gridò a gran voce. Notò che in quel momento, quattro delle sei bandiere erano diventate verdi, significava che la seconda squadra stava decollando.


Dato che non avevano il permesso di volare sopra all’Accademia, i tre aerei della prima squadra si erano tutti diretti verso il mare. Good non riusciva a vedere gli aerei numero quattro, cinque e sei, ma senza alcun dubbio, i loro avversari avevano già capito dove si stavano dirigendo. Sicuramente non sarebbero partiti subito all’inseguimento dato che ci voleva tempo per decollare e accelerare. Non era consigliabile entrare incautamente nel territorio degli aerei che erano già decollati per poi essere abbattuti.


“Mi sento così nervoso al pensiero che Sua Altezza mi sta guardando! Se riesce a capire la direzione con cui punto con il mirino, i nostri sguardi si incroceranno. Questo non significa forse che lei è proprio-”


L’aereo piombò all’improvviso.


Finkin, che era stato interrotto, gridò: “Che diamine stai facendo? Non puoi volare meglio?”


“Ti sto salvando, razza di idiota! Se Sua Altezza riesce a vedere il mirino, secondo te riuscirà a vedere anche la tua bocca? Poi dovrai sentirti fortunato se ti manderà a lavorare nelle miniere!”


Finkin si zittì immediatamente.


Good si guardò i dintorni attraverso la fessura tra l’ala ed il corpo dell’aereo. Riusciva a vedere solo un lontano puntino nero che si muoveva lungo l’orizzonte. L’altro aereo della stessa squadra si trovava fuori dal campo visivo. Stavano agendo tutti per conto proprio.


Ad eccezione di alcune teorie basilari, la Principessa Tilly non aveva insegnato loro come combattere in aria. Dovevano affidarsi al proprio giudizio. Forse, persino la Principessa non sapeva come fare un combattimento aereo; dato che questa era una cosa completamente nuova ed avevano iniziato da zero.


Dato che non c’erano regole, poteva anche volare in uno spazio aperto ed aspettare che siano i nemici ad entrare in contatto con loro.


Dopo un momento di riflessione, Good cambiò direzione e volò verso il Porto Poco Profondo.


“Ohi, dove stiamo andando?”


“Ad ovest. Voglio girargli dietro passando per le fabbriche!”


“Girare? Non sarebbe meglio aspettarli arrivare?”


“Allora non saremo in grado di controllare il ritmo della battaglia!” Gridò Good mentre virava. “Pensaci! Come voleranno!”


A Good non importava affatto del risultato, ma sapeva che i vincitori avrebbero volato più a lungo.


“Come? Decolleranno e accelereranno, poi partiranno all’inseguimento!”


Esatto. Se non sapevano quando la seconda squadra sarebbe pronta a lanciare un attacco, dovevano difendersi e restare pronti, proprio come dei soldati al fronte, in attesa della carica dei nemici.


Ma c’era un modo che li avrebbe portati ad una posizione vantaggiosa.


Ovvero attrarre tutta l’attenzione della seconda squadra verso gli aerei sopra all’oceano.


In uno spazio aperto, era difficile non notare i movimenti di un’unità.


Ma in cielo era tutto diverso, oltre a destra e sinistra, c’erano anche sopra e sotto.


“Solo se loro non possono vederci, ma noi possiamo vederli, riusciremo a rompere il pareggio!” Gridò Good. “Non credi che loro abbiano ricevuto meno addestramenti rispetto a noi, vero?”


“Haha, ho capito!” Disse Finkin dandogli una pacca sulla spalla. “Ho sempre saputo di essere intelligente, ma non mi sarei mai aspettato che tu giocassi anche più sporco di me! Ma mi piace! Facciamolo!”


Good roteò gli occhi.<em> “Giocare sporco...” </em>Non era sicuro se prenderlo come un complimento. Iniziò a scendere di quota mentre continuava ad accelerare. L’aereo si nascose dietro alla scogliera e le ruote arrivarono quasi a toccare gli alberi maestri delle navi. Tutti i marinai guardavano il velivolo con stupore.


Quando l’aereo passò sopra il Porto Poco Profondo, sul molo scoppiò una forte ondata di applausi.


Gli immigranti però, avevano gli occhi spalancati verso il cielo, terrificati. Ci fu persino una commozione quando i rifugiati scesero dalle navi.


“Non volare troppo in basso, altrimenti la polizia ci farà una denuncia e dovremo pulire i bagni per un altro mese!” Gli ricordò Finkin.


“Non preoccuparti, penso che così possa andare.” Good tirò lentamente la leva e l’aereo virò verso la zona industriale ad ovest dell’aeroporto. Quella zona era avvolta nel fumo in tutti i periodi dell’anno, per cui era improbabile che la seconda squadra fosse partita da lì.


“Mmh?” Tilly, che osservava attraverso la Vista Magica, esclamò sorpresa.


“Sono... scappati?” Chiese Sylvie, anche lei aveva notato qualcosa di insolito.


“Probabilmente non volevano più aspettare.” Disse con un lieve sorriso sulle labbra.


Tramite la Vista Magica, Tilly poteva vedere con chiarezza tutto quello che avveniva in cielo. I tre biplani della seconda squadra erano decollati. Diversamente dalla prima squadra, gli studenti del Primo Esercito non si erano diretti verso il mare in cerca dei loro avversari, ma avevano continuato a volare verso nord prima di virare verso sud tutti insieme.


Questa manovra di assemblaggio aveva richiesto del tempo, ma i tre aerei non si erano mai separati troppo gli uni dagli altri.


<em>“Interessante.”</em> Pensò Tilly. Non aveva insegnato loro come combattere in aria, e non aveva nemmeno menzionato gli spazi aerei e le formazioni. Erano liberi di agire come volevano.


Senza alcun dubbio, indipendentemente dai vincitori, avrebbe ottenuto delle informazioni utili sui combattimenti aerei da aggiungere al Manuale di Volo.


“Proprio come pensavo, non sono qui.” Disse Good dopo aver confermato che non c’erano tracce dell’altra squadra. Spinse a fondo sul gas e l’aereo ruggì volando verso l’alto. Solo quando l’ululato del vento si calmò, tornò a volare a quota fissa con direzione sudest.


In cielo non c’erano punti di riferimento. Anche se dovessero essere visti dalla seconda squadra, avrebbero scambiato il minuscolo puntino nero per un’aquila.


L’aereo numero due volò in cerchio e tornò all’Accademia dell’Aeronautica.


Ma proprio in quel momento, i tre aerei della seconda squadra che si trovavano nello spazio soprastante al Mare Vorticoso, si lanciarono verso il bersaglio più vicino!






<em>Aris</em>
                                


                                



