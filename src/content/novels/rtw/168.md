---
title: Capitolo 168: Richiamo
pubDate: 2025-08-07T11:30:06.699Z
tags:
    - rtw
---










“Smamma! Sporca stracciona!”.


Qualcuno la spinse con forza, ma lei non si mosse di un centimetro. Al contrario, fu l’aggressore a fare due barcollanti passi indietro.


L’espressione arrogante dell’uomo scomparve dal suo volto, sostituita da una altrettanto sconvolta. Un momento dopo, si voltò bruscamente e se ne andò con la coda tra le gambe.


In tutto questo tempo  ciò non ebbe alcun effetto su di lei che  continuò a camminare fra la folla. Quando videro la donna esausta, la maggior parte delle persone si allontanò dal suo cammino, guardandola storto. In tal modo, riuscì lentamente ad avvicinarsi ulteriormente in direzione del cancello del centro città di Graycastle.


Sebbene tradizionalmente non ci fossero delle mura a separare i centri urbani, il popolo aveva eretto un cancello simbolico, fatto di legno e ghirlande, per controllare meglio il mare di persone.


Ad entrambi i lati del cancello, c’erano due file perfettamente ordinate di guerrieri dotati di armatura. Ognuno di loro indossava una splendida armatura che rifletteva in maniera incredibile la scintillante luce solare. Con le ali d’aquila sulle loro spalle, davano l’impressione che volessero volar via nel cielo. Le decorazioni fatte con i fiori di iris, che pendevano sui loro petti, unite ai loro volti eroici ed affascinanti, avevano riunito un gruppo di casalinghe benestanti che gridavano e litigavano per loro.


Tutti i guerrieri stavano indossando dei mantelli rossi che ricadevano a terra. Osservandoli di spalle, sembravano una parete rossa. Quei possenti ed affascinanti guerrieri si occupavano di dividere la folla, creando un’ampia strada libera utilizzabile solamente dalle famiglie più influenti.


Molti stendardi stavano volando al vento lungo la strada, ed un mucchio di bandiere dorate e sagomate pendevano dalle aste, emanando un’aura alquanto solenne e rispettosa. Gli stendardi erano ricamati con tanti diversi disegni, ma la maggior parte di loro raffigurava la torre e la picca. Lei sapeva che quel motivo rappresentava la Famiglia Reale del Regno di Graycastle, che era anche l’organizzatrice della cerimonia odierna.


Oggi si svolgeva la cerimonia reale per celebrare la maturità della Quinta Principessa, Tilly Wimbledon.


Dato che era stata resa pubblica una settimana prima, questa faccenda aveva già dato vita ad un grande entusiasmo collettivo, tanto che tutti in città ne erano a conoscenza. Oltre all’aristocrazia locale del Regno di Graycastle, vi avevano preso parte anche gli emissari degli altri regni. Tutti loro avevano portato con sé un sacco di regali e proposte di matrimonio, nella speranza di guadagnarsi il favore della Quinta Principessa.


Persino la Chiesa aveva mandato un Arcivescovo a presiedere alla cerimonia. La cerimonia si sarebbe svolta nel centro della Piazza dell’Aurora. In quell’occasione, la Famiglia Reale avrebbe iniziato a distribuire carne, porridge e una zuppa densa. Questa era anche la ragione per il quale l’evento aveva attirato così tante persone.


Tuttavia, lei non era venuta per il cibo.


Il suo obiettivo era l’Arcivescovo.


Se fosse riuscita ad uccidere un Arcivescovo sotto gli occhi attenti del Re, sarebbe stato impossibile per la Chiesa insabbiare l’incidente. Questo, per la Chiesa, sarebbe equivalso al perdere la faccia in maniera eclatante. Assaporare il gusto della vendetta la faceva sentire infinitamente su di giri. Toccandosi il petto, si rassicurò del fatto che il pugnale fosse ancora lì. Sebbene il pugnale fosse di cattiva qualità, sarebbe stato abbastanza per uccidere un mortale.


In quel momento, la folla emise una raffica di brindisi, distogliendola dai suoi pensieri. Guardando in direzione del centro città, scoprì che le fila di cavalieri appartenenti al Regno di Graycastle avevano iniziato lentamente a marciare. Il Cavaliere davanti era quello che indossava l’armatura più splendente. Mentre camminava, il suo mantello rosso con ricami dorati fluttuava alle sue spalle, come una fiamma tremolante.


I Cavalieri erano seguiti da una carrozza trascinata da quattro bei cavalli che procedevano l’uno accanto all’altro. L’emblema della Famiglia Reale era inciso sulla parete della carrozza, e le sue ruote e la sua intelaiatura erano rivestite in oro. Sul tetto della carrozza fluttuava una bandiera scarlatta, mentre un vellutato tessuto ricamato d’oro pendeva da ogni angolo della carrozza. A prima vista, l’intera vettura sembrava un fluido oceano dorato.


Mischiandosi alla folla che stava seguendo la carrozza, riuscì anche a mettere piede in Piazza dell’Aurora. L’area interna della piazza era isolata da una fila di guardie che permetteva solamente all’aristocrazia di dare un’occhiata alla cerimonia in corso. Ritenne di doversi fermare lì, per il momento. Ma non appena l’Arcivescovo entrò nella piazza, lei puntò immediatamente lo sguardo su di lui, raggiungendolo in pochi attimi e senza lasciargli via di scampo dalla sua morsa.


Dei giovani, uno dopo l’altro, saltarono fuori dalla carrozza reale e si diressero lentamente verso il palco centrale. Probabilmente si trattava dei cinque figli di Wimbledon III.


Tra queste persone, lei riuscì ad individuare la Quinta Principessa Tilly Wimbledon.


Non c’erano dubbi sul fatto che la Quinta Principessa fosse la protagonista della giornata. I suoi occhi erano colmi d’intelligenza e limpidi come due gemme. Il suo trucco leggero ed i suoi lunghi capelli grigi intrecciati le donavano un aspetto semplice e piacevole. Spiccava in mezzo ai suoi fratelli. Il motivo ricamato sul suo vestito non era per niente complicato e si abbinava perfettamente al suo temperamento. Ma la cosa più incredibile era che aveva effettivamente guardato tutte le fila di persone, persino ad una ad una negli occhi, sorridendo e annuendo lievemente. Era come se la Quinta Principessa la stesse salutando personalmente.


Sicuramente quella non era stata un’illusione. In quel breve attimo, in lei nacque un’incomparabile sensazione di vicinanza dolce e calorosa, come se fossero amiche di lunga data. Questo sentimento non era nato da un legame di sangue o dall’appartenenza allo stesso status sociale, ma piuttosto proveniva dalla… risonanza della loro magia.


Inconsciamente liberò la forte presa sull’impugnatura del suo pugnale, e invece iniziò ad osservare con discrezione la donna che stava camminando sul palco. Poco dopo la cerimonia, venne trovata da due guardie che erano state incaricate di scortarla a palazzo.


Fintanto che lei non avesse voluto seguirle spontaneamente, le guardie non sarebbero mai state in grado di fermarla. Ma lei non gli aveva chiesto nulla, iniziò semplicemente a seguirle oltre il centro città, sino a quando non raggiunsero il maestoso palazzo situato in fondo alla strada.


Incontrò per la prima volta la Quinta Principessa in una stanza segreta del palazzo.


“… quindi era così”.


“Ѐ una storia spiacevole, ed in seguito, alla fine verrai a vivere nel Regno di Graycastle”.


“Non preoccuparti. In futuro non dovrai più vagabondare. D’ora in poi starai con me”.


“Ti truccherò bene e puoi star certa che non riusciranno a riconoscere il tuo viso”.


“Ho sentito che il monastero è stato distrutto da un incendio e che tutti i bambini sono scomparsi. Degli edifici sono rimaste solamente rovine e ceneri”.


“Prima di allora avevi un nome?”.


“In tal caso, d’ora in poi il tuo nome sarà Cenere”.


…


Quando Cenere aprì gli occhi, la prima cosa che vide fu il viso di Maggie.


Maggie strabuzzò gli occhi un paio di volte, per poi avvicinarsi ed abbracciare Cenere. “Finalmente ti sei svegliata goo!”.


Cenere tentò di muovere le sue dita indebolite, solo per rendersi conto di non essere stata colpita dalla debolezza o dall’intorpidimento, come invece si aspettava. Inoltre, non sentiva dolore provenire dal suo girovita.


“Per quanto tempo ho dormito?”.


“Un pomeriggio” disse Maggie: “Nana aveva detto che il tuo trattamento terapeutico era già stato ultimato e che ti saresti potuta svegliare in qualsiasi momento. Ma che quando ti saresti svegliata, il tuo corpo si sarebbe sentito molto stanco e che prima avresti dovuto riposare per un po’. Tuttavia, una volta risvegliata una seconda volta, ti saresti sentita molto meglio e avresti recuperato tutte le energie”.


Cenere iniziò ad accarezzare la testa di Maggie e lentamente si sedette sul letto, sbottonandosi l’abito per esaminare il proprio corpo. Alla fine scoprì che il suo addome era ormai completamente integro. La brutta ferita era scomparsa, come se fosse stata reale solamente in un incubo ed ora, una volta risvegliata, doveva essere sparita nel nulla.


“Lei è… come mi ha curata?”.


“Penso che tu preferisca non saperlo” cominciò Maggie, ma quando notò la determinazione negli occhi di Cenere, decise di continuare: “Hanno rimesso le parti sparpagliate del tuo corpo al loro posto, per poi riempire la ferita allo stomaco. Quando tutto è tornato al posto giusto, Nana ha rilasciato la sua magia, riportando il tuo stomaco al suo stato originale. Più parti raccoglievano, più lei ti curava velocemente e, se non fossero riusciti a ritrovare qualche pezzo, lei non avrebbe potuto farlo ricrescere”.


A Cenere venne la pelle d’oca: “Tutta la terra e l’erba di cui erano sporche le parti del mio corpo, anche loro sono…”.


“Mentre Nana ti stava curando, tutto lo sporco è andato via dal tuo corpo. Pare che la sua abilità sappia distinguere tra cosa è utile e cosa è nocivo”.


Sentendo ciò, si sentì sollevata e cercò di alzarsi dal letto, testando quanto potere era riuscito a recuperare il suo corpo finora. Il risultato era completamente opposto rispetto a quello che Nana aveva detto in precedenza. Dopo essersi svegliata, il corpo di Cenere non aveva percepito nemmeno un briciolo di debolezza. Al contrario, ora sentiva di possedere persino più potere di quanto ne avesse avuto in passato.


Dopo aver rindossato la sua toga nera, Cenere diede un’occhiata al cielo fuori dalla finestra, per poi iniziare a camminare verso la porta.


“Dove stai andando?” chiese Maggie, confusa.


“Vado a trovare Sua Altezza Reale” rispose Cenere, senza guardarsi indietro.






Haru




                                


                                



