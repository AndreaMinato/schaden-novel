---
title: Capitolo 169: Addio
pubDate: 2025-08-07T11:30:06.700Z
tags:
    - rtw
---






Entrando nel suo ufficio, incontrò nuovamente Roland Wimbledon. In quel momento, lui era ancora occupato a scrivere, probabilmente si stava occupando degli affari del governo. Il sole stava già calando alle spalle delle montagne occidentali, infettando il cielo con un tocco dorato. L’ultimo raggio di luce solare stava ugualmente splendendo dalla finestra, gettando delle lunghe ombre sul tavolo.


Aspettando che il Principe posasse la sua penna d’oca, Cenere dichiarò: “Ho vinto”.


“Certamente, hai vinto”. Quest’ultimo lo ammise con un cenno.


Il fatto che Roland si fosse arreso in maniera così semplice e diretta, la colse di sorpresa. Aveva pensato che lui avrebbe comunque tentato di discuterne, invece che riconoscere il risultato così facilmente.


“Ma ammetto che hai la forza di combattere contro l’Armata della Punizione Divina” Cenere proseguì: “L’Armata della Punizione Divina non è immune alla spada e alla lancia. La loro forza fisica è simile alla mia, ma hanno perso la loro coscienza e capacità di pensare. Questo è anche il motivo per cui  io posso affrontare tre di loro alla volta contemporaneamente.


Se durante il duello precedente l’avversario del Cavaliere fosse stato un membro dell’Armata della Punizione Divina, penso che loro sarebbero semplicemente corsi in avanti. Per questo, l’Armata della Punizione Divina non può essere inviata come l’Armata dei Giudici. Se la mia ipotesi è corretta, la Chiesa deve sempre mandare qualcuno che li guidi durante la battaglia”.


“Grazie” sorrise Roland. “Questa informazione è molto importante”.


“Che cos’era quella nuova arma utilizzata dal tuo cavaliere?”.


“Un’arma da fuoco”. Roland spiegò: “In futuro, tutti i miei soldati saranno dotati di armi di questo tipo. Persino un contadino inesperto, se in possesso di una pistola, sarà capace di sconfiggere addirittura un giudice ben addestrato”.


Per un momento Cenere esitò, ma poi chiese ugualmente: “Potresti darmi una di quelle armi da fuoco?”.


“A meno che tu non ti unisca all’Unione delle Streghe, questo sarà impossibile” disse Roland con determinazione. “Dopotutto, attualmente quest’arma è ancora molto rara”.


Avendo già previsto il suo rifiuto, espirò lentamente: “Devo incontrarmi con Tilly al più presto, dunque domattina presto lascerò Città di Confine. Se non riuscirai a contrastare la Chiesa, potrai sempre dirigerti verso il Fiordo e chiedere asilo”.


Roland annuì: “Anche tu, non dimenticare di riferire le novità alla mia cara sorella. Ovvero che al confine occidentale del Regno di Graycastle c’è un luogo che accoglie le streghe”.


“…” per un momento, Cenere si ammutolì di colpo. “Lo prenderò in considerazione”.


Mentre si preparava a lasciare l’ufficio, il Principe la fermò inaspettatamente: “Aspetta, ho un regalo per te. Ѐ dietro la porta”.


“Un regalo?”.


Fissò il vuoto con aria assente, ma quando tornò in sé si voltò e vide che c’era un’enorme spada posta accanto alla porta. Quando era entrata nell’ufficio non l’aveva notata perché era stata precedentemente bloccata dalla porta aperta.


“La tua spada è inutilizzabile, così ho lasciato che Anna te ne costruisse una nuova. Questa spada, tuttavia, non è fatta di ghisa di bassa qualità ma di puro acciaio”.


In effetti, la sua intera superficie era levigata in maniera uniforme. In base alla luce del sole possedeva una lucentezza metallica rosso-arancione. Facendosi avanti, accarezzò gentilmente la spada, scoprendo che lo spessore della lama era molto uniforme. Era indubbiamente un’arma di qualità eccellente, considerato che mostrava tracce di essere stata sottoposta al processo di tempra. L’unica cosa che continuava a turbare Cenere era la sua strana forma. Paragonato al tipico sistema di taglio della spada a doppio taglio, essa era dotata di una sola lama, mentre l’altra lama era grande quasi come il suo mignolo. Inoltre non possedeva una punta, al contrario, la parte finale era trapezoidale.


Ma la parte più caratteristica della spada era che, all’interno del primo quarto di essa, vi erano incise delle strane rune. Inoltre, c’era anche una mezzaluna disegnata sull’estremità appuntita della spada. La luna era dipinta in oro, era dunque molto appariscente.


Sebbene non volesse mostrare quanto ne fosse entusiasta, non riuscì comunque a trattenersi dall’allungare impulsivamente la mano ed impugnarla.


“Perché sembra così strana?”.


“Perché non è una normale arma” rise Roland. “Si chiama ‘Brandicenere’, appartiene ad un rango leggendario se comparata alla tua vecchia spada comune”.


“…” Cenere decise di non avere davvero bisogno di sapere il significato di quelle parole incomprensibili che erano uscite dalla sua bocca. “In questo caso, accetterò il tuo regalo e, in cambio, anche io ti darò qualcosa”.


“Oh? Che cosa potrebbe essere?” la curiosità del Principe era stata catturata.


Ma ciononostante, Cenere non rispose e uscì direttamente fuori dalla porta.


*


Il mattino dopo, quando Roland aprì la porta del suo ufficio, vide nuovamente Usignolo seduta al suo tavolo, che rosicchiava un pesce essiccato.


“Se ne sono andate”.


“Entrambe?”.


“Sì” rispose pigramente Usignolo. “Se ne sono andate nel momento in cui la strada era abbastanza illuminata, anche Wendy era presente”.


Roland non riuscì a trattenere la sua profonda commozione. Dopotutto, Wendy si preoccupava per ogni sorella, senza dimenticare le streghe che l’avevano aiutata a fuggire dal monastero. Proprio per questo, Roland aveva pensato che lei avrebbe seguito Cenere, nel momento in cui se ne sarebbe andata. Non avrebbe mai immaginato che sarebbe stata la prima a rifiutare l’invito della controparte.


Con questo, l’Unione delle Streghe contava ancora tutti e dodici i suoi membri. Ciò faceva sentire Roland come se il suo intero corpo fosse pieno di energia.


“Pensi che spargeranno la voce su di un altro porto sicuro per le altre streghe, dall’altra parte del mare?”.


“Forse sì, forse no” disse Usignolo tristemente, mentre tornava ad appoggiarsi alla sedia di lui. “Ma quando incontreranno un problema che non riusciranno a risolvere da sole, penseranno sicuramente a Città di Confine”.


Serrando gli occhi, Roland frugò nei ricordi del vecchio Quarto Principe che si trovavano nella sua mente.


Lui e Tilly non erano mai stati molto legati, o per meglio dire lei aveva sempre mantenuto una certa distanza da tutti, persino suo padre Wimbledon III non faceva eccezione. Oltre al suo bell’aspetto, durante la sua infanzia aveva anche mostrato un eccellente buon senso. La mente di Roland non aveva altre ulteriori informazioni su di lei.


Roland non era a conoscenza di quando la Quinta Principessa avesse cominciato ad ospitare segretamente le streghe o di quando avesse iniziato a sviluppare il proprio piano riguardante il viaggio verso i Fiordi. Ma anche questo non era così importante, per ora, lei poteva essere considerata un’alleata naturale nella lotta contro la Chiesa. Dopotutto, visto che entrambi stavano opponendo resistenza alla Chiesa, per il momento condividevano anche un obiettivo comune.


“Quanto alla spedizione di Theo ed al lasciargli diffondere la notizia sul rifugio per le streghe, anche questo non poteva nemmeno davvero essere chiamato uno sforzo inutile. Alla fine, il risveglio di una strega è comunque un evento casuale, quindi è impossibile che Tilly fosse capace di farsi carico di tutte le streghe. Specialmente adesso, dopo che anche la sua organizzazione è impegnata nella ritirata, per le altre nuove streghe sarà più urgente trovare un altro riparo.


Ora che ho ricevuto la notizia dell’esistenza dell’Armata della Punizione Divina, il prossimo incarico a portata di mano sarà espandere la produzione in scala di quei due acidi.


Polveri da sparo più efficienti o esplosivi non possono essere fabbricati senza l’utilizzo dell’acido nitrico e dell’acido solforico. Quando tutti i membri del Primo Esercito avranno rimpiazzato le vecchie armi a canna liscia, utilizzando quelle a canna rigata ed anche i nuovi proiettili, ci sarà un ampio miglioramento della precisione di tiro. Pertanto, l’addestramento era estremamente importante. In un periodo privo di cortine di fuoco, un veterano esperto, dotato di raffinate abilità di tiro, valeva più di dieci reclute che sparano in giro proiettili a casaccio. Ma durante questo periodo, il consumo dei proiettili sarà incrementato in maniera impressionante. 


Inoltre, c’era ancora il problema della polvere nera che rimaneva nella canna dopo aver sparato un colpo, causando l’intasamento del fucile e anche la riduzione dell’aspettativa di vita della canna. Solamente la polvere da sparo senza combustione può risolvere questo problema. 


In realtà, la prima versione della polvere da sparo senza combustione era effettivamente composta da nitrocellulosa, mentre gli stadi finali erano composti da una miscela di nitrocellulosa e qualcos’altro. L’attuale utilizzo del metodo di sigillatura di fulmicotone imbevuto di acido nitrico era assolutamente insufficiente, per non parlare della quantità di fulmicotone di cui lui finirebbe per aver bisogno. 


Dopotutto, la produzione del laboratorio sarà sufficiente solo per una produzione di piccola scala. Se voglio soddisfare le esigenze di un’intera armata, sarà necessario anche un laboratorio di livello industriale. Sfortunatamente, l’industria chimica mi è completamente estranea, dunque, per ora sono incapace di pensare ad altre soluzioni utili. 


Inoltre, il progresso dell’istruzione non può subire rallentamenti. Non solo è importante diffondere la cultura generale elementare, no, anche la trasformazione ideologica deve essere implementata al più presto possibile. I cittadini originari di Città di Confine hanno già sperimentato il calvario dei Mesi dei Demoni. Con la propaganda diffusa dal Primo Esercito, hanno accettato le streghe ad un livello superiore, ma tra gli stranieri in arrivo, l’indottrinamento della Chiesa sarà ugualmente presente. E proprio ora, la popolazione straniera è in rapida crescita, specialmente i servi della gleba, tutti loro stanno ancora vivendo nei loro capannoni di legno vicino al Fiume Acqua Rossa, sostenendo di essere una “città esterna” della città. Ma una volta promossi allo status di uomini liberi, si trasferiranno gradualmente in città e, se io iniziassi solo in quel momento a correggere le loro credenze, sarà già troppo tardi. 


Così, devo escogitare un metodo con il quale poter silenziosamente iniziare a modificare il loro credo, ma anche qualcosa che sia sostanzialmente accettato da loro. 


…”.


Dopo essere rimasto immerso nei suoi pensieri per un po’, aprì gli occhi, solo per scoprire che Usignolo era impegnata ad osservarlo molto da vicino. I loro quattro occhi si incontrarono per un breve istante, ma poi, lei allontanò inconsciamente la testa.


“Ah, sì, c’era qualcosa che mi sono dimenticata di dirti” cominciò Usignolo, mentre guardava fuori dalla finestra, come se non fosse successo niente. “Wendy mi aveva detto di passarti qualcosa”.


“Che cos’era?” chiese Roland.


“Lei ha detto: ‘Grazie’”.






Haru






Insomma mi aspettavo un po' più di commenti in merito all'amata Quinta Principessa...ahha chi è che aveva sospettato che fosse speciale alzi la mano insieme e a me XP Certo un'idea davvero assurda secondo me andare fino ai Fiordi...mai e poi mai per quel che mi riguarda, ma non posso chiedermi cosa succederà quando Tilly e Roland si incontreranno...scoppieranno scintille a mio avviso ma di che tipo? Spero non finiscano come i faraoni. Certo Cenere è una donna di poche parole e tanti sguardi avete notato? MI ricorda la barzelletta dei due edifici uno per le donne con diversi piani dove scegliere marito e uno per gli uomini con solo due piani dove scegliere la moglie. Secondo voi in quale dei sue piani sarebbe Cenere? Non sono sessista chiariamo è una semplicissima barzelletta dei tempi del cucco quindi non offendetevi signorine lettrici. Detto questo vi ricordo che se volete leggere capitoli in più potete farlo https://www.paypal.me/erialis donando. Noi ne saremmo felici ghghghgh!


Ps: Roland parla di ghisa, chi di voi si ricorda i vecchi termosifoni in ghisa ancora presenti in molte case italiane?                                


                                



