---
title: Capitolo 170- Il dono della vendetta (Parte I)
pubDate: 2025-08-07T11:37:50.900Z
tags:
    - rtw
---










Il sole sprofondò lentamente dietro le montagne, permettendo alla notte di calare sul Territorio Occidentale.


Non lontano dalla strada, il gruppo di emissari aveva scoperto un pezzo di aperta campagna in cui avevano deciso di allestire le loro tende.


Non troppo tempo dopo, un falò stava bruciando al centro del loro campo, per permettere finalmente ai guerrieri di sfilarsi le armature e stiracchiare i loro corpi stanchi. Sedendosi comodamente intorno al fuoco, aspettavano che il porridge iniziasse a bollire.


Trasportando una pentola d’acqua bollente, Alicia mise piede in una delle tende. “Sacerdotessa, ho portato con me dell’acqua calda, per favore usatela per lavarvi il viso”.


“Grazie”. Mira sorrise e annuì per ringraziarla, dopodiché immerse il suo asciugamano nell’acqua. “Domani raggiungeremo finalmente Città di Confine e poi potremo porre fine a questo viaggio estenuante”.


“Il viaggio non è stato niente in confronto al combattere contro una bestia demoniaca” replicò Alicia. “Contrariamente a quanto mi aspettassi, è merito delle vostre doti da cavallerizza se vi rispetto più di prima. Non avrei mai pensato che una Sacerdotessa fosse abituata a viaggiare”.


“Ahah, è normale. Dopotutto, non sono nata Sacerdotessa. Prima di dedicare la mia vita alla Chiesa ero una venditrice ambulante, quindi cavalcare velocemente è una cosa normale per me” rispose Mira, mentre ripuliva il suo viso dalla polvere e dal sudore della giornata. Quando ebbe finito, riconsegnò la pentola alla guerriera. “A questo punto dovresti lavarti il viso anche tu. Forse ti aiuterà a sentirti meglio?”.


“Cosa?” Alicia rimase sorpresa dalle inaspettate parole della Sacerdotessa.


“Si tratta ancora della questione riguardante l’Armata della Punizione Divina, ah” la Sacerdotessa scosse il capo mentre continuava a sorridere: “Il tuo viso riflette chiaramente il tuo stato d’animo, che evidentemente è rimasto colpito dalle parole di Abrams”.


“…” malgrado avesse ripreso la pentola, non le diede una risposta.


“Noi, ah, durante il corso della tua vita incontrerai molte difficoltà e cambiamenti. Se non riuscirai a superarli, non solo la Chiesa, ma l’intero mondo finirà per soffrire. Se vogliamo frenare quei terribili nemici, delle volte sarà necessario fare dei sacrifici”. Mira iniziò a fare una predica: “Ѐ una scelta difficile, ma non dimenticare mai il motto della Chiesa”.


“Scegli il minore dei due mali” sussurrò Alicia.


Innanzitutto, unirsi all’Armata della Punizione Divina era una scelta totalmente volontaria. Quando il fratello di Abrams aveva deciso di diventare un membro dell’Armata della Punizione Divina, sapeva bene a cosa andava incontro. Essere pronti a sacrificare sé stessi per la Chiesa era uno degli ideali più nobili. Per questo sacrificio il suo nome sarà scolpito per sempre nel monumento della gloria e verrà diffuso insieme alla gloria della Chiesa.


“Vi ringrazio per il vostro consiglio” disse Alicia, mentre portava la sua mano destra sul suo cuore. “Mi sento molto meglio adesso”.


Quello che aveva detto la Sacerdotessa era vero, loro dedicavano tutte le loro energie a Dio per diffondere la sua gloria. A prescindere dal risultato, alla fine, i membri dell’Armata della Punizione Divina stavano seguendo le proprie convinzioni. Giungendo a questa conclusione, Alicia sentì di essersi liberata di un peso dal petto.


“Dovremmo uscire e prendere qualcosa da mangiare, dovrebbero aver finito” disse Mira gioiosamente. “In effetti, ultimamente abbiamo mangiato così tanto porridge che le nostre lingue non riescono nemmeno più a sentirne il sapore”.


“Fortunatamente, oggi sarà l’ultimo giorno” Alicia non riuscì a trattenere le risate: “Domani dovremmo riuscire a godere della personale ospitalità del Signore e a ricevere anche un sontuoso pasto”.


Dopo aver mangiato la loro cena insapore ed aver eletto il giudice competente come responsabile della veglia notturna, i fortunati guerrieri che non erano stati eletti entrarono nelle loro tende per andare a dormire presto. Alicia non faceva eccezione, anche lei e la Sacerdotessa ritornarono insieme alla loro tenda, spensero la lampada e si coprirono con le loro coperte.


Non sapeva per quanto tempo avesse dormito, ma in un momento di dormiveglia, sentì improvvisamente un rumore leggermente soffocato, come se un grosso oggetto fosse caduto a terra. Poco tempo dopo, si udì nuovamente lo stesso rumore.


Stavolta, aveva sentito qualcosa urtare contro un’armatura. Pur non essendo ovvio, non poteva affatto trattarsi di un’illusione.


Spalancò bruscamente gli occhi.


Alzandosi, Alicia afferrò velocemente la sua spada a due mani, posta di fianco a lei, dirigendosi lentamente al lato della tenda, preparandosi a sedersi in un angolo ad aspettare. Ma proprio in quel momento, si sentirono le urla del giudice di guardia: “Siamo sotto attacco!”. Con quel grido, che ruppe istantaneamente la quiete notturna, il campo iniziò immediatamente a ribollire.


Successivamente si sentì un altro suono, quello di un forte scontro.


E con quello, cessò anche la potente voce del giudice competente.


Non esitando più, Alicia corse fuori dalla tenda e vide che la spada del giudice competente era divisa a metà, no… non solo la sua spada, persino lo stesso giudice era stato diviso a metà, mandando tutto il suo sangue verso il cielo. Nello splendore del falò, Alicia poté vedere il corpo dell’uomo debolmente inginocchiato, dividersi lentamente in due e cadere ai piedi di una donna.


Sembrava che la donna con in mano una strana spada fosse l’aggressore. Aveva il corpo avvolto in una toga nera ed il viso coperto da un cappuccio. Tra le ombre del suo cappuccio, l’unica cosa che Alicia riuscì a distinguere furono i suoi sfavillanti occhi dorati.


Altri due giudici si precipitarono in avanti nel tentativo di fermare la donna, ma al cospetto della sua terrificante arma qualsiasi resistenza era inutile. Il nemico non solo riusciva a decapitare facilmente un guerriero, ma riusciva anche a dividere in due la sua spada. Poté prima sentire il forte rumore di due spade scontrarsi, dopodiché scintille e detriti iniziarono a sparpagliarsi dappertutto, subito seguite dal suono di una spada che prima taglia la carne e poi frantuma le ossa. Sentendo quei rumori simili ad una cacofonia da incubo, il suo sangue quasi si solidificò.


“Strega!” esclamò qualcuno.


Il nemico era una sola persona… aveva osato attaccare da sola il campo dell’Armata dei Giudici. Ad eccezione del potere di un angelo caduto, nessun altro sarebbe stato in grado di farlo!


“Prendi la Sacerdotessa e scappa” Alicia sentì improvvisamente una voce decisa provenire da dietro di lei.


Voltandosi si rese conto che quella voce apparteneva in realtà ad Abrams.


“Vuoi davvero che io scappi e lasci indietro i miei compagni?” Alicia non riusciva a credere a quello che aveva appena sentito.


“Altrimenti la morte degli altri non avrà alcun significato, sembra proprio che tu non riesca a capirlo!” ringhiò Abrams. “Il nemico non è influenzato dalla nostra Pietra Divina della Vendetta, e l’unico caso in cui non ne è influenzato è quando si tratta di una straordinaria. Quindi, io cercherò di fermala, mentre il tuo compito sarà quello di riportare la Sacerdotessa in direzione della Fortezza Longsong! Ricorda di usare sempre la strada, così, nel caso incontrassi una carovana, potrai immediatamente chiedere aiuto!”. Afferrando la sua spada si precipitò verso il nemico.


“Una straordinaria” risucchiando un soffio d’aria fredda: “Secondo le leggende, solo i membri dell’Armata della Punizione Divina sono abbastanza forti da combattere contro di loro. Chiunque si imbatta in una straordinaria deve immediatamente chiedere aiuto alla chiesa locale”. Alicia sapeva che Abrams aveva ragione, rimanere avrebbe significato rendere vani i loro sacrifici.


Avendo già perso cinque membri, i Giudici rimasti cambiarono la loro strategia. Utilizzarono le tende e il terreno per giocare a nascondino, cercando di non farsi prendere. Ma Alicia sapeva che la forza e la velocità della strega erano superiori a quelle dei suoi compagni, di conseguenza la loro morte era solo questione di tempo.


Stringendo i denti, corse nella tenda, afferrò immediatamente la Sacerdotessa, che stava ancora cercando di infilarsi le scarpe, e iniziò a trascinarla in direzione dei cavalli.


“Che è successo?” chiese Mira confusa.


“Il campo è stato attaccato da una straordinaria! Devo portarvi via!”. Lei urlò di rimando: “Ti prego, fai presto!”.


Ciononostante, senza la possibilità di vedere abbastanza chiaramente la strada durante la notte, diventò un incarico piuttosto difficile. Se avessero corso troppo velocemente, avrebbero potuto inciampare in una buca sul bordo della strada. Ma se fossero state troppo lente, per la strega sarebbe stato troppo semplice raggiungerle.


Alicia decise di lasciar correre i cavalli lungo la strada, mentre lei e la Sacerdotessa sarebbero entrate nella foresta che cresceva lungo il cammino. In questo modo sarebbe stato difficile, per il nemico, trovarle senza l’aiuto del fuoco.


Lasciandosi alle spalle il rumore delle armi in collisione, prese per mano la Sacerdotessa, facendo affidamento solo sulla luce del lieve chiaro di luna per identificare l’ambiente circostante. Allontanandosi sempre dalla strada e proseguendo verso il centro della foresta, aumentava la possibilità di incontrare animali selvatici come le vipere, ma quell’eventualità era comunque meglio di doversi confrontare direttamente con la strega.


Quando finirono ai piedi della Catena Montuosa Invalicabile, Alicia si sentì un po’ sollevata. Sembrava che la strega si fosse stufata di dar loro la caccia. Ad eccezione delle grida degli uccelli, in quel momento, tutto intorno era calato il silenzio assoluto.


“Cosa faremo ora?” chiese Mira.


Pur sapendo che cosa sarebbe potuto succedere, non sembrava essere molto spaventata. Notando quanto fosse calma la Sacerdotessa, il cuore di Alicia fu colmo d’ammirazione. “Sacerdotessa, dovremmo cercare un posto dove fermarci e in cui riposare per la notte. Poi, all’alba, potremo ritornare alla Fortezza Longsong e chiedere assistenza”.


“Non dovremmo andare in direzione di Città di Confine? Da qui ci vorranno al massimo un giorno ed una notte per raggiungere la fortezza”.


“No” disse Alicia scuotendo il capo. “L’aver incontrato qui una straordinaria è una coincidenza troppo grande. Ho il sospetto che il Signore si sia già associato alle streghe per cui per noi è troppo pericoloso andare in città”.


“Quello che dici ha senso” ma poi la Sacerdotessa spalancò gli occhi e puntò il suo sguardo dritto alle spalle di Alicia.


Vedendo la sua reazione, il cuore di Alicia sprofondò. Ed infatti, quando si voltò, vide la strega dalla toga nera fuoriuscire lentamente dall’oscurità, i suoi occhi stavano brillando come stelle ed un gufo  si stava planando sulle sue spalle.






Haru




                                


                                



