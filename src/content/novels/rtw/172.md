---
title: Capitolo 172- Nuova opera teatrale
pubDate: 2025-08-07T11:37:50.900Z
tags:
    - rtw
---


“Per oggi è tutto, la lezione è finita”.


“Arrivederci Maestra” risposero all'unisono le ragazzine.


Irene chiuse i libri di testo e osservò i bambini che uscivano dalla classe. L'edificio in cui era situata la classe era stato in precedenza una residenza aristocratica, tuttavia, dopo i Mesi dei Demoni, il Principe l'aveva requisito e da poco era diventato quella scuola. 


Le pareti che delineavano piccole camere nel piano superiore e inferiore erano state rimosse, cambiando in questo modo la pianta dell'edificio dividendolo in diverse stanze più grandi. Ognuna poteva contenere dai quattro ai sei gruppi di studenti allo stesso tempo. Secondo il materiale d'insegnamento questi gruppi venivano chiamati "classi". Durante il giorno, le classi avrebbero accolto i bambini, mentre la sera ci sarebbero state le lezioni degli adulti.


Pensava che al Comune sarebbe servito molto più tempo prima di dare una risposta alla sua richiesta di insegnamento. Mai si sarebbe aspettava che il giorno successivo alla presentazione della domanda da parte di Ferlin, sarebbe già arrivata la sua autorizzazione. Poi era bastato andare al Comune per registrare la sua posizione, ricevere i materiali d'insegnamento e ottenere la lista degli studenti a lei affidati.


Il suo compito era quello di impartire un'educazione elementare ai bambini della città. Dopo non pochi sforzi era riuscita ad assicurarsi che quel gruppo di piccoli demoni ascoltasse la lezione. Nei materiali d'insegnamento era stato incluso un intero capitolo addizionale riguardante la disciplina in classe e come mantenerla. I trucchetti descritti erano stati per lei una vera rivelazione.


Oltre ai tradizionali richiami verbali e l'uso dei vimini per le punizioni corporali, venivano presentati degli spunti eccellenti. Ad esempio, dividerli in piccoli gruppi, stabilire un capo classe e controllore che sarebbe stato responsabile di controllarli e così via.


La persona che aveva scritto il libro doveva essere certamente un esperto che ha passato molti anni a studiare su come insegnare, altrimenti non sarebbe riuscito a descrivere tutte quelle problematiche con una simile cura, no?


Lasciando la scuola, Irene notò che il suo cavaliere personale, Ferlin Eltek, la stava aspettando.


Non indossava più quell'armatura scintillante con quello scudo e quella spada su cui era stato inciso lo stemma del leone, eppure, anche senza, restava comunque un uomo molto bello. I semplici vestiti in pelle e le linee decise del suo volto facevano risaltare la sua figura alta e diritta, e persino a mani vuote, era ancora la Luce dell’Alba che ancora ricordava.


Dopo averlo abbracciato, Irene si accorse che Ferlin sembrava un po' preoccupato.


Quindi gli chiese: “Che è successo?”


“…” Per un momento esitò. “Sua Altezza Reale il Principe ci ha invitati questo pomeriggio per goderci un rinfresco a palazzo”.


Irene restò inchiodata sul posto: “Ci ha invitati?” Intuì immediatamente cosa preoccupava suo marito. Diede una pacca alla schiena del marito e scosse la testa “Sua Altezza Reale non mi ha mai vista, come potrebbe essere come il Duca... inoltre, ci sarai anche tu, no?”


“Sì, è vero” Ferlin annuì con decisione. “Questa volta ti proteggerò”.


Quel pomeriggio, Irene che si era da poco preparata e aveva deliberatamente indossato un vestito decente, con suo marito si recò nel castello del Signore. 


Dopo che la guardia li condusse alla sala ricevimento, non dovettero aspettare molto perché un uomo dai capelli grigi apparisse all'entrata. Era indubbiamente il Signore dei Territori Occidentali, il Signore Roland Wimbledon. 


Insieme a lui c'era una Signora che poteva avere all'incirca trent'anni, forse qualcuno in più e dall'esterno appariva molto calma e capace, eppure piena di fascino. Dai suoi tratti era possibile cogliere la sconvolgente bellezza che le era appartenuta in gioventù. Irene e Ferlin, si alzarono in tutta fretta piegandosi in un inchino quando videro il Principe entrare.


“Benvenuti, Signore e Signora Eltek” li accolse Roland mentre si sedava nel posto del Signore. "Su questo tavolo vedrete solo i piatti più pregiati del palazzo, non esitate a goderne, non c'è nessuna ragione per la quale dobbiate essere a disagio”.


“La ringraziamo per il suo invito al castello per gustare questi piatti, sarà un piacere” rispose Ferlin secondo l'etichetta nobiliare.


“Il nome della donna al mio fianco è Pergamena, la responsabile del Ministero dell'Educazione al Comune, credo che abbiate già fatto la sua conoscenza non molto tempo fa”.


“Esatto” annuì Ferlin, poi si voltò verso Pergamena e le fece un cenno pieno di gratitudine. “Fino ad ora non ho ancora avuto modo di ringraziarLa, senza il vostro permesso, Irene non avrebbe mai potuto insegnare in un così breve lasso di tempo”.


"Quindi era stato tutto grazie al suo aiuto" pensò Irene e le rivolse un sorriso riconoscente.


Dopo una piacevole chiacchierata, Ferlin provò a chiedere: “Mi chiedo il motivo per il quale Sua Altezza Reale ci abbia convocati qui oggi, potrei forse chiederLe il motivo di questo incontro?"


“Il motivo è collegato all'istruzione” Roland fece una pausa, guardò Irene: “Ho sentito dire che in passato lavorava al teatro della fortezza Longsong. Era un'attrice di teatro?”


“Ehm…” Irene non si sarebbe mai aspettata che il Principe le avrebbe rivolto una domanda diretta. “Ho recitato solo una volta, ufficialmente”.


“In questo caso terrò uno spettacolo nella piazza della città ogni fine settimana” spiegò direttamente il Principe. “Ho già provveduto al copione, alla scrittura della sceneggiatura e al direttore d'orchestra, mi servirebbero solo degli attori. Dal momento che non ha molte classi e ha già recitato in un'opera, vorrei che lei fosse l'attrice principale dello spettacolo. Riceverà, ovviamente, un salario supplementare per il suo lavoro. Mi chiedo se possa essere interessata ad assumere questo ruolo...?"


“…” Irene osservò il Principe con gli occhi sgranati. Non riusciva a credere a ciò che aveva appena sentito, eppure, annuì estasiata, senza nemmeno disturbarsi a chiedere se il Principe la stesse prendendo in giro. “Sua Onorevole Altezza, mi piacerebbe davvero tanto!”


Stare sul palcoscenico era sempre stato il suo sogno, ma sapeva che dopo avere lasciato il teatro della fortezza Longsong, avrebbe non potuto più avere la possibilità di recitare. Non aveva mai espresso questo rimpianto a Ferlin. Al contrario, aveva sepolto i suoi desideri nel profondo del suo cuore. Però, quel giorno, aveva inaspettatamente ottenuto la possibilità di tornare sul palco. Cos'altro poteva sperare di più?


“Questi spettacoli saranno per le masse, quindi le mie aspettative sugli attori non sono alte, mi basta che riescano a trasmettere la storia chiaramente. Forse ha qualche amico nel teatro della Fortezza Longsong che è in grado di soddisfare il requisito e a cui piacerebbe stare sul palcoscenico, ma non ne ha mai avuto la possibilità? In questo caso, potrebbe scrivergli una lettera, e dire loro che terremo uno spettacolo ogni fine settimana, il pagamento sarà lo stesso di quello della fortezza”.


“Ne conosco molti” rispose Irene contenta, “Gli scriverò non appena tornerò a casa, sono certa che saranno entusiasti di cogliere quest'opportunità e venire a recitare a Città di Confine!”


“Molto bene” Roland le passò tre libri. “Questi sono i copioni, ognuno ha un numero sulla copertina. Gli spettacoli inizieranno con la prima storia. Il contenuto è stato revisionato da Pergamena e dovrebbe essere in linea con le vite delle persone comuni. Può prendere questi libri e leggerli attentamente. Se c'è qualcosa che non capisce può tornare qui e chiedere a Pergamena”.


“Sì, Altezza, la ringrazio!” Irene si inchinò.


…


“Crede sia stata una buona idea?” domandò Pergamena più tardi, “Pensa che quelle storie debbano essere veramente rappresentate?”


“Cosa ti preoccupa? Credi che ai loro occhi il Principe possa essere in grado di scrivere qualcosa di così volgare?” Roland si stiracchiò. “Comunque, senza le tue ultime rifiniture, i copioni non sarebbero mai stati completati in così poco tempo". 


“Non credo che la storia sia troppo volgare" Pergamena scosse la testa, “Tuttavia non capisco come Lei possa conosce tutto ciò così dettagliatamente, sono degli argomenti che interessano le persone. Sono abbastanza toccanti e fanno riflettere, quindi lo spettacolo sarà molto popolare”.


"Diventeranno certamente popolari" pensò Roland. I primi due copioni erano delle versioni modificato di "Cenerentola" e "Il canto del gallo a mezzanotte" (*) ed erano state ampiamente giudicate dal pubblico. Il primo sceneggiato narrava la toccante storia d'amore tra una civile e un membro della famiglia reale, mentre i protagonisti della seconda erano le persone di basso rango e trattava della loro lotta contro un amorale proprietario terriero. 


Ovviamente le storie erano state adattate in funzione alla vita dei cittadini, quindi la fata buona in Cenerentola era stata trasformata in una strega e il proprietario terriero nel "Il canto del gallo a mezzanotte" era diventato un violento aristocratico di basso rango. Lo scopo di Roland era quello di raggiungere un impatto ampio e duraturo nei primi due spettacoli, prima di rilasciare la sua terza opera: “Diario di una Strega”. Quest'opera era il suo vero motivo.


Il copione era stato scritto interamente da lui. Raccontava la storia di tre bambine che diventano streghe, eppure le loro vite vanno in direzioni completamente diverse. Al posto di citare la Chiesa, Roland aveva preferito concentrarsi di più sul fatidico percorso delle tre ragazze: la prima si ritrova abbandonata dai suoi genitori, la seconda diventa uno strumento per gli altri, e la terza e ultima ragazza è quella fortunata, perché i suoi genitori continuano ad amarla, al punto da sacrificare la loro vita per proteggere quella della loro bambina.


Alla fine, le tre donne si incontrano per caso e si aiutano a vicenda per sovrastare chi vuole condannarle a morte e cercare insieme di mischiarsi alle persone normali e vivere felici.


Roland intendeva rendere "Diario di una Strega" una serie e con l'aiuto dei tre punti di vista, avrebbe potuto rimodellare il modo in cui il mondo esterno guarda le streghe. Grazie alle vicende di un'opera teatrale toccante, sarebbe stato semplice far nascere in loro il pensiero che qualunque dei loro parenti poteva diventare una strega e il Diavolo non c'entrava nulla.




-Thea 




Oggi ragazzi questa nota è tutta opera della nostra traduttrice Thea. Io non ho aggiunto nulla e sono certa che vi interesserà molto quindi vi invito a leggerla:


Come avete letto Roland ha “scritto” 3 storie: Cenerentola, Il canto del gallo a mezzanotte e Diario di una Strega.


Dubito che ci sia davvero qualcuno di voi che volente o nolente non si sia mai ritrovato a sentire almeno una volta nella vita il nome di Cenerentola. Quindi non ci sarebbero bisogno di un’ulteriore spiegazione, ma se siete curiosi di conoscere la versione cinese a cui fa riferimento il nostro amato Principe ecco link della fidata https://it.wikipedia.org/wiki/Ye_Xian Wipidedia.


Per la seconda opera però non è così facile. Come molti di voi già sapranno, noi traduciamo dall’inglese e non dal cinese, anche se in certe occasioni cerchiamo il testo cinese. Questa è stata una di quelle volte. La traduzione inglese ci presentava questa http://mash.wikia.com/wiki/The_Rooster_Crowed_at_Midnight pagina che come potete vedere ha una trama e un contesto completamente diversi da quelli descritti nel capitolo.Tenendoci ai dettagli, abbiamo continuato a cercare, ma questa volta dal cinese. Anche grazie al metodo suggeritoci da Flavio (se ci stai leggendo grazie), abbia trovato un riscontro. Infatti, 半夜鸡叫 [la cui pronuncia è Bàn yè jī jiào] è un’opera scritta da Gao Yubao.


Noi crediamo che il testo non abbia una traduzione ufficiale inglese, perché nonostante le ricerche troviamo solo la sua traduzione letterale (The rooster's midnight crow) con accanto il nome dell’autore.Beh, penserete che non abbiamo altre informazioni da fornirvi su quest’opera, non c’è una traduzione inglese e le nostre abilità in cinese non sono così avanzate, quindi… e invece no! Stiamo ancora cercando di capire come sia possibile, ma abbiamo scoperto che c’è una traduzione francese!


Eccovi la trama tradotta da questo https://www.festival-cannes.com/fr/films/le-coq-chante-a-minuit sito :


“Il proprietario, Tcheou lo strozzino, non vuole pagare i suoi operai agricoli, quindi, ogni giorno si avvicina al pollaio e durante la mezzanotte imita il canto del gallo. Così facendo, i galli credendo di sentire un loro simile e iniziano a cantare. A quel punto Tcheou va dagli operai, che si sono da poco addormentati, e urla: “Alzatevi e andate ai campi, il gallo ha cantato!”


Il suo sogno è che in poco tempo, i lavoratori incapaci di reggere il ritmo, lascino il suo servizio.Così avrà dei pretesti per non pagarli il salario di tutto l’anno.Tuttavia, la sua perfida manovra, sarà sventata da Kao YU-Pao, un domestico agricolo di 12 anni. Racconta ciò che ha scoperto ai suoi colleghi e ideano un piano: alla solita ora, una notte, quando il proprietario si intrufola…”
                                


                                



