---
title: Capitolo 173- Il desiderio di Irene
pubDate: 2025-08-07T11:37:50.900Z
tags:
    - rtw
---


Quando i due tornarono a casa, Ferlin scosse la testa e chiese riluttante: “Non potevi dire a Sua Altezza che ti sarebbe servito qualche giorno per valutare l'offerta prima di potere prendere una decisione?”


“Durante tutto il tragitto verso casa, sembrava che stesse danzando piuttosto che semplicemente camminando. Mi preoccupa persino dire che l'ultima volta che l'ho vista così felice era stato il giorno del nostro matrimonio"


“Sarebbe stata una pessima idea” Irene tirò fuori la lingua, “Se l'avessi fatto non sarei riuscita a dormire di notte”.


Lei era fatta così, il suo amore per il teatro era così forte che spesso era vista provare la sua parte nel teatro della fortezza anche a mezzanotte. Se non fosse stato per il Duca, lei sarebbe già diventata il fiore del teatro non solo di nome ma anche di fatto, trasformandosi nella stella dello spettacolo.Quando ci ripensò abbracciò sua moglie da dietro e le sussurrò all'orecchio: "Mi dispiace, cara”


“…” Irene gli toccò la testa confortandolo. “Non è stata colpa tua. Ti ha trasferito in altre città, non saresti mai riuscito a impedirglielo”. Rise con dolcezza e continuò: “Se vuoi perdere il tuo tempo a scusarti, perché non vai in cucina e prepari qualcosa? Mi piacerebbe dare un'occhiata ai copioni prima di fare qualcos'altro”.


“Perfetto, lo farò” Ferlin le baciò dolcemente il lobo dell'orecchio. “Preparerò il porridge di carne, le uova fritte e una salsiccia per festeggiare”.


Sotto molti punti di vista la nuova casa era stata arredata in modo diverso da quella vecchia. Un esempio era la cucina; nella Fortezza Longsong sia gli aristocratici che i civili avrebbero tenuto una stufa aperta nel salone principale, al contrario nella nuova casa c'era una stanza separata per la stufa.


Era circondata su tre lati dalle pareti e la sua parte posteriore era direttamente connessa al camino. L’attacco alla canna fumaria era perfino provvisto di un deflettore che poteva essere spostato orizzontalmente [*] e quando la stufa non era in uso poteva essere chiuso per prevenire che il fumo dalle altre case entrasse nella loro attraverso la stufa


Ferlin poteva facilmente pensare a diversi usi della nuova sistemazione. Un esempio era che una volta chiusa la porta, il salone non sarebbe stato coinvolto dalle esalazioni della cucina o dal profumo, e durante l'estate il focolare non avrebbe aumentato ulteriormente la temperatura della casa.


Dopo aver messo la legna da ardere e i trucioli di legno, le fiamme si alzarono in fretta. Adesso poteva finalmente iniziare a concentrarsi sui piatti della serata.


Anche dopo cena Irene restò immersa nei copioni e riuscì a mettere giù il terzo libro solo quando la candela finì.


“Come sono?” Ferlin non poté fare a meno di chiederlo, doveva sapere come fossero i copioni, dopotutto, sua moglie aveva passato molto tempo a leggerli. Prima, quando lavorava ancora a teatro, in mezza giornata leggeva dieci libri spessi quanto quello.


“A dire il vero… è difficile spiegare” esclamò Irene colpita. “Ciascun libro è pieno di nuove idee, non ho mai letto prima questo tipo di storie. Ad esempio, in "Cenerentola" il principe non si innamora di un'altra principessa, ma di una bellissima ragazza del popolo. E non è nemmeno questa la parte più sorprendente! La cosa inaspettata è che lui insiste fino alla fine per prendere la ragazza del popolo in moglie".


“Ho perfino iniziato a pensare che magari il Principe non abbia mai letto la storia, altrimenti, quest'incredibile e inusuale contenuto riguardate quest'improbabile coppia, non avrebbe dovuto generare in lui insoddisfazione? A parte questo, l'intera storia è molto emozionante. Non ho potuto fare a meno di voler applaudire quando il Principe ha finalmente ritrovato Cenerentola e le ha fatto indossare la scarpetta".


“Anche “Canto di mezzanotte del Gallo” è stata affascinante, ma paragonata a “Cenerentola” devo ammettere che è molto più semplice. Penso che due o tre scene sarebbero sufficienti per rappresentare chiaramente tutta l'opera. Inoltre, leggere la parte in cui i servi della gleba hanno trovato il coraggio di resistere alla nobiltà è stato meraviglioso".


“Dopo un lungo periodo passato in ginocchio, i pensieri dei servi della gleba cambiarono completamente rispetto il passato. La descrizione di come hanno dovuto sopportare a tutti i costi la situazione fino a quando non è diventata insostenibile è stata assolutamente fantastica... il sentimento che si prova quando hanno finalmente deciso di resistere e lasciano erompere la loro passione, sembra quasi colpire direttamente il cuore dello spettatore!”


“Dei servi della gleba che lottano contro la nobiltà?” Ferlin si accigliò, era sicuramente qualcosa che l'aristocrazia non tollererebbe mai. Se la servitù della Residenza Eltek provasse anche solo ad alzare zappe e vanghe contro il governante, rischierebbe proprio di ritrovarsi la testa tagliata ed esibita all'entrata della residenza il giorno successivo alla ribellione. “Sua Altezza vuole davvero che recitiate in un'opera simile?”


“Lo chiedi solo perché non hai letto il copione” Irene lo guardò freddamente, “dopo averlo letto ti sentirai come mi sento io. Saprai che siamo stati fatti per alzarci e resistere e non per lasciare che ci opprimano ancora a lungo".


“Le angherie del Signore erano diventate intollerabili, dunque adesso deve confrontarsi con l'importanza della vita umana. Alla fine loro comunque l’unica cosa che fanno è chiuderlo in un sacco e picchiarlo brutalmente, ma se vuoi sapere la mia opinione, si sono pure contenuti. Più tardi nella storia, quando i nobili vogliono uccidere i servi, vengono salvati da una strega che passava di là casualmente.


“Alla fine, lei diventa un emblema famoso per  l’aristocrazia locale, monito di cosa accade alle persone cattive, infine, durante un dibattito [*]ci fu una decisione saggia e benevolente da parte di un Signore straniero: comprò tutti i servi della gleba e li promosse a uomini liberi! Scommetto che quando arriveremo a questo punto l'intera folla esulterà a gran voce”.


Eppure, l'aristocrazia protesterà senza dubbio, pensò Ferlin contrariato, e i nobili metteranno il teatro sotto pressione. E questo sfocerà nello scioglimento della compagnia... Un attimo, si accorse subito che non c'erano nobili a Città di Confine se non il Signor Pine e Sua Altezza e l'ultimo era persino la persona che stava addirittura fondando la compagnia teatrale.


Quindi è possibile che Sua Altezza Reale voglia davvero rappresentare gli spettacoli per la popolazione civile? Sarebbe impossibile guadagnare persino qualche rame reale da loro, un attimo. Il pagamento degli attori sarà pari a quello ricevuto nella fortezza Longsong. Sin dall'inizio si sapeva che quest'impresa sarebbe stata in perdita. Davvero Sua Altezza Reale vuole mettere in scena questi scritti con il solo scopo di intrattenere.


“Caro”, continuò Irene i cambiamenti nell'espressione del marito. “Anche se le prime due storie sono assolutamente emozionanti, sono nulla paragonate alla terza: "Diario di una Strega"! Scommetto anche che se qualcuno a Città Rossa, Città del Re o qualsiasi altra grande città, la leggesse i teatri inizierebbero immediatamente a reclutare gente, con tanto di prove generali e pubblicizzandole in anticipo! Devo proprio ammettere che Pergamena è una scrittrice geniale. Sia per gli argomenti trattati che per lo stile narrativo "Diario di una Strega" è una storia molto più avanzata di qualsiasi tragedia attuale”.


“Ne sei sicura?” All'espressione solenne di sua moglie, Ferlin dovette trattenersi duramente per non ridere. “Nella Fortezza Longsong ho sentito anche io il nome del famoso Signor Kadin Faso i suoi lavori “Rosa Delicata” e “Principe alla ricerca dell'Amore” sono stati ampiamente lodati, persino fuori dai confini del Regno. Ho perfino sentito che altri Regni hanno mandato delle loro compagnie  per osservare e imparare da lui. Credi davvero che quest'opera possa essere migliore di tutti questi classici?”


“Certo che ne sono sicura. O stai forse mettendo in dubbio il mio punto di vista, caro!” Iniziò a raccontargli approssimativamente la storia: “Per non parlare della trama, la sua tecnica narrativa è qualcosa di mai visto. Rispetto alle opere del passato dove la storia è narrata da una terza parte, questa si concentra con decisione sui punti di vista di tre streghe per tutto il tempo. Nonostante le decisioni di ciascuna di loro abbiano un impatto di vasta portata l'una sull'altra, loro non ne sono a conoscenza".


“Tuttavia, verso metà storia, i loro archi narrativi, in apparenza scollegati, si uniscono nello stesso punto e da allora le tre streghe diventano inseparabili. Devo ammettere, che questo nuovo stile narrativo che permette di sviluppare diverse storie allo stesso tempo, sarà indubbiamente emozionante. Sono certa che non si limiterà solo a Città di Confine, mi chiedo persino in quanti capiranno il livello che è stato raggiunto”.


Afferrò emozionata una penna e della carta per immergersi nella scrittura delle lettere. “Non se ne parla proprio. Devo chiamare velocemente i miei colleghi di teatro e invitarli qui, sono proprio curiosa di vedere lo stupore sui loro volti!”


Ferlin tuttavia, fece un passo avanti e afferrò la sua mano. “Aspetta, Irene, tu non senti come se… questa storia fosse contraria al buon senso?”


Aveva ascoltato il riassunto di sua moglie e anche lui aveva percepito quanto la storia fosse emozionante. Mostrava il lato buono e cattivo della natura umana, che il bene e il male erano sovrapposti, l'uno sopra l'altro. Eppure, questa descrizione delle streghe e l'interpretazione della Chiesa erano in netto contrasto.


Come se non bastasse anche il contenuto era troppo spinoso. Ad esempio, la terza strega grazie alla preoccupazione e cura della sua famiglia, poteva rilasciare il suo potere magico e sviluppare liberamente la sua abilità. Alla fine, aveva scoperto che la storia del morso del demone non era altro se non una menzogna.


Questo significava che oltre l'abilità di controllo della magia non c'era nessun'altra differenza tra le streghe e le persone normali. Anche loro volevano solo ridere, piangere, incontrare i loro cari e struggersi di dolore quando questi morivano. Però, come era possibile che Sua Altezza, il Signore Roland Wimbledon, non si fosse preoccupato della diffusione di questa notizia? Non aveva paura dell'arrivo della Chiesa?


“Violare il buon senso? No … Ferlin, prima di diventare streghe, loro sono ragazze normali, non credi?”


“Sì, è così”.


“Se fossi io?” Irene lo guardò con gli occhi sgranati, “se diventassi una strega, penseresti che sono cattiva?”


“No, certo che no” rispose prontamente Ferlin. “Sarai sempre la brava ragazza che conosco”.


“E allora se avessimo una bambina, e diventasse una strega?”


“Questo è indubbiamente ancora più assurdo”. Chiuse velocemente la bocca, capendo improvvisamente all'interno del suo cuore quello che sua moglie cercava di dirgli. Etichettare come malvagia una strega sconosciuta e un parente con cui si vive dalla mattina alla sera, erano due cose completamente diverse.


“Ecco” annuì Irene soddisfatta “Se avessimo davvero una strega…”


Lui si inginocchiò su una gamba, assumendo la posizione usata per giurare fedeltà e disse: “In quel caso, io sarò proprio come il padre della terza strega nella storia. Proprio come lui, io farei del mio meglio per prendermi cura di lei”.


“Questa è la risposta che volevo sentire” disse ridacchiando, poi mise giù la penna. “Credo… che adesso potremmo provarci”.


“Come desideri, mia cara” le sussurrò delicatamente all'orecchio. Poi la prese ed entrò direttamente nella camera da letto.




Thea




Ciao a tutti ragazzi in primis voglio ringraziare il nostro lettore "Il santo" per la sua donazione ed è grazie a lui se oggi potrete leggere due capitoli in più. Sono certa che vi piaceranno. Detto questo abbiamo due interessanti note da proporre grazie al nostro Er Mu, il primo riguarda questa simpaticissima https://www.youtube.com/watch?v=SMtrsy5lKvo stufa di cui si parla per metà capitolo, mi ha davvero scossa. Il secondo è un elemento decisamente più storico che spero vi interessi ma data la questione mi affiderò alla spiegazione di Wikipedia sul "https://it.wikipedia.org/wiki/Debate Debate.  Permettetemi di concludere in tema: "Orsù non più indugi" https://www.paypal.me/erialis DONATE! per avere in più (manca solo lo sconto 2*1).                                


                                



