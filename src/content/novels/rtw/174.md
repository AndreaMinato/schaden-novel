---
title: Capitolo 174- Parco Industriale
pubDate: 2025-08-07T11:37:50.901Z
tags:
    - rtw
---


Contrariamente alle loro aspettative, due giorni dopo la partenza di Cenere, Maggie tornò a Città di Confine, apparendo di fronte tutti.


Dopo averne capito il motivo, il suo ritorno si trasformò in un caloroso benvenuto per un nuovo membro dell'Unione delle Streghe.


La giovane fu profondamente commossa dal banchetto che fu tenuto in suo onore nel giardino sul retro del castello. L'intera superfice di un ripiano era stata ricoperta da tutte le varietà di carne, e gli ospiti erano liberi di prenderle e cuocerle alla griglia.


C’era persino una ricca scelta di condimenti, tra cui sale, olio, peperoncini, peperoni e addirittura la salsa da barbecue creata personalmente da Roland. Quest'ultima era la salsa realizzata attraverso la cottura a stufato di tutti i di funghi nella Foresta delle Ombre insieme ad un pollo intero. A questa aveva anche aggiunto una miscela di sale, zucchero e farina di grano che gli permise di dimenticare l'inesistente glutammato monosodico. Maggie mangiò fino quasi a scoppiare prima di fermarsi.


Il pomeriggio di quello stesso giorno Roland testò la sua abilità.


Secondo Usignolo, paragonato a quello delle altre streghe, il suo potere magico poteva rientrare nel livello medio. Inoltre, la sua abilità di trasformarsi in ogni uccello era possibile solo nel caso in cui lei l'avesse già visto. Il cambio di forma richiedeva relativamente un grande consumo di potere magico. Durante uno stesso giorno, poteva trasformarsi circa 4 o 5 volte, mentre il mantenimento della forma richiedeva solo un piccolo quantitativo di magia. La sua abilità poteva essere classificata come di tipo evocativo ed era possibile sopprimerla attraverso la Pietra Della Vendetta Divina. L'uccello in cui preferiva trasformarsi era il piccione, ma Roland notò che era sempre più grande rispetto ad un uccello normale, a prescindere dal tipo. Per esempio, a detta del Principe, quando la strega si trasformava in un passero aveva la taglia di un piccione comune, invece, quando si trasformava in un piccione, era grande quasi quanto un’aquila di mare (1).


Roland si intristì un po' perché nonostante avesse disegnato a Maggie delle creature fantastiche come la fenice, il grifone o il kunpeng (2), la strega non era comunque in grado assumerne la forma.


Inoltre, a parte le intenzioni originali di Cenere, c'era ancora qualcos'altro a cui avrebbe dovuto fare attenzione, ossia, il tipo di abilità detenute dalle streghe riunite da Tilly. Se sua sorella avesse avuto molte streghe assistenti con il potere di aumentare significativamente l'efficienza dell'agricoltura, a Roland non sarebbe di certo dispiaciuto scambiarle per la sua tecnologia.


Per questo motivo decise di scrivere una lunga lettera a Tilly. Iniziò provandole che erano in una situazione di naturale alleanza, poi la avvertì dell'intenzione della Chiesa di unire il continente. E infine, le porse un ramoscello d'ulivo, esprimendole il desiderio di aiuto reciproco in modo tale da potere proseguire insieme. Adesso doveva solo aspettare il viaggio di Maggie nei Fiordi il prossimo mese e le avrebbe lasciato la lettera così da evitare di dover fare ulteriori sforzi.


Il giorno successivo, fu allietato da un'altra buona notizia.


La fabbrica per la produzione di macchine a vapore era sta finalmente completata. Si trovava su una riva del fiume Acqua Rossa, accanto al campo sperimentale di Foglia. L'intero sito era stato circondato da un recinto in legno con una liscia e semplice strada che conduce al pontone. Secondo i piani di Roland, quest'area sarebbe diventata in futuro un parco industriale.


Il Principe desiderava che l'edificio potesse espandersi il più possibile, per questo la struttura era stata costruita utilizzando un materiale ligneo relativamente facile da utilizzare, questo ricopriva un’area di circa mille metri quadri. Le macchine costruite da Anna erano già state spedite. C'erano due macchine perforatrici a vapore, due fresatrici, due macinatori manuali e anche un tornio manuale.


Nonostante, almeno in teoria, le macchine fossero abbastanza semplici, la loro finitura era di alta qualità. A parte i pedali e delle parti simili che erano state realizzate in legno, tutto il resto era in ferro battuto o d'acciaio. Si poteva persino dire che fossero stati prodotti con i migliori materiali attualmente in circolazione e con la maggiore precisione possibile.


Roland temeva di avere al massimo dieci lavoratori in grado di lavorare in fabbrica. Erano degli ex fabbri con i loro assistenti che avevano presenziato alla presentazione sul retro del castello. Aveva recentemente deciso di ingaggiarli con un salario fisso mensile di cinquanta argenti reali in modo che potessero imparare a operare con quei materiali di lusso. I fabbri e gli attrezzi da forgiatura, si sarebbero trasferiti nella casa di mattoni proprio fuori dalla fabbrica. Tuttavia, fatta eccezione per alcune parti non necessarie, la macchina a vapore sarebbe stata presto completata attraverso l'uso di quei macchinari.


Per celebrare l'apertura della fabbrica e alzare il morale, Roland decise di riunire tutti i funzionari del Comune e tenere una cerimonia del taglio del nastro e  tenere un breve discorso davanti l'edificio. La Compagnia Industriale di Graycastle fu così formalmente inaugurata, accompagnata anche dalla riproduzione di un saluto con armi da fuoco da parte di Eco.


Nei giorni successivi, in qualità di direttore della compagnia, Roland si era recato a fare visita alla fabbrica più volte. Dimostrava personalmente come si utilizzavano i macchinari e quale fosse il processo generale di produzione della macchina a vapore.


Il miglior modo a cui era riuscito a pensare per fare capire ai fabbri analfabeti la lavorazione e l'assemblaggio di una macchina a vapore era stato quello di schematizzare tutto il processo. Seguendo il processo di realizzazione di un semplice manuale, assegnò ad ogni parte un nome, numero e dimensioni. Dopodiché, tramite un diagramma mostrò l'ordine di installazione e lo schema di connessione. In quest'ultima parte, l'aiuto di Soraya fu fondamentale per finire il compito in tempo.


I primi giorni di produzione andarono esattamente come si aspettava: quasi nessun componente da loro realizzato soddisfaceva i requisiti. Non si poteva nemmeno lontanamente parlare di mettere insieme le parti per formare una macchina a vapore.


Tuttavia, a Roland non importava della percentuale di scarto. Una volta nelle mani di Anna, in un battito di ciglia, quei prodotti difettosi sarebbero stati ritrasformati in nuove lastre. Credeva dunque che con una pratica continua, sarebbe stata solo una questione di tempo prima che i fabbri avessero padroneggiato i metodi di produzione della nuova era.


Oltre alla fabbrica, il Principe aveva anche trasformato il retro della Miniera Settentrionale nella sua fabbrica militare e adesso era utilizzata principalmente per la produzione di fucili a tamburo e proiettili. Siccome Lesya, "l'esperto delle fornaci" raccomandato da Karl, era ormai arrivato a Città di Confine, una nuova serie di mantici era stata installata, aumentando in maniera consistente la temperatura nelle fornaci. Aveva persino reso possibile la calcinazione della polvere di cemento in maniera indipendente, facendo diventare obsoleta la vecchia camera di calcinazione.


Tuttavia, essendo limitati dalle attuali abilità manuali, la produzione di fucili a tamburo e proiettili era ancora completamente nelle mani di Anna. Per il momento, Roland si stava impegnando nella realizzazione di stampi per proiettili da utilizzare in una pressa. Anche se l'efficienza del taglio non si fosse rivelata buona quanto la formazione diretta di Anna, avrebbe potuto quanto meno ridurre il suo carico di lavoro.


Inoltre, per ringraziarla di avere sopportato due settimane di lavoro eccessivo, il Principe decise di inviarle un regalo.


*


“Un regalo?” Anna mise giù il pezzo che aveva da poco tagliato ed era rimasto nella sua mano, spostò dietro l'orecchio una ciocca di capelli che le era scivolata sulla fronte, la sua bocca si aprì in un sorriso smagliante. “Bello”.


“Non vuoi sapere che tipo di regalo è?” la prese in giro Roland.


“Uhm…” ci pensò sinceramente e dopo un momento ammise: “Mi piacciono tutti i regali che mi fai”.


Dopo sei mesi era tornata in salute, adesso non c'era nessuna traccia che indicava il tempo passato nelle segrete. Era stata ossuta e debole, ma ora era snella con gli occhi traboccanti di vita. Indossava un vestito bianco che la rendeva fresca e serena, il suo corpo sembrava pieno di vitalità.


Ecco come dovrebbe essere una diciottenne.


Quando vide Anna, Roland non riuscì a fermare un lato della sua bocca che si stava alzando, ogni volta che la vedeva il suo umore diventava sempre migliore.


Il cosiddetto "regalo" era stato coperto da un telo e riposto nel giardino del castello per non rovinarle la sorpresa. Aveva avuto quest'idea sin da quando aveva visto come Cenere aveva coperto il suo spadone. Essendo il Principe, il suo regalo non poteva che essere qualcosa di speciale. Regalare qualcosa come i gioielli o simili prodotti finiti, dimostrava una sincerità minore, quindi ci volle una lunga riflessione prima di trovare quest'idea.


Quando Roland rimosse il lenzuolo, un cesto di vimini intrecciato apparve di fronte ai loro occhi, ad esso erano state attaccate diverse corde che poi erano state legate da una parte e collegate ad un vasto telone.


“Che cosa... è?” Anna si avvicinò e iniziò a girare attorno l'oggetto piena di curiosità.


“Una mongolfiera” (3) rispose Roland con un sorriso.  “Può portarti su nel cielo, e puoi guardare la terra come un uccello in volo”.


“Volare fino al paradiso?” Si voltò, i suoi occhi erano accesi dall'entusiasmo. “Può davvero farlo?”


Sin dai tempi più antichi, il volo è sempre stato uno dei sogni dell'umanità. Dal deltaplano alla mongolfiera e dai dirigibili agli aerei per l’esplorazione e le sfide che ciò porta con sé l’umanità aveva già pagato un enorme prezzo, ma nonostante questo non aveva mai abbandonato la sua ricerca. Anche se in quel mondo le streghe erano sempre esistite, il volo era ancora qualcosa permesso a una minoranza. Lo scenario dall’alto sarebbe rimasto sicuramente impresso in chiunque.


“Certamente, devi riempire il pallone alla fine delle corde con l'aria calda”.


Roland stabilì che Usignolo, Fulmine e Maggie avrebbero lavorato come personale di emergenza. In caso di incidente i due sarebbero riusciti ad atterrare in sicurezza con l'aiuto di Fulmine e Maggie nella forma di aquila di mare. Per quanto riguardava le altre streghe, aveva deciso di non informarle momentaneamente di una cosa simile. Soprattutto Wendy e Pergamena, loro si sarebbero sicuramente opposte a qualunque sua avventura. Erano fermamente convinte che lui non avrebbe mai dovuto nemmeno provare ad avvicinarsi al più minuscolo pericolo.




Thea






Ed ecco il capitolo in più derivato dalla donazione di "Il santo", grazie infinite. detto questo iniziamo con le note ehhe.
La prima (1) riguarda l'aquila di mare, nominata due volte qui, la tradizione italiana popolare indicava molto spesso i gabbiani come aquila di mare, ebbene niente di più errato perchè esiste ed è tutto un altro uccello e come dice il nome è un https://it.wikipedia.org/wiki/Haliaeetus_albicilla aquila.


La seconda riguarda (2) i https://en.wikipedia.org/wiki/Peng_(mythology) Kun-peng ossia delle creature mitologiche cinesi con parti sia di pesci che di uccelli. In genere il corpo è simile ad un pesce ma ha becco e ali al posto delle pinne. In pratica fa parte del http://mythical-bestiary.wikia.com/wiki/Kun-Peng bestiario mitologico cinese. Per saperne di più vi invito a cercare le immagini su google vi piaceranno.


La terza (3) riguarda, indovina indovinello, la https://it.wikipedia.org/wiki/Mongolfiera mongolfiera. Un mezzo di volo un po' in disuso attualmente, ma ricco di http://www.ferraramongolfiere.it/it/storia-mongolfiera storia. Qualcuno forse ricorda che uno dei mezzi di trasporto utilizzato nel libro "Il giro del mondo in 80 giorni" era appunto la mongolfiera. Vi regalo oltretutto un bel video in bianco e nero dell'https://www.youtube.com/watch?v=SlOmKTTVgXM Istituto Luce spero vi interessi.


Ringrazio di nuovo "Il santo" per la donazione e anche voi lettori che ci seguite speriamo che le nostre ricerche vi interessino, vi ricordo che alcune di esse sono sul forum di novelleleggere. Buon fine settimana a tutti.                                


                                



