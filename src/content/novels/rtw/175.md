---
title: Capitolo 175: Il giro in mongolfiera
pubDate: 2025-08-07T11:30:06.701Z
tags:
    - rtw
---


Il principio di fabbricazione delle mongolfiere era molto semplice. La costruzione richiedeva il superamento di due difficoltà: i bruciatori e il pallone.


Per il primo punto, in assenza di recipienti a pressione che potevano emettere del combustibile gassoso, Roland poteva solo affidarsi alla legna da ardere o al carbone per riscaldare l'aria. Tuttavia, la loro efficacia era troppo ridotta e dovette accettare che utilizzandoli non sarebbe arrivato molto lontano.


Questo significava le regole alla base del viaggio in mongolfiera erano state scoperte molto prima rispetto al mondo da cui veniva Roland. Ciononostante, c'era un motivo se le mongolfiere erano state utilizzate nelle battaglie solo dopo l'introduzione dei palloni a idrogeno. Dal canto suo, Roland poteva ignorare completamente il bruciatore e lasciare che fosse Anna a occuparsi del calore.


Il secondo problema era stato rendere il pallone ermetico, ma almeno per questo, Roland poteva prendere spunto dall'esperienza dei suoi predecessori e risolverlo facilmente attraverso l’uso di più strati di tessuti. Lo strato più esterno era un telone resistente all'usura; quello centrale era composto dal tessuto epiteliale dell'intestino delle mucche e lo strato più interno era una sottile garza. Questa combinazione l'avrebbe aiutato a prevenire una perdita e a non temere i becchi degli uccelli.


Roland tenne sollevata l'apertura inferiore del pallone, permettendo ad Anna di alzare la temperatura attraverso una fiamma comune. Lentamente, cominciò a innalzarsi, sembrando un melone d’inverno sciolto.(*) La mongolfiera doveva trasportare due persone, quindi il diametro maggiore che il pallone doveva raggiungere doveva essere di almeno cinque metri. C'era voluta quasi una settimana per cucire il tessuto epiteliale intestinale di dodici mucche. Se non fosse stato il Signore della città, sarebbe stato categoricamente impossibile avere un giocattolo così grande.


“Vola attraverso la spinta idrostatica dell'aria calda?” chiese Anna. “Ricordo che l'aria calda sale sempre".


“Esatto, l'aria calda sale, quella fredda scende, è un fenomeno naturale comune. Se usiamo la teoria delle particelle per spiegarlo possiamo dire che l'aria riscaldata intensifica il moto delle particelle e ne aumenta la diffusione nei suoi dintorni. Tuttavia, con l'espansione del volume, la sua densità si riduce. E mentre la densità dell'aria circostante non cambia, l'aria nel pallone diventa al confronto più leggera e questo la fa salire".


Quando Roland finì la spiegazione del principio, si accorse che fatta eccezione per Anna, la cui espressione sembrava dire: “quindi è per questo”, le altre tre streghe erano completamente perse. A questa vista non poté fare a meno di rammaricarsi dell’importanza di possedere un talento innato.


Quando il pallone fu completamente gonfio, iniziò a fluttuare in aria e lentamente le sue funi si raddrizzarono. Roland prese l'iniziativa ed entrò nel cesto per primo. Poi aiutò Anna a salire.


“Continuo a essere un po' preoccupata” disse Usignolo, “forse è meglio che vada prima io”.


“Fidati di me, non succederà nulla” Roland le fece un sorriso rassicurante. “E se anche succedesse qualcosa di inaspettato, c'è comunque Fulmine”.


“Stai tranquilla, li prenderò!” assicurò Fulmine battendosi fiduciosa il petto.


“Ci sono anche io, guu!” garantì Maggie imitando la posa dell'amica.


Con uno sbalzo il cesto si sollevò da terra e si alzò gradualmente. In poco tempo raggiunsero la parte superiore del castello e l'intera città si aprì di fronte i loro occhi.


Per Roland, una vista simile non era una novità, dopotutto, era già stato su un grattacielo e aveva guardato in basso. Però, per Anna era un'esperienza nuova, una prospettiva che non aveva mai visto prima. Si era piegata sul bordo della gondola e guardava giù, teneva il braccio di Roland con una delle sue mani. Sembrava assolutamente entusiasta e nervosa allo stesso tempo.


Era la prima volta che Roland vedeva una simile espressione sul suo volto, probabilmente era perché i suoi piedi non erano mai stati tanto lontani dal suolo. Immaginava però che fosse normale, si trovava in cielo per la prima volta, e magari aveva una leggera paura dell'altezza.


Non passò molto tempo perché il cesto arrestasse la sua salita e fosse bloccato dalla corda di canapa. Quest'ultima aveva una lunghezza di 50 metri, quindi avrebbe raggiunto la dimensione di un edificio di 15 o 16 piani. Roland lasciò che Anna riducesse l'intensità della fiamma, così che la mongolfiera restasse sospesa in aria.


Fulmine era rimasta vicino al cesto per tutto il tempo, ma constatando che il pallone galleggiava in aria in tutta sicurezza, si sentì rassicurata e iniziò a giocare ad acchiapparella con Maggie intorno alla mongolfiera.


Da quell'altezza si poteva vedere chiaramente il tetto del castello, i cantieri sparsi per tutta la città, il Fiume Acqua Rossa che scorreva da ovest a est, e i verdi terreni coltivabili dall'altro lato del fiume.


“Come ti senti?” le chiese Roland con un sorriso quando lei gli lasciò la mano.


“Ti ringrazio per questo regalo” rispose emozionata. “A quanto pare, anche io posso volare fin quassù”.


“Puoi volare ancora più in alto” Roland si sedette contro un lato del cesto di vimini. “Se la prossima corda di canapa sarà più lunga, potremmo volare anche dieci volte più in alto! Però, più in su il flusso d'aria è molto più caotico e sarebbe più difficile essere al sicuro. Comunque, questo è solo il primo prototipo, aspetta fino a quando inventerò il motore a pistoni. Con quello persino le persone comuni riusciranno a volare più veloci e più in alto, persino degli uccelli, e poi...” Guardò verso il cielo blu con il cuore ricolmo di speranze, “l'umanità un giorno volerà via da questo mondo e navigherà nello spazio infinito”.


“…” Anna trattenne il respiro, i suoi occhi brillavano pieni di aspettative per quello a cui avrebbero assistito.


“Non posso assicurarti che riusciremo a volare via da questo mondo” ammise Roland divertito vedendo l'espressione dell'altra, “ma per la creazione di un motore a pistoni, così che le persone normali possano voltare come uccelli, credo che il resto della mia vita sia sufficiente”.


“In effetti, con le abilità di Anna, non dovrei avere dei problemi ad affrontare qualsiasi sorta di complicazione che si presenterà durante la produzione. Tuttavia, ci sono pochi materiali attualmente disponibili della qualità necessaria. La ghisa di bassa qualità può anche andare bene per la creazione di macchine a vapore, mentre il ferro battuto è abbastanza buono per la produzione di armi; non è nemmeno un problema creare dei fucili a tamburo in acciaio. Nonostante questo, temo proprio che per costruire un motore a combustione intero servano ferro, acciaio o alluminio di alta qualità”.


“Guarda, questo è l’aspetto attuale di Città di Confine, ed è tutto merito del tuo contributo, 'Signorina Anna'”.


A quelle parole Anna osservò con aria assente un punto indefinito. Dopo un po’ si sedette e disse a voce bassa: “Mia madre è morta in un incendio, eppure io non sono morta, non sono stata sepolta dal fumo spesso o dal devastante inferno di fuoco. Contrariamente a quello che pensavo, io sono diventata una strega. Per molto tempo, ho creduto che fosse stato il mio risveglio a portare le fiamme e ho finito per essere profondamente disgustata da me stessa, dal mio essere una strega. Poi, sono stata imprigionata per quella stessa colpa, ho pensato che quello sarebbe stato il modo in cui sarei potuta morire in pace. Tu però mi hai salvata e mi hai fatta uscire dalla prigione. Mi hai insegnato a usare la mia abilità… io non avrei mai creduto che oltre alla distruzione e al dolore, le mie fiamme potessero essere così utili” Anna fece una pausa. “Mi è stato concesso di incontrati, solo per questo io dovrei già sentirmi molto grata. Eppure, adesso mi rendo conto che i miei pensieri sono già cambiati. A volte il mio cuore sembra essere oppresso e io non mi sento bene e vorrei avere di più”.


La strega afferrò Roland per una spalla. “dopo aver sentito tutto questo vuoi ancora assumermi?”


Gli occhi blu della stessa tonalità di un lago della giovane erano accesi dai raggi solari, il suo respiro sfiorava direttamente il volto di lui, facendogli venire i brividi. Attraverso le loro vesti sottili, il Principe poteva percepire il corpo morbido e il battito crescente della ragazza. E nonostante tutto, lei non evitò il suo sguardo, lei lo guardava direttamente negli occhi. Adesso che Usignolo non c’era, Anna era piena di entusiasmo e aveva persino preso l'iniziativa.


“Qui fuori…”


Roland non finì mai la frase, Anna gli aveva già chiuso le labbra.


Quando si separarono, lui riuscì a dire a fatica: “Voglio assumerti, a tempo pieno, Signorina Anna".


“Perfetto”.


Questa volta fu lui a prendere l'iniziativa, abbassò la testa e chiuse le distanze tra di loro.


…


“Ehi” Maggie che stava inseguendo Fulmine da un po', avvertì improvvisamente un pericolo e si fermò nel cielo, scrutando il cesto vuoto: “Sono spariti! Guu!”.


“Ah?” Fulmine gli diede un veloce sguardo e disse: “Si sono semplicemente seduti”.


“Non gli va di guardare fuori?”


“Possono sempre ammirare il panorama dopo, non hanno tante occasioni come questa”.


“Occasioni?” Maggie scosse le ali e atterrò sulla spalla di Fulmine. “Non capisco, guu, non dovremmo andare di là e dare un'occhiata, guu?”


“No, non dovremmo” concluse Fulmine abbracciando il piccione. “Si tratta di un rituale sacro che non può essere interrotto”.


“Guu?”


“Beh, per farla breve, posso solo dirti che lo capirai in futuro. Fino ad allora è meglio che tu non lo veda, almeno è quello che mio padre, il più grande esploratore mai esistito, mi ha detto”.  Fulmine lanciò Maggie in aria. “Adesso è il tuo turno di scappare e il mio di inseguirti!”




Thea






Mi chiedo se abbiano mai scritto una canzone sul melone m..non riesco a trovarla su internet. ahha che domande mi faccio vero? Beh comunque inizia il caldo e un bel melone ci sta, siamo stati fortunati anche se in realtà il melone di cui si parla è più un melone invernale cinese. Vi lascio la pagina di https://en.wikipedia.org/wiki/Wax_gourd wikipedia purtroppo non c'è in italiano. 
Vi ricordo che se volete leggere un capitolo in più basta cliccare https://www.paypal.me/erialis QUI.


                                


                                



