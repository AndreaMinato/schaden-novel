---
title: Capitolo 176- La risposta in fondo al cuore
pubDate: 2025-08-07T11:37:50.901Z
tags:
    - rtw
---






La mongolfiera restò in aria per circa mezzora. Poi, lentamente, scese a terra nel cortile del castello.


Quando il cesto della mongolfiera atterrò, attirò l’attenzione di tutte le altre streghe, che una dopo l’altra avevano circondato Usignolo, mentre aspettava, ed ora quasi tutti i membri dell’Unione delle Streghe si trovavano lì. Pergamena, tornata di recente, aveva fatto tutta la strada di corsa dal Municipio. Una volta arrivata, dopo aver dato un’occhiata preoccupata al cielo, come se temesse che un enorme pallone cadesse da lì, chiese subito di essere messa al corrente della situazione.


Non appena il Principe uscì dal cesto, Pergamena e Wendy lo raggiunsero, e iniziarono a fargli la predica, dicendogli di non rischiare di nuovo la vita così. Il Principe, dal canto suo, difese le sue azioni usando come scusa la novità di quel giocattolo, rigirando la questione.


Usignolo, che trovava la situazione molto divertente e li stava per raggiungere, d’improvviso sentì un colpo al cuore e si immobilizzò sul posto.


Aveva visto negli occhi di Anna una gioia traboccante quando Roland l’aveva aiutata a uscire dal cesto, ed era leggermente arrossita sulle guance. La sua frangia biondo cenere era raccolta da un lato con l’aiuto di un piccolo fermacapelli d’argento che luccicava al sole.


Usignolo si ricordò di aver visto Roland lucidare un pezzo d’argento quando era alla fabbrica e spiegava al fabbro come utilizzare i pesanti macchinari.


Quel fermaglio l’aveva fatto Sua Altezza con le sue mani?


Presto le altre streghe iniziarono a chiedere insistentemente di poter fare anche loro un giro in mongolfiera, e così questa ricominciò ad alzarsi, questa volta con a bordo Anna e Nana.


Usignolo restò lontana dalla folla, ad osservare la mongolfiera che diventava sempre più piccola.


La sua mente era occupata da un solo pensiero: il volto di Anna, illuminato da un sorriso gentile.


Anna di solito aveva un’espressione calma, neutra, raramente mostrava altre espressioni. Durante il suo viaggio verso l’Associazione delle Streghe Alleate, all’interno di grandi città, Usignolo aveva spesso incontrato persone con un sorriso simile.


Sapeva cosa significava, era chiaro che il Principe e Anna non avevano semplicemente contemplato il paesaggio dall’alto. Anche se Maggie e Fulmine erano comunque nelle vicinanze, quindi era impossibile che fossero arrivati fino in fondo. Ma una volta che l’idea si fosse manifestata, non avrebbero più potuta ignorare. Di colpo le parve che un pezzo del suo cuore si fosse svuotato.


Anche se Usignolo credeva di aver preso la sua decisione già da tempo, ritrovandosi davanti alla realtà dei fatti scoprì di essere molto meno preparata di quanto non immaginasse.


Per restare da sola, andò in un angolo e si sedette appoggiando la schiena contro il muro, guardando gli altri con aria scossa, con la testa del tutto vuota.


Quando la mongolfiera riatterrò e Nana scese dal cesto, Foglia colse al volo l’opportunità di salire nel cesto.


Quando Usignolo si riprese, scoprì che Roland non era più in cortile, probabilmente era tornato al castello, preso dal suo lavoro, forse a spiegare uno dei suoi libri. Doveva andare anche lei nell’ufficio, doveva essere sempre al fianco del Principe, come aveva fatto fino a quel momento. Ma quando si alzò, si ritrovò incapace di fare un solo passo. Davvero non sapeva come affrontare Roland, anche nel caso in cui fosse entrata nella sua nebbia per non farsi vedere da lui, sapeva che guardare la sua faccia piena di gioia l’avrebbe solo messa ancora più a disagio.


Wendy le si avvicinò dopo che la mongolfiera aveva fatto su e giù varie volte. “Perché non vai a provare anche tu? È bello vedere la città dall’alto.”


Se in quel momento c’era qualcuno che Usignolo avrebbe saputo affrontare ancora meno del Principe, questi era Anna. Quindi, quando sentì quel consiglio, fu presa dal panico ed esclamò: “No, devo proprio tornare in ufficio.”


Appena finì di parlare entrò nella sua nebbia. Dopo aver fatto pochi passi si chiese, “Perché sto usando la mia abilità in cortile?” Si girò appena in tempo per vedere Wendy che si guardava attorno stupita, e digrignando i denti riprese a camminare.


…


Dopo cena tornò immediatamente nella sua camera; guardò il soffitto e cadde all’indietro sul letto.


Quel giorno, fino alla fine, non si era fatta vedere in ufficio. Quando Sua Altezza Reale l’aveva chiamata, lei gli aveva semplicemente toccato la schiena con la mano, per fargli capire che era ancora lì. Poi, quando Roland aveva messo sul tavolo i pesci che le piacevano tanto, lei non era in vena di accettare e non ne aveva preso nessuno.


“Cosa c’è? Cosa ti è successo oggi?” Anche Wendy tornò in camera da letto e si chiuse la porta alle spalle. “Ho visto che tutti quanti andavano sulla mongolfiera, mentre tu te ne stavi seduta da sola.”


“Non è niente,” disse Usignolo, distogliendo lo sguardo.


“È evidente che c’è qualcosa che non va.” Wendy si sedette sul bordo del letto, facendo girare Usignolo. La guardò per un po’, poi disse: “Pensavo che avessi capito che a me puoi dire tutto.”


“… ” L’altra chiuse gli occhi, fece passare del tempo e poi mormorò: “È per Anna.”


“Anna?”


Usignolo non voleva parlare di quelle cose fastidiose, dopotutto l’avrebbe fatta sentire ancora più insignificante. La prima strega che Sua Altezza aveva incontrato era stata Anna, non lei. Ma d’altra parte, se non ne avesse parlato, il dolore che sentiva nel petto sarebbe diventato più forte, sempre più difficile da sopportare.


Inoltre Wendy l’aveva sempre aiutata molto quando aveva avuto bisogno. Ogni volta che era confusa, la prima persona a cui pensava era Wendy, non l’aveva mai delusa. Pensando a ciò, prese delicatamente la mano di Wendy e iniziò a parlarle dei suoi problemi. Dopo averla ascoltata, Wendy sospirò, “Sapevo che Anna non comprendeva l’importanza della questione, ma nemmeno tu capisci? Ti ho già ricordato l’altra volta che lui non può stare con una strega. In quanto Re, Roland Wimbledon dovrà avere figli a cui far ereditare il Regno, e per questo non potrà scegliere una strega come moglie.”


“Lo farà.”


“Cosa?” Wendy era sorpresa.


“Roland sposerà una strega,” disse Usignolo, aprendo gli occhi uno dopo l’altro. “L’ha detto lui stesso!”


Avrebbe voluto tenerselo per sé, nascosto in fondo al cuore, ma non sopportava più di non essere presa sul serio.


Wendy sembrò spaventata dalla notizia, e dopo un po’ chiese, accigliata: “Ne sei sicura?”


“Sì,” confermò Usignolo ancora una volta, e per rendere la cosa più chiara ripetè la domanda fatta quel giorno da Pergamena, “Quando ha chiesto Potresti sposare una strega?’ , lui ha risposto, ‘Perché no?’ Conosci la mia abilità, sai che capisco se qualcuno dice il vero o mente. Quando ha dato questa risposta, non stava mentendo.”


Wendy afferrò con forza il braccio di Usignolo: “Questa cosa la puoi solo tenere a mente, ma non parlarne mai più, nemmeno con le sorelle dell’Unione delle Streghe.”


“Perché?”


“Perché è destinato a diventare il Re di Graycastle, e cos’è un re senza eredi? Anche senza tener conto della Chiesa, sarebbe difficile già ottenere il supporto della nobiltà locale! Pertanto questo fatto deve essere tenuto segreto, non devi parlarne per nessun motivo! Per ora, tutto ciò che devi fare è proteggerlo. Non dimenticare che il suo diventare o meno Re di Graycastle avrà conseguenze per tutte noi sorelle!”


Usignolo annuì, dando segno di aver capito.


“Riguardo a ciò che ti tormenta,” Wendy rifletté un attimo. “Vuoi sedere sul trono di Regina o vuoi stare al suo fianco?”


“Voglio stare con lui, ovviamente” disse Usignolo senza esitare.


“Allora…non sei già al suo fianco?” Wendy sorrise, “Ci sarà una sola Regina, ma se lui diventerà Re, avrà ancora bisogno della tua protezione. Capisci cosa voglio dire?”


Usignolo sbatté le palpebre, ma non rispose.


“Stare insieme non è difficile, il difficile è accettare la scelta che devi fare,” disse Wendy, “Se non ce la fai, devi lasciare la tua posizione, oppure fare il passo successivo…Solo tu sai quale è la risposta giusta.”


…


La mattina seguente, quando Roland entrò sbadigliando in ufficio e aprì il cassetto, scoprì che i pesci erano spariti senza lasciare traccia.


-Merges


Cosa devo dirvi a me dispiace tantissimo per Usignolo, magari si interessasse a qualcun altro. Forse così Roland aprirebbe gli occhi, Anna sarà pure carina, ma non ha mordente è solo utile come taglia tutto.


Vi ricordo che se volete leggere un capitolo in più basta cliccare: https://www.paypal.me/erialis QUI


-Erialis                                


                                



