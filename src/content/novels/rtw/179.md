---
title: Capitolo 179: Rituale di conversione
pubDate: 2025-08-07T11:30:06.702Z
tags:
    - rtw
---




Per diventare Papa era necessario sapere tutto ciò che riguardava la Cerimonia di Conversione dell’Armata della Punizione Divina. Un anno fa, dopo che O’Brian aveva decretato che Mayne sarebbe stato il suo successore, gli aveva dato da leggere dei libri sulla cerimonia. Solo dopo aver ottenuto tutta la conoscenza che contenevano sarebbe stato degno di succedergli.


Per questo motivo aveva già da tempo memorizzato il contenuto dei libri.


Per creare un nuovo soldato dell’Armata della Punizione Divina si doveva sacrificare la vita di una strega. Veniva composta una miscela unendo il sangue della strega e la Pietra della Vendetta Divina, che veniva iniettata in un guerriero dell’Armata dei Giudici. Nei secoli lo svolgimento della cerimonia aveva subito molti cambiamenti, ma la sua essenza era rimasta la stessa: mentre il numero di streghe decideva il limite massimo possibile di nuovi membri dell’Armata della Punizione Divina, erano la devozione e la volontà dei Giudici che stabilivano il tasso di successi.


Dopo aver letto quel libro, capì finalmente perché la Chiesa ospitava ogni anno così tante giovani donne. Non c’era alcun segno esteriore che lasciava intendere che sarebbero diventate streghe, prima che la loro magia si risvegliasse erano esattamente come tutti gli altri esseri umani. Ma quando il loro potere magico convergeva, il corpo, gli organi, il sangue, tutto cambiava. Quindi non c’era alcun modo per ottenere un numero più alto di streghe se non aumentarne l’allevamento.


Era anche per questo che aveva concordato con ciò che diceva Heather: tutto quello che avevano fatto era sempre stato malvagio, le mani degli alti ranghi della Chiesa erano tutte immerse nel sangue. Avevano ucciso più streghe di qualsiasi boia, ma per sconfiggere il Demonio, per evitare la distruzione dell’umanità, non avevano altra scelta.


Solo i vincitori potevano ottenere la grazia di Dio.


…






C’erano due Giudici sul tavolo per la conversione e Mayne li conosceva entrambi, erano Dylan del primo battaglione e Tucker Thor, una guardia della Città Santa, che era ancora un Giudice Capo.


Sebbene entrambi sorridessero e cercassero di mostrare la loro fede, a causa dei muscoli tesi e dei pugni serrati l’Arcivescovo notò comunque quanto in realtà fossero nervosi. Cercò quindi di rassicurarli, avvicinandosi e mettendo loro una mano sulla spalla. “Tranquilli, sono sicuro che ce la farete entrambi.”


“Sua Eccellenza, finché sopportiamo il dolore andrò tutto bene?” Dylan non poté trattenersi dal fare questa domanda.


“Esatto, dovete solo resistere.” Mane rise, “Tu sei Dylan, giusto?”


“Vi ricordate il mio nome”, rispose Dylan emozionato.


“Certo, sei un membro del primo battaglione, che ha partecipato alla battaglia in difesa di Hermes lo scorso anno. Il capitano della tua unità è…Alicia, giusto?”


“Sì.” Dylan annuì con convinzione. “In quella battaglia la nostra unità subì gravi perdite. Metà dei miei compagni morì sotto i colpi delle bestie demoniache. Ho pensato che se avessi potuto ottenere la capacità di uccidere quelle specie miste come ho visto fare all’Armata della Punizione Divina, avrei voluto entrarvi a farne parte anche io, Sua Eccellenza!”


“Hai una ferma convinzione”, lo incoraggiò Mayne, e poi si girò verso l’altro Giudice. “E tu invece, Tucker Thor, qual è la tua motivazione per entrare nell’Armata della Punizione Divina?”


“Voglio difendere la Nuova Città Santa”,disse il Giudice Capo. “E poi, sembra che ogni anno le bestie demoniache diventino più forti; già l’anno scorso sono riuscite a sfondare le mura della Città Santa, se non fosse stato per l’Armata della Punizione Divina la cattedrale sarebbe anche potuta cadere quel giorno. Quindi ora anche io voglio diventare un solido scudo contro le bestie demoniache, e trafiggerle con la mia picca.”


“Eccellente, entrambi siete l’orgoglio della Chiesa.” Mayne, proprio come descritto negli antichi resoconti, provò a diminuire la loro tensione con parole di incoraggiamento. Quando vide che la loro fede non poteva essere più salda, fece un cenno con la mano per segnalare che la cerimonia poteva procedere.


Un gruppo di guardie andò a coprire loro gli occhi e usò degli anelli di ferro per legare al tavolo polsi e caviglie, così che non si liberassero nel corso della Cerimonia di Conversione. Poi fu fatta entrare la strega e fu messa sul tavolo, fra i due.


In quanto strega di proprietà della Chiesa, aveva passato la maggior parte della sua vita chiusa in un monastero della Vecchia Città Santa, ma dopo il risveglio era stata mandata nell’area centrale, aspettando il suo momento di diventare materiale per la conversione.


Un giorno prima del suo sacrificio era stata costretta a bere molta acqua dei sogni, che era una medicina a base di erbe ottenuta bollendo felci dormienti e fiori d’inverno, assicurava che qualunque cosa fosse accaduta, lei non si sarebbe svegliata durante la cerimonia.


“Numero, età?”


“Uno, diciotto,” rispose una delle guardie.


Era una domanda di routine, solo il sangue di una strega adulta era abbastanza potente da soddisfare i requisiti per convertire un Giudice in un membro dell’Armate della Punizione Divina. Dopo che Mayne ebbe la conferma che la strega apparteneva alla giusta categoria, annunciò che la cerimonia poteva iniziare.


Al suo segnale, una sottile siringa d’argento fu inserita nel braccio della strega, e subito il suo sangue marrone-rossastro iniziò a fluire nel tubo che stava attorno all’ago, e finì in una bacinella di cristallo. Il fondo della bacinella era rivestito di un sottile strato di pietra della Vendetta Divina di colore blu, poco a poco venne ricoperto dal sangue, che arrivò a riempire l’intera bacinella.


La Pietra Divina della Vendetta presto diede origine a dei cambiamenti. Dal lato della bacinella di cristallo si poteva vedere come le pietre blu venissero assorbite dal sangue di strega e dopo mezzora le pietre iniziarono gradualmente a sciogliersi, fino a scomparire del tutto. Il sangue da torbido divenne limpido, trasformandosi da marrone-rossastro a blu cielo.


Anche se quest’operazione appariva abbastanza semplice, erano arrivati a quella procedura sicura solo dopo decine di migliaia di test.


Per esempio, qual era l’età migliore? Quanto sangue avevano le streghe? Quali erano i migliori aghi e tubi? Da che parte del corpo era meglio prendere il sangue? E dove doveva essere iniettato? Quali Pietre avrebbero funzionato al meglio? Quante se ne dovevano usare?…


Oltre a usare gli antichi scritti, avevano riportato tutti gli esperimenti falliti, e le riflessioni su come fare a migliorarli. Allo stesso tempo, però, spiegavano i principi generali alla base del processo di conversione.


Dopo che il corpo di una strega veniva cambiato dalla magia, il sangue otteneva la capacità di irrobustire gli organi e i tendini, ma se il sangue veniva usato direttamente, il ricevente moriva all’istante.
Pertanto, era necessario immergere una Pietra Divina della Vendetta nel sangue di una strega e dissolvere il ‘potere misterioso’ che conteneva. Dopodiché poteva essere iniettato negli aspiranti ma, anche così, il sangue avrebbe danneggiato la coscienza del ricevente, facendogli gradualmente perdere emozioni e intelligenza, fino a farlo diventare un essere in grado di sopravvivere solo grazie ai suoi istinti e alla forza di volontà.
A chi sopravviveva alla cerimonia era dato in più il potere di eliminare ogni magia attorno a sé anche senza indossare la Pietra Divina della Vendetta.


“Devo dire che è una combinazione affascinante. Il sangue di strega, che normalmente porterebbe le persone alla morte, e la Pietra Divina della Vendetta, che se ingerita porta anch’essa alla morte, se combinate insieme, i loro effetti collaterali vengono ridotti al minimo.”


Quando il liquido blu lentamente fu iniettato nella pelle dei Giudici e assorbito, le vene delle loro braccia e del collo si gonfiarono immediatamente, e le loro espressioni si fecero amare, come se dovessero sopportare un enorme dolore. Dylan fu il primo a gridare forte, si dimenò selvaggiamente sul tavolo, serrando e aprendo le mani ripetutamente, ma non poteva muovere mani e piedi, e dopo poco iniziò ad essere ricoperto da un sottile strato di sudore.


Tucker, dal canto suo, non si trovava in una posizione migliore. Iniziò a ringhiare e gli uscirono bava e sangue dalla bocca, mentre il suo corpo si contraeva.


Il fluido dentro al bacino di cristallo diminuì poco a poco e presto fu visibile il fondo, a quel punto la voce di Dylan era diventata un lamento, interrotto da grida di parole dal significato sconosciuto. La sua pelle iniziava a dissolversi, emetteva un fumo bianco dalla testa e dai piedi. Secondo gli antichi resoconti, questo era il segno che la conversione era sul punto di fallire. Mayne esitò, insicuro se continuare a osservare, ma a quel punto il Papa andò accanto a lui e, posandogli una mano sulla spalla, disse: “Basta così, lascialo andare.”


A quelle parole, una guardia personale del Papa si fece avanti, estrasse un pugnale e lo infilò di netto nel collo di Dylan, girò velocemente il manico e pose fine alle sue sofferenze.


Dopo una lunga e dolorosa attesa, le convulsioni di Tucker Thor’s si placarono, e il suo respiro si fece più regolare, la pelle, precedentemente rosea, era ora di una sfumatura bluastra. Vedendo ciò, Mayne seppe che aveva superato la cerimonia di conversione.


Un uomo ce l’aveva fatta e un altro uomo aveva fallito, pensando a quel risultato Mayne sospirò, in un quarto d’ora la Chiesa aveva perso un devoto Giudice e sprecato metà del sangue della strega.


Tuttavia c’erano ancora sessanta Giudici che aspettavano la loro occasione di essere convertiti, quindi dovette far andare avanti la cerimonia.


…


Quando la cerimonia ebbe fine, Mayne non riusciva quasi più a reggersi in piedi. Barcollò vicino al tavolo, quasi facendo cadere gli strumenti che vi erano appoggiati, e infine si sedette per terra, con la schiena contro il muro.


Il Papa si avvicinò lentamente, finché non gli fu davanti. “A dire la verità, sono sorpreso dalla tua performance. La prima volta che ho presieduto a una cerimonia, ho fatto molto peggio di te. Avevo ancora quarantacinque anni, l’odore del sangue mi fece vomitare direttamente sul tavolo e feci sprecare quasi un intero vaso di sangue. Il Papa precedente mi prese a botte senza pietà, e quando finì mi ordinò di tornare a presiedere alla cerimonia.”


“…” Ascoltando la sua storia, Mayne spalancò la bocca, ma alla fine non seppe cosa dire.


“Quindi, se non ti serve altro, puoi andare a riposarti.”


“Sì, agli ordini.” L’arcivescovo prese un profondo respiro, poi si inginocchiò per porgergli i suoi saluti, ma d’improvvisò ricordò lo scopo della sua visita di quel giorno. “Un attimo, oggi mi hai chiamato al Misterioso Tempio Centrale per…”


“Ah, che sbadato,” O’Brien si schernì scuotendo la testa: “Ti cercavo per darti un nuovo veleno, che è stato creato di recente qui nell’area centrale.”


“Veleno?” Il nucleo della Chiesa era votato allo studio della Pietra Divina della Vendetta, per creare cose come pillole, pietre fluorescenti, droghe sintetiche ecc. Poi tutte le loro creazioni venivano portate all’Arcivescovo. Mayne fino a quel momento non aveva ancora sentito che producessero veleno, credeva che quel genere di cose dovesse essere fatto dagli Alchimisti, che lo sapevano fare.


“Stando a quello che dicono, è un’invenzione avvenuta per puro caso.” Disse il Papa senza fretta, “Ha effetto solo dopo che viene versato su corpi putrefatti, e l’effetto dura a lungo sulla popolazione circostante, a differenza degli altri veleni non è necessario che l’obiettivo lo ingerisca. Senza lo specifico antidoto, è impossibile da curare. Per i dettagli puoi chiedere al Gran Maestro Occhio di Corvo. Credo che potrà tornare utile per la battaglia dei Quattro Regni.”


Ascoltandone la descrizione, subito a Mayne vennero in mente le Rovine del Castello nel Regno di Wolfsheart, e la sgradevole situazione di stallo col Regno di Graycastle. Soppresse la sua gioia e porse di nuovo i suoi saluti: “Se il veleno è efficace come dice il Gran Maestro Occhio di Corvo, mi aiuterà davvero molto.”






-Merges






Ciao a tutti ragazzi e buona domenica spero sia bella come la mia, il vicino al piano di sopra non c'è e non fa traslochi rumorosi come sempre la domenica con schiamazzi vari e rumori di cose che cadono..forse riuscirò a rilassarmi senza stridii fastidiosi..che dite metto un cero?


Beh a parte tutto vi chiederete cosa intendo proporvi stavolta con questa nota..in realtà proprio nulla, non ci sono riferenti nella realtà oltre a grotte forse e altari? ahaha beh ho cercato di scoprire qualcosa sulle piante che nominano io non ho trovato proprio nulla di reale, ossia che si rifaccia al nostro mondo.


Ma comunque nella mia ricerca ho trovato qualcosa di carino, almeno lo è per me per cui vi propongo due articoli con delle immagini di "fiori d'inverno", vi garantisco che se cercate questa parola su google troverete delle immagini spettacolari. Vi invito quindi a fare la ricerca e dimmi se non sono bellissime nel frattempo spero vi piacciano questi articoli, magari qualcuno di voi ha il pollice verde (io l'ho nero). https://www.lifegate.it/persone/stile-di-vita/piante-giardino-invernale 1- https://www.greenme.it/abitare/orto-e-giardino/12053-10-piante-fioriscono-in-inverno 2-
Ancora una volta buona domenica e sinceramente dopo aver letto questo capitolo apprezzo qualcosa di bello per placare il mio animo pronto a picchiare certi animali.
                                


                                



