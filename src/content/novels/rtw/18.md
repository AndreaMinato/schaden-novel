---
title: Capitolo 18: L’ambasciatore (Parte II)
pubDate: 2025-08-07T11:30:06.657Z
tags:
    - rtw
---


Il banchetto continuò, c’era un’atmosfera abbastanza armoniosa durante la cena. Il quarto principe non aveva parlato dello scambio di minerali perché non riteneva fosse il caso di farlo.


Quando il principe disse alla cameriera di portare il dessert, Petrov cercò di menzionare lo scambio.


“Altezza, secondo la vecchia procedura, oggi è il giorno in cui dovrebbe consegnare i minerali, ma non vedo nessun minerale nella terra terminale”.


Roland mise giù le sue piccole bacchette di legno e annuì: “sfortunatamente, c’è stato un crollo nella Miniera Settentrionale qualche tempo fa, questo mese il mio popolo può solo cercare di riprendere la produzione. Comunque i detriti causati dal crollo non sono ancora stati rimossi. E secondo la tabella di marcia saremo in grado di riprendere a scavare a fine del prossimo anno”.


La miniera era crollata? Per un momento Petrov restò di sasso, era una coincidenza? Comunque si rese velocemente conto che il principe non aveva ragioni di mentire. Altrimenti, se lui stesso fosse andato nella miniera, tutto sarebbe stato chiaro, quindi era ovvio che una bugia gli si sarebbe solo ritorta contro.


“Quindi … cosa è successo ai minerali prima del crollo?”


“Non erano molti, la quantità era stata estratta secondo il contratto e il mio popolo è incapace di scavare più della quantità imposta dallo stesso”. Roland aveva enfatizzato ogni parola in un modo che sembrasse essere già stato provato. “Ambasciatore, devo forse ricordarle cosa è successo due anni fa durante i Mesi dei Demoni, no?”


Ovvio che Petrov lo ricordava, il freddo era durato quattro mesi e nella Città di Confine e circa una persona su due era morta di fame. La causa di ciò era stata l’avarizia e insaziabile avidità del governatore amministrativo municipale Reynold. All’interno dell’aristocrazia c’erano ovviamente stati dei punti di vista differenti, alcuni nobili volevano punire il governatore dopo. Tuttavia, alla fine di questo incidente non successe nulla, solo perché era il marito della seconda figlia del Duca.


Adesso che il principe menzionava questa vicenda; Petrov ebbe un brutto presentimento.


“Questa volta sarà ancora peggio”, disse Roland con un sospiro, “quello che riuscivamo ad estrarre prima, bastava a stento per due mesi di cibo. Cercherò di sostenere il mio popolo, ma ho paura che non sopravvivranno all’inverno, signore. La vecchia procedura di scambio deve essere abolita!”


Petrov aprì la bocca, ma non sapeva come rifiutare. Non era un diplomatico professionista: di fronte una ragione così valida, non riusciva a sottolineare nessun cavillo, quindi poteva solo ritardare il problema per il momento. “Vostra Altezza, devo esprimerle il mio dispiacere. Questa volta non si ripeterà una simile tragedia. Posso permettermi di prestarle un mese di alimenti e quando il suo popolo sarà in grado di riprendere la produzione il prossimo anno, potranno lentamente ripagare il debito”.


“Ho già venduto i minerali alla Città di Willow, potremo pagarvi lentamente con il loro denaro.”


“Ma…”


“Non c’è nessun ‘ma’, comunque” lo interruppe immediatamente Roland, “loro sono disponibili a comprare il grano con ori reali e allo stesso tempo vendono grano, formaggio, pane, miele e altro ad un prezzo di mercato… il che ci permette di comprarlo con gli ori reali guadagnati dalla prima transazione. E ambasciatore, anche se lei è disponibile a prestarci un mese di alimenti, le altre cinque famiglie saranno d’accordo con questa sua decisione? Per quanto ne so, non è nemmeno semplice per il Duca Ryan raggiungere un accordo con le altre famiglie”.


Petrov restò in silenzio, il quarto principe aveva descritto bene i fatti. Non si trattava solo delle altre cinque famiglie, ma temeva che anche il suo stesso padre non avrebbe acconsentito. Se volevano mantenere il monopolio, avrebbero dovuto modificare dei piani di scambio, ma non sapeva come avere l’ultima parola. Lo chiamavano ambasciatore, ma in realtà era solo un ambasciatore. Forse il Duca non voleva che qualcuno facesse accordi privati con Città di Confine, giusto? Designava un candidato diverso ogni stagione e queste persone non erano mai a capo delle famiglie.


Indipendentemente dal risultato, doveva provare. Quando arrivò a questa conclusione, Petrov svelò la sua ultima carta.


“Trenta” disse mostrando tre dita alzate, “la fortezza Longsong comprerà i minerali e le gemme grezze per meno del trenta per cento del prezzo di mercato. Credo che questo prezzo sia più alto di quello della Città di Salice, Altezza”.


“In effetti è più alto, ma la domanda resta: può assicurarmi che tutte e sei le famiglie saranno d’accordo?” chiese Roland.


“Domani stesso tornerò alla fortezza Longsong. Dopo aver ottenuto un accordo, tornerò indietro con un nuovo contratto”.


“Sfortunatamente il mio popolo non può aspettare così a lungo. Come dovreste sapere, per raggiungere un accordo tra l’aristocrazia di solito si impiega molto tempo”.


“Altezza, la cooperazione con la fortezza Longsong sarebbe una scelta migliore per lei e il suo popolo. La città di Willow è troppo lontana, perché riusciate a rifugiarvi lì durante i mesi dei demoni”, a questo punto Petrov sentì la sua gola diventare secca, “la strada non è semplice… è abbastanza pericolosa”.


Santo cielo, cosa diavolo sto facendo? Il cuore di Petrov batteva all’impazzata, aveva appena minacciato il principe?


“Ah ah ah ah!” sorprendentemente, Roland non si infuriò, ma rise “Ambasciatore, credo che ci sia stato un fraintendimento, io non ho mai avuto intenzione di ritirarmi nella Città di Willow”.


“Che cosa intende …”


“Ed è anche scontato con non voglio andare alla fortezza Longsong”.


Roland osservò l’espressione dell’ambasciatore con interesse e dichiarò: “Io non vado proprio da nessuna parte”.


Per un attimo Petrov si domandò se le sue orecchie avessero sentito giusto o sbagliato.


Fortunatamente il principe non lasciò continuare quel silenzio imbarazzante a lungo e gli spiegò.


“Quest’inverno, io resterò a Città di Confine. La città diventerà un nuovo confine del nostro regno. Non sia così sorpreso, amico mio, non sto dicendo sciocchezze, posso mostrarle le nuove mura in muratura nel pendio settentrionale della montagna”.


“Mura … cittadine?”


“Esatto, che connettono il pendio settentrionale della montagna col fiume Chinshui, è un muro di pietra alto tre metri e mezzo e spesso un metro e venti. Con questo possiamo sconfiggere le bestie demoniche qui a Città di Confine.”


Petrov sentiva che le sue capacità cerebrali non erano abbastanza. Quando l’ultimo ambasciatore era tornato la scorsa stagione, non aveva accennato a nessuna barriera cittadina. No, in quel periodo il signore della Città di Confine e il suo popolo si trovavano nella fortezza Longsong, come avrebbero potuto costruire un muro con la poca manodopera che avevano? In altre parole, subito dopo il suo arrivo, il quarto principe aveva iniziato a costruire le mura cittadine? E se anche fosse stato, erano passati solo tre mesi, quindi come avrebbero potuto costruire una cosa del genere in quel breve periodo?


E inoltre … cosa aveva appena detto sua Altezza? Tre metri e mezzo di altezza e un metro e venti di spessore, che connette il pendio settentrionale della montana e il fiume Chinshui? Petrov lo considerò nella sua mente: costruire delle mura di quelle dimensioni non era qualcosa che si potesse fare in meno di tre o cinque anni e prima di tutto, non aveva abbastanza tagliapietre per tagliare e frantumare così tante pietre! Come se non bastasse, Città del Confine era solo una città di estrazione, la maggior parte delle persone che viveva lì erano persone comuni.


Mentre stava ancora cercando di digerire la notizia, la frase successiva di Roland lo sconvolse ancora di più.


“Per quanto riguarda la vendita dei minerali, a partire dal prossimo anno, sarò disponibile a ridurre il loro prezzo della metà, signore. Tuttavia, non venderemo soltanto alla fortezza Longsong, perché non vi servono sul serio tutti quei minerali. Penso che paragonati agli scarsi profitti dei minerali, preferiate altri prodotti in metallo, come le vanghe, le pale e simili”. Il principe a questo punto fece un’altra pausa e aspettò fino a quando Petrov non comprese il significato di quelle parole. “Per quanto riguarda le gemme grezze, le venderemo in un’asta, l’imprenditore con la migliore offerta potrà comprarle. Preferirei lavorare io stesso le pietre, ma sfortunatamente nell’attuale Città di Confine, non c’è nessuno con quest’abilità”.


Eppure avete detto di essere in grado di costruire un muro in qualche mese! Per poco il cuore di Petrov non si incenerì per la rabbia; e che cosa intendeva dicendo che la fortezza Longsong non aveva bisogno di tutti quei minerali? È il mero prodotto di un centinaio di ori reali: anche se la produzione fosse aumentata, la fortezza Longsong avrebbe potuto raddoppiarla! Duecento ori reali non potevano forse essere gestiti dalla fortezza? Quest’insinuazione era un po’ troppo arrogante!


Respinse le lamentele del suo animo e cercò di mantenere un comportamento educato: “ricorderò tutto ciò che ha detto, Altezza. Tornerò immediatamente indietro e negozierò con le sei famiglie. Tuttavia, le mura di cui parlavate prima …. mi piacerebbe andare a vederle.”


“Ovviamente”, rispose Roland con un sorriso, “ma non mettiamoci troppa fretta, prima godiamoci e finiamo questi dolci aromatizzati. Dopotutto, non è troppo tardi per cominciare, mi sbaglio Ambasciatore?”




Thea
                                


                                



