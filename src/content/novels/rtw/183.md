---
title: Capitolo 183: Il piano urbano di Città di Confine
pubDate: 2025-08-07T11:30:06.703Z
tags:
    - rtw
---










"Che cos'è?", chiese Usignolo guardando la luccicante pietra nera sul tavolo.


"Ossidiana". Roland non sollevò la testa neanche di un minimo, era completamente coinvolto nel disegnare il progetto.


“Oss… che pietra è?”.


“No, parlavo a vanvera". Sospirò, sollevò leggermente lo sguardo concentrandosi sulla forma e colore della pietra, solo gli spiriti sapranno cosa è, ah. Dopo tutto non era un ingegnere geologo, se si fosse trovato davanti un metallo puro, non era garantito che sarebbe riuscito a distinguerlo, benché meno dall’aspetto del minerale.


La conoscenza di cui disponeva gli diceva che gran parte dei minerali erano una complessa combinazione di composti; diverse impurità conferivano diversi colori. Ad esempio il minerale di ferro poteva essere composto di: ematite, pirite e siderite, che se osservate solamente basandosi sul aspetto esteriore, sembravano essere differenti anni luce.


Specialmente la pirite che solitamente mostrava una lucentezza tendente al giallo che portava spesso ad essere scambiato con l'oro, da questo derivava il suo soprannome, l'oro degli stolti.[1]


Per quanto riguardava la loro resistenza al calore, i composti non avevano un punto di fusione fisso, questo dipendeva dalle loro impurità e dai loro ingredienti, quindi non era possibile distinguere tutte le possibili varianti solo servendosi della temperatura. Inoltre, anche se gli elementi metallici esistevano sotto forma di ioni, se non si conosceva lo specifico metodo di purificazione, la fusione diventava inutile.


“Allora c'è davvero qualcosa che non sai?”, chiese Usignolo con grande stupore.


“Ce ne sono un sacco”, Roland mise giù la penna d'oca e si fece una tazza di tè nero: “Vuoi bere qualcosa?".


“No”, rifiutò muovendo la mano. "Ah! Proprio così, la carne essiccata non è deliziosa quanto il pesce essiccato, sarebbe meglio se più tardi mettessi del pesce essiccato nella credenza".


“…” Per un attimo Roland rimase in silenzio, poi decise che sarebbe stato meglio far finta di non aver sentito.


Tornando alla pietra, aveva intenzione di affidarla a Kyle Sichi per lavorarci su. In fin dei conti, i minerali erano in parte radioattivi, quindi lasciarli nel suo ufficio come semplici decorazioni non era un'ottima scelta.


Di recente, dopo l'evoluzione dell'abilità di Soraya, scoprì improvvisamente che adesso c'erano un sacco di cose nuove che poteva creare.


La prima delle cose era un sistema di acqua corrente, che avrebbe migliorato enormemente lo standard di vita dei residenti. Pensava a come sarebbe stato essere uno dei cittadini che tornava a casa ricoperto di sudore dopo una giornata di lavoro: quando avevano necessità di lavare i loro corpi appiccicosi scoprivano che la cisterna d'acqua era vuota, ciò comportava il dover andare alla sorgente più vicina per prendere dell'acqua. Doveva essere una brutta sensazione.


Inoltre Roland era davvero stufo di dover sempre prendere una brocca d'acqua quando voleva lavarsi la faccia o le mani. In aggiunta aveva sempre il presentimento che qualche parassita crescesse all'interno dell'acqua dopo essere stata per qualche giorno all'interno della cisterna; senza contare che la cisterna d'acqua non veniva neanche lavata una volta al mese. E quando osservò da vicino, sui sedimenti del fondo della cisterna vedeva anche delle creature simili a bruchi che si muovano.


Nel caso avessero usato una torre idrica per il rifornimento d'acqua, non ci sarebbero state altre difficoltà tecniche. Avrebbero potuto usare una macchina a vapore per pompare l'acqua dal Fiume Acqua Rossa direttamente alla torre idrica, e da lì potevano contare sul principio dei sifoni [2] per permettere all'acqua di scorrere attraverso le tubature e dentro ogni casa. Con questo avrebbero formato un'infrastruttura per un sistema di fornitura automatica dell'acqua. Il motivo per cui, sino a quel momento, Roland non l’aveva potuto attualizzare  era per... mancanza di materiali.


Se avessero usato delle tubature di ferro o rame che non avevano nessun trattamento antiruggine, i tubi si sarebbero trasformati in rottami di ferro entro qualche anno. L'ottone era perfetto per le tubature dell'acqua, era resistente alla corrosione, e le loro pareti interne non si sarebbero incrostate, era atossico, e con i suoi ioni di bronzo, anche sterile. Ma da quale area avrebbe dovuto prendere i soldi per produrre questi tubi? La produzione della Miniera Settentrionale era davvero insufficiente per essere usata per prodotti di lusso. Anche nelle generazioni future, i tubi dell'acqua di bronzo di alta qualità sarebbero ancora stati considerati come prodotti utilizzati solo nei quartieri di lusso.


Al momento Città di Confine, non solo non era in grado di esportare minerali. Ma dipendeva addirittura da fonti esterne per soddisfare la sua domanda. Così, Roland era molto riluttante sia sull’utilizzo dei tubi in ferro che di quelli bronzo per qualcosa che non dava un grande beneficio, ma era puramente per la comodità personale di avere un sistema di acqua corrente.


Ma adesso era diverso, con la magia rivestente di Soraya, poteva realizzare le tubature dal nulla. Con la sua magia, potevano facilmente fabbricare tubi idraulici, per esempio prendendo un tubo di ferro come stampo, avvolgendolo con della carta per poi farlo ricoprire da Soraya con il suo rivestimento. Dopodiché, dovevano solo togliere via il calco e così ottenevano il tubo. Per ovviare alla loro mancanza di resistenza alla pressione, sarebbe stato sufficiente posizionare i tubi idraulici in una fossa coperta.


Subito dopo sarebbe avvenuta la creazione di un sistema di alimentazione elettrica. Roland temeva che non ci fosse modo di diffonderla su tutta la città in poco tempo, ma far brillare il castello con potenti luci, era qualcosa che il Principe aveva sempre voluto realizzare. Dover leggere dei libri usando la fioca luce di una candela non solo era troppo doloroso per gli occhi, ma li danneggiava anche. Inoltre, l'estate stava per arrivare con le sue caldissime temperature anche durante la notte. Se anche allora avessero dovuto mettere delle candele su delle torce, che tipo di clima sarebbe stato?


Ma oggi, grazie ai generatori e ai cavi non restava molta strada da fare prima che il castello potesse entrare nell’era dell’elettricità prima dei tempi. Per quanto riguardava i filamenti per le lampade Roland si ricordò vagamente che prima dell’uso del tungsteno i filamenti di bambù carbonizzato erano usati comunemente per produrre l’incandescenza.[3]


Il bambù non era raro, nella foresta a sud del fiume Acqua Rossa ce n'era un sacco.


Ad ogni modo, quello di cui Città di Confine aveva maggiormente bisogno erano fonderie. La quantità della loro produzione di ferro era direttamente correlata alla scala della loro produzione meccanica e della fabbricazione delle armi, che erano entrambe necessarie per la sopravvivenza della città.


“Stai disegnando... una torre?" chiese curiosa Usignolo sedendosi.


“Quasi", annuì Roland: “Ma dentro è vuota e può essere riempita di combustibile e minerali. Ha la stessa funzione di un basso-forno e può essere usata per fondere minerale ferroso in ghisa.”


Questa era la versione aggiornata dell'antico altoforno, un basso forno verticale.


Per capire il piano di Lesya per un basso-forno, Roland visitò il sito di costruzione e diede un'occhiata, a dire la verità, ad eccezione del fatto che la capacità era troppo piccola, e che la temperatura raggiungibile era troppo bassa, la sua struttura era molto vicina a un altoforno, e se Soraya non avesse evoluto la sua magia, dando alla città la possibilità di produrre mattoni refrattari, Roland aveva intenzione di costruire una dozzina di questi bassi-forni.


Ma adesso, dove avevano i mattoni refrattari, dovevano prendere in considerazione una fornace che potesse raggiungere temperature più alte, e che avesse una produzione maggiore di un altoforno.


L'altezza del nuovo basso forno era di quasi otto metri, abbastanza da avere quattro volte la capacità del vecchio basso forno. La fornace era a forma di torre e la sua parte più grande era larga tre metri. Per evitare che la torre collassasse, aveva installato dei supporti alla base. Le pareti della fornace erano relativamente sottili, con uno spessore di mezzo metro e lo strato più interno fatto di mattoni refrattari resistenti al calore di Soraya. Allo stesso tempo, aveva anche un buco di ventilazione attraverso il quale la macchina a vapore avrebbe fornito continuamente aria fresca.


Per poter usare il massimo potenziale della macchina a vapore, Roland progettò inoltre un set di attrezzature ad alimentazione automatica per l'altoforno, che includeva un nastro trasportatore inclinato e una porta removibile alla base di un carrello dal materiale unico.


Con l'aiuto di una macchina a vapore il carrello sarebbe salito in cima alla fornace; alla base del carrello un supporto si sarebbe inserito in un gancio, aprendo l'apertura e gettando il combustibile o i minerali dentro la fornace. Per quest'epoca, questo sistema poteva essere considerato come il miglior metodo possibile.


A differenza dei vecchi bassiforni con le loro grandi aperture e il basso calore, la sua nuova fornace, una volta cominciata la produzione, riusciva ad andare per molto tempo. Nonostante dovessero continuamente alimentarla con combustibile e minerali, la sua produzione era molto maggiore del bassoforno di Lesya. Se avessero costruito cinque o sei di queste fornaci, la produzione di ghisa della città si sarebbe moltiplicata.


…


Quando Roland finì di disegnare tutti i progetti, si massaggiò il polso gonfio e prese una delle scatole dal cassetto del tavolo e la spinse davanti ad Usignolo.


Usignolo sorpresa non sapeva cosa aspettarsi: “Questo è…”


“Ah… avevo intenzione di dartelo prima, ma incidere il motivo mi ha preso del tempo, dopo tutto, non sono molto esperto nell'usare le macchine della fabbrica", Roland sorrise: ”Dovresti aprirlo e dargli un'occhiata".


Dopo le sue parole, Usignolo allungò la mano per aprire la scatola, e fu incapace di sopprimere un sussulto di sorpresa.


Guardando dentro vide due rivoltelle che erano completamente diverse dai prototipi usati da Carter. Le due pistole erano fatte di argento luminoso e lucidate così tanto che riusciva a vederci il proprio riflesso. Inoltre, il corpo dell'arma e l'impugnatura erano incise con motivi delicati, al di sopra della canna aveva addirittura inciso il nome di Usignolo: "Dedicato a Veronica."


Roland aveva in mente questa idea da un sacco di tempo. Rispetto al doversi portare dietro quegli scomodi fucili a pietra focaia di prima, questi nuovi revolver erano perfetti per lei. Sia che si trattasse della loro sicurezza o della cadenza di tiro, era tutto di alto livello. E adesso, dopo aver dato un'arma così potente ad un tipo agile come Usignolo, Roland era impaziente di vedere i risultati.


“Grazie", con un grande sorriso prese le due pistole, saltò giù dal tavolo, e si mise direttamente in posizione pronta a sparare. "Mi insegnerai ad usarle?".


“Certamente"; annuì Roland, il vedere Usignolo nel suo completo bianco da assassina insieme a uno stupendo e abbagliante sorriso, gli fece capire immediatamente cosa significasse essere belli al punto da non avere amici: "Non è difficile usarle, se sei capace di arrivare furtivamente dalla parte del bersaglio, devi solo premere il grilletto e gridare: "Mezzogiorno di fuoco".[4]










Dontcare






Ciao a tutti eccomi di ritorno, in realtà anche ieri c'ero e ho aiutato Merges a pubblicare, ma la domanda è di rito..vi sono mancata? [non credo ma non si sa mai] 


Passiamo alle cose importanti ossia alle nostre ricerche...in questo capitolo ce ne sono davvero davvero tante, tuttavia abbiamo deciso di limitarci per evitar di annoiarvi.


Il primo argomento è la https://it.wikipedia.org/wiki/Pirite  pirite, ossia l'oro degli stolti, molto famosa ai tempi del Far West.


l secondo sono i https://it.wikipedia.org/wiki/Sifone , chi si intende un po' di idraulica li avrà sentiti nominare.


Il terzo sono le bellissime lampade ad http://www.filmshm.it/blog/it/metallurgia-polveri-storia-metallo-duro/ incandescenza che ci hanno fatto impazzire come ricerca, leggete la sezione legata a Thomas Edison è quella che ci riguarda.


Per ultimo e non meno bello è il riferimento al film https://it.wikipedia.org/wiki/Mezzogiorno_di_fuoco Mezzogiorno di fuoco, ma dico io Roland che ti viene in mente, me l'immagino durante la battaglia Usignolo che grida di continuo entrando ed uscendo dalla nebbia...Follia! come rendere una persona un ottimo bersaglio -.-''' ma ..


Infine prima dei saluti di oggi vi ricordo che se volete leggere qualche altro capitolo aggiuntivo vi basta donare. Ciao a tutti.


                                



