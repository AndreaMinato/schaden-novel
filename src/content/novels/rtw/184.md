---
title: Capitolo 184- Ego
pubDate: 2025-08-07T11:37:50.902Z
tags:
    - rtw
---


Pergamena stava di fronte alla porta fuori dalla camera da letto, indecisa se entrare o meno, ma alla fine comunque aprì la porta ed entrò.


Nella stanza, vide Wendy seduta al tavolo, con uno sguardo molto triste, e teneva in mano un libro. Pergamena non ebbe neanche bisogno di dare un'occhiata, sapeva già che si trattava sicuramente del libro "Teoria di base delle scienze naturali".


Pergamena non riuscì a trattenersi dal ridacchiare, non aveva quasi mai visto Wendy con un’espressione del genere. Anche quando erano intrappolate nella Catena Montuosa Invalicabile con l'Associazione delle Streghe Alleate e la scarsità delle provviste aveva già raggiunto un livello critico, mostrava sempre un sorriso. Provava a tirar su il morale di ogni sorella, mai apparentemente preoccupandosi delle difficoltà che avrebbero dovuto affrontare.


Non mi sarei mai aspettata che un libro potesse turbarla così tanto.


“Sono incapace di comprenderlo minimamente, è questo che pensi, vero?", disse Pergamena. “È  stato così anche per me quando ho letto il libro per la prima volta".


“Pensavo fossi Usignolo", Wendy, che la sentì ridacchiare si voltò: "...e adesso?".


“Mi è impossibile capirlo".


“Per fortuna io e te siamo simili", sospirò Wendy, "Anna non lo direbbe mai. E non mi sarei mai aspettata che sarebbe stata Soraya ad essere la seconda a collegare tutto e ad evolvere la sua abilità. Sento che se non mi impegno abbastanza duramente, verrò presto superata dalla generazione più giovane. Non capisco come Sua Altezza Reale sappia così tante cose e quello che dice riguardo la parola invisibile sia la verità.”


“In realtà ci sono numerose cose che non sa", specificò Pergamena. "Mi riferisco ad alcune cose”.


“Come?”


La questione di Usignolo”, disse Pergamena prendendo uno sgabello e sedendosi vicino a Wendy. "Non trovi che il suo comportamento sia molto diverso rispetto al passato? Prima nascondeva sempre il suo corpo quando proteggeva Sua Altezza, anche quando usciva un attimo, metteva comunque il cappuccio, ma... adesso segue con attenzione le lezioni serali. Tu dovresti esserne ancora più consapevole, visto che vivete nella stessa stanza, forse puoi dirmi cosa le è successo alla fine?".


“Niente", Wendy scosse la testa. "Alla fine ha fatto la sua scelta".


L'atteggiamento non interessato di Wendy sorprese Pergamena: "La sua scelta?"


“Beh, è proprio come hai immaginato", Wendy chiuse il libro e disse senza mezzi termini: "Senza dubbio nutriva del sentimento nei confronti di Sua Altezza Roland Wimbledon, cosa che si vede chiaramente senza neanche dover indovinare. Se proteggono una di noi è solo questione di tempo prima che conquistino il cuore della strega. Durante il viaggio con l'Associazione delle Streghe Alleate, non era raro sentire voci riguardo cose simili".


“Quelle erano solo storie inventate da altri, gran parte delle sorelle non se la passava bene in quelle circostanze".


“Sua Altezza non è come le persone di quelle storie".


Pergamena rimase stupefatta, non si aspettava queste parole da Wendy, che sino a poco tempo prima la pensava come lei: "Sai, noi streghe non possiamo avere figli, il Principe non può..."


“Il Principe prenderà in sposa una strega", Wendy non la fece neanche finire di parlare: “Te l'ha anche detto di persona”.


Come può essere che ne sia a conoscenza... Usignolo era presente in quel momento? Allora capì immediatamente cosa avesse intenzione di dirle: "Wendy dai la colpa a me per non avertelo detto? Volevo solo che questa questione non uscisse fuori. Questo potrebbe portare problemi inutili alla corsa al trono".


“…” Wendy rimase in silenzio per un attimo e poi disse: "Lo so, e non ti sto incolpando perché è esattamente la stessa cosa che ho detto prima a Usignolo. Prima che sapessi la risposta di Sua Altezza, pensavo andasse bene se fosse accaduto a una di noi sorelle, ma poiché al Principe non interessa, dobbiamo davvero provare a far cambiare loro idea? Prima quando Usignolo sopprimeva i suoi sentimenti, sembrava essere sempre depressa. La preferisco adesso, non importa quale sarà il risultato, almeno ha seguito il suo cuore.


Così è questo il motivo, pensò Pergamena. Nonostante fosse d'accordo a non smettere di impedire che la notizia si spargesse, non voleva ancora fermare lo sviluppo dei sentimenti delle sue sorelle. Inaspettatamente c'è una differenza tra Cara che non ha mai permesso a nessuna di fare qualcosa in autonomia, aspettando di essere l'unica a decidere come affrontare i loro problemi. Mentre Wendy osserva la situazione dalla prospettiva delle sue sorelle, provando addirittura a tirarle su durante i momenti di difficoltà.


“Ma Sua Altezza è consapevole di questa cosa?” Pergamena pensò subito a un problema grave: "E se questa decisione fosse basata sulla non conoscenza dell'impossibilità di una strega di dare alla luce?"


“Oh…” Anche la voce di Wendy si rattristò: "Che ne dici se vai a chiederglielo?”


*


Ovest della città, al di fuori delle mura.


Vicini all'estate, il sole splendeva luminoso sulla prateria. Lì vicino era possibile notare una mandria di bestie e un gregge di pecore che mangiavano tranquillamente l'erba. Era difficile immaginare che solo tre mesi prima, tutto il paesaggio era ricoperto di neve e non c'era niente se non terrificanti bestie demoniache.


L'addestramento con le armi si era prolungato per tutto il pomeriggio, Usignolo fu in grado di perfezionare la sua capacità di tiro molto più velocemente di quanto Roland si aspettasse. Il talento è probabilmente diverso per ognuno di noi, pensò, alcune persone sono nate per combattere. Ad oggi, il suo caricamento, la sua mira, e la sua posizione di sparo sono diventate completamente diverse da quelle di un principiante.


“Se fosse nata in un cavalierato, a quest'ora sarebbe una delle stelle dei Cavalieri del Regno di Graycastle", Carter non poteva fare a meno di elogiarla, "Proprio come me".


“Fortunatamente non lo è, non voglio che le sue braccia diventino grosse come le tue", Roland gli lanciò un'occhiata: "Come è stato riuscire a pareggiare con una strega di tipo straordinario?"


“Quando sono stato colpito, ho pensato di essere stato colpito da un martello d'assedio, tutto il mio petto era in frantumi", disse Carter onestamente. "A dire la verità, è stato terribile".


“Fortunatamente non dovrebbe esserci una prossima volta", rise Roland.


Attendendo che un altro round di spari in posizione fissa terminasse, il Principe applaudì Usignolo e la chiamò: "Finora hai lavorato magnificamente, per questo, facciamo un allenamento di simulazione".


Dopo aver messo le pistole nella cintura, Usignolo camminò verso il Principe e una goccia di sudore sulla punta del suo naso brillò sotto il sole luminoso.


“Vedi quei bersagli?" Roland puntò verso cinque bersagli non troppo lontani, ad altezza di busto: "Sono appesi sopra delle Pietre divine della Vendetta, quindi dovresti essere in grado di vedere esattamente dove sono posizionate dall'interno della tua nebbia. In questo test dovrai combinare le tue abilità e le tue armi, buttando giù quei nemici, il tutto mentre ti esponi solo per il minor tempo possibile".


All'interno della nebbia, gli oggetti e lo spazio cambiavano continuamente, rendendo difficile assicurarsi che i proiettili volassero verso il loro bersaglio. Prima quando aveva provato a sparare direttamente dall’interno della sua nebbia, i risultati erano che su dieci proiettili, nove cambiavano la loro traiettoria dopo essere usciti dalla nebbia. Cambiavano così tanto la loro traiettoria che Roland, che stava dietro Usignolo, per poco non fu colpito.


Per cui ogni volta che sparava, Usignolo doveva uscire dalla nebbia, e meno si esponeva, più era difficile che il nemico contrattaccasse.


“Capito", sorrise lei, sollevò il suo mantello con una mano e sparì nel nulla davanti ai loro occhi.


Quando si sentì il primo sparo, Roland vide emergere solamente una figura bianca silenziosa e poi con un'esplosione di fuoco e fumo, il bersaglio fu colpito e frantumato. Prima ancora che le parti di legno rotte toccassero terra, Usignolo era già giunta dietro il secondo bersaglio, premendo il grilletto da una distanza di tre o quattro metri.


E poi il terzo, il quarto... per ciascun colpo, non era mai uscita completamente dalla nebbia. A parte la sua pistola d'argento e una scintilla di fuoco, Roland non fu in grado di distinguere altri dettagli. Era già difficile individuare la sua posizione. Quando Usignolo si spostava in avanti all'interno della sua nebbia, era come quelle scene che aveva visto nei film in passato. In un batter d'occhio, tutti e cinque i bersagli erano distrutti, e dopo un altro battito di ciglia, Usignolo stava di nuovo al suo fianco.


“Com’è andata?” chiese Usignolo scherzosamente.


“Uhh…” Roland guardò verso un Carter sbalordito e gli chiese: "Cosa ne pensi?”


“Temo che nessuno possa prendere Miss Usignolo", il Capo Cavaliere fece un respiro profondo: "Anche se indossassero una Pietra divina della Vendetta, non sarebbero comunque al sicuro".


“Allora, sono stata promossa?" Si liberò del sudore sul naso e lo strofinò sul corpo di Roland.


“Certo che... sì”.




Dontcare
                                


                                



