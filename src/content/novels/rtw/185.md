---
title: Capitolo 185- La Stella del Teatro (Parte I)
pubDate: 2025-08-07T11:37:50.902Z
tags:
    - rtw
---


‘Il Cigno" seguiva il fiume Acqua Rossa nel suo corso verso ovest. May stava in piedi sulla prua, i suoi occhi rivolti dritti davanti a sé. Non stava in quella posizione per godersi il panorama, voleva finalmente vedere il molo di Città di Confine.


“Quanto ci vorrà per raggiungere la nostra destinazione?" Chiese con impazienza.


“Saremo lì in poco tempo, Miss May, il sole picchia di nuovo su di lei, sarebbe meglio che tornasse in cabina a riposare", disse Ghent, che le stava proprio dietro. Non aveva bisogno di voltarsi per sapere che in quel momento Ghent aveva un piacevole sorriso sul volto.


E quando poi si voltò, scoprì che aveva ragione, "Questo è quello che mi hai già detto prima, come può volerci ancora poco? Ma alla fine, sei mai stato a Città di Confine prima?"


“Uh …” per un po' di tempo si mise a borbottare parole incomprensibili, poi si grattò la testa e imbarazzato disse: "L’ultima volta che ci sono stato, fu dieci anni fa".


“Un anno è lungo abbastanza per cambiare il Signore della Fortezza Longsong, quindi cosa pensi che possa essere accaduto in dieci anni?", chiese May scocciata: "Ma ci sono sempre delle eccezioni. Prendiamo te, non importa se dieci anni fa o ieri, dall'inizio alla fine non sei salito sul palco neanche una volta".


Constatando che era finalmente riuscita a togliere il sorriso dal viso del suo interlocutore, trovò finalmente un po' di sollievo. Se non fosse stato per il messaggio di Irene, non sarebbe mai voluta andare con questo gruppo di colleghi ad esibirsi a Città di Confine.


In quanto star femminile del teatro della Fortezza Longsong, era piuttosto famosa in tutto il Territorio Occidentale. Aveva addirittura ricevuto un invito dal proprietario della Tower Theater(1) per andare a Città del Re e rappresentare "Il Principe alla ricerca dell’Amore”(2). Lo spettacolo era stato un grande successo, e anche il maestro di teatro, il Signor Kadin Faso, aveva ammirato come aveva recitato il suo ruolo nell'opera. Nonostante non avesse il ruolo dell'eroina, aveva lasciato un'impressione che non era certo meno notevole di quella della protagonista femminile.


Ma quando era tornata con entusiasmo alla Fortezza Longsong, aveva scoperto che aveva subito enormi cambiamenti. Il Duca Ryan era stato sconfitto e il territorio era caduto nella mani del quarto Principe, Roland Wimbledon, che aveva assegnato il ruolo di gestione a Petrov Hill della Famiglia Honeysuckle. Aveva lasciato l'Ovest da meno di un anno, ma in quel breve lasso di tempo le era diventato del tutto estraneo.


Fortunatamente, il subbuglio negli alti ranghi politici ebbe solo un piccolo effetto sul teatro. Purtroppo non fu solo questo. Quando May aveva parlato della guerra con le sue sorelle durante un pasto, aveva saputo anche che il Primo Cavaliere del Territorio Ovest, Luce dell'Alba, era stato catturato. Alla notizia, le si era stretto il cuore.


Subito dopo, May si era precipitata direttamente al teatro, cercando Irene per chiederle della situazione, ma aveva scoperto che Irene aveva seguito Luce dell'Alba due settimane prima ed era andata a Città di Confine probabilmente per riunirsi con suo marito. Queste notizie facevano sentire May un po’ depressa e allo stesso tempo un po’ invidiosa.


Lavoravano entrambe nello stesso teatro, May si era guadagnata il ruolo principale, mentre Irene era la debuttante in ascesa, il fiore di domani, ma quel titolo proveniva solo da quel gruppo di attori inferiori che si lusingavano l'un l'altro tutto il tempo. In merito al suo aspetto, May era sicura che non avrebbe mai perso contro nessuno. Per quanto riguardava la sua famiglia, era di umili origini, Irene, invece era solo un'orfana adottata dal teatro, quindi se messe a confronto, May aveva uno status molto più forte di Irene.


Però questo non aveva dato comunque nessun sollievo a May. Ferlin Eltek, Luce dell'Alba aveva nutrito  comunque dei sentimenti per Irene col suo viso ingenuo. Più tardi l’aveva addirittura sposata, rinunciando persino alla sua eredità familiare.


“Guarda, c'è un terreno coltivato davanti a noi"; urlò qualcuno, "Non dobbiamo essere così lontani da Città di Confine adesso".


May guardò alla parte sinistra della nave, lì vide filari di grano alti sino al ginocchio oscillare nel vento e i contadini che indossavano cappelli di paglia erano indaffarati nei campi come se stessero in un mare verde. I campi di grano riflessi nell'acqua limpida si estendevano ad ovest, senza che se ne intravedesse la fine.


“Davvero un bellissimo paesaggio, Miss May", Rosia camminava, annuendo in segno di saluto.


“In un luogo così remoto, non mi sarei mai aspettata di vedere un terreno coltivato non inferiore a quello intorno alla Fortezza Longsong.


“Questo non è niente in confronto ai terreni coltivati intorno a Città del Re", disapprovò May. "Lì, i campi di grano sono così enormi che possono connettere due città, oltre alle strade l'unica cosa che si vede sono i campi di grano, quindi le persone se ne sono stancate subito".


“È così?" sorrise imbarazzata, non sono mai stata così lontana”.


Bene, questo è la reazione che le persone comuni dovrebbero avere, pensò May, nel caso fosse stata Irene a sentire queste parole, temo mostrerebbe solo un'espressione di invidia e mi chiederebbe di raccontarle altro. ”Stai tranquilla, avrai l'occasione di arrivarci un giorno".


“Lo spero", Rosia le diede una pacca sul petto, "Grazie per il tuo incoraggiamento”.


Insomma devi solo spendere degli argenti reali, con questi puoi prendere la carovana per Città del Re per esibirti, May dentro di sé, alzò gli occhi al cielo. Ma l'altra era solo una delle amiche di Irene, quindi May non voleva sprecarsi nel dire queste parole.


Rosia si era unita al teatro prima di lei, e la sua età era molto vicina alla sua, ma a causa del suo aspetto ordinario e della poca memoria, non aveva mai avuto l'opportunità di esibirsi sul palco. Oltre ad Irene, c'erano solo poche persone che erano intenzionate a trattare con lei.


“Irene sa che stai venendo oggi?" Chiese May.


“Nella mia risposta l'ho informata sulla data, quindi sono sicura che ci incontrerà al molo”.


“Allora dovrebbe essere tutto a posto", annuì. "Non voglio stare sola in una città sconosciuta e dover alloggiare in una locanda”.


“Posso chiederti una cosa, Miss May?" Rosia chiese esitante, "Perché era così importante per te lasciare insieme a noi la Fortezza per la città. Inoltre, perché hai voluto nasconderlo al teatro? Irene ha detto che questa era una piccola opportunità per quelli che non avrebbero potuto iniziare da nessun'altra parte, ma tu non sei una persona a cui mancano opportunità del genere".


“Se gli avessi detto la verità, pensi che il teatro mi avrebbe mai lasciato venire in questo luogo?", May arricciò le labbra in segno di disdegno, "Sul motivo per il quale voglio venire qui... voglio semplicemente vedere se la mia collega di teatro sta vivendo una vita felice”.


Dopo tutto, non so neanche io perché ho preso questa decisione impulsiva! Il Teatro di Fortezza Longsong rappresenterà una tragedia per i prossimi due giorni. E ora che sono via, temo che il proprietario del teatro avrà un grosso mal di testa. Nonostante ci siano diverse riserve che possano fare il mio ruolo, senza il mio nome, l'aristocrazia potrebbe non gradirlo e addirittura protestare contro il teatro.


Onestamente non è stata una scelta saggia, May sapeva anche che la sua reputazione si basava fortemente sul teatro della Fortezza Longsong. E se avesse fatto arrabbiare il proprietario del teatro,  questi sarebbe stato in grado di trasformarlo in un ambiente a lei ostile e avrebbe cominciato a promuovere un'altra attrice, se fosse arrivato a quel punto non avrebbe mai avuto alcun modo di contrattaccare. Era importante che ammettesse il suo errore senza compromessi. Altrimenti non avrebbe avuto altra scelta se non quella di andar via immediatamente e recarsi in un altro teatro per provare a competere con le sue star.


Oppure... potrei anche prendere la prossima nave di ritorno alla fortezza, dopo che avrò incontrato Ferlin, giusto? pensò May.


“Quindi questo è quanto”; Rosia annuì comprensiva, "Irene sarà certamente molto sorpresa di vederti.”


Il paesaggio lungo il letto del fiume diventava gradualmente più ricco, più si avvicinavano alla Catena Montuosa Invalicabile, più tende e case di legno apparivano. Era quasi mezzogiorno, e le contadine erano tutte impegnate a cucinare la minestra di porridge, il suo odore ricopriva tutta l'area residenziale, permettendo a May di sentirlo occasionalmente al di sopra del profumo aromatico del grano. I bambini giocavano insieme al fiume, e quelli che sapevano nuotare, si tolsero i vestiti e, circondati dalle acclamazioni dei loro compagni si gettarono a capofitto nel fiume, per poi ritornare trionfanti sulla terra ferma.


Finalmente May vide il molo.


Quando il Cigno arrivò, Ghent e Sam si offrirono di prendere i bagagli della donna. Proprio mentre scendevano dalla nave, Rosia gridò entusiasta: "Irene!”


May seguendo la direzione della voce, individuò sul molo una donna vestita di bianco che si muoveva nella loro direzione. Proprio al suo fianco stava un uomo alto. Nonostante quella lunga distanza, riusciva comunque a distinguere il suo corpo vigoroso e imponente che era fuori dal comune.


Ferlin Eltek, la Luce dell'Alba.


L'immagine nella memoria di May divenne ancora più chiara.




-Dontcare




Ed eccomi qui di nuovo allora come potete vedere abbiamo due note la numero (1) riguarda le compagnie di https://it.wikipedia.org/wiki/Teatro_medievale attori nel Medioevo. C'erano ovviamente diverse tipologie di http://www.italiadonna.it/teatro/medioevo.htm rappresentazioni in quel periodo ovviamente le più diffuse erano quelle http://www.dramaqueen.it/2014/10/teatro-medievale-sacra-rappresentazione-giullare.html religiose.
La (2) è più di carattere interno e vi riporta al capitolo https://novelleleggere.com/release-that-witch/capitolo-173-il-desiderio-di-irene/ 173. Spero che la novel vi stia appassionando sempre di più e io adoro la coppia Ferlin e Irene chissà cosa succederà, ora che c'è l'insopportabile May.
                                


                                



