---
title: Capitolo 188: Avanti con lo spettacolo!
pubDate: 2025-08-07T11:30:06.703Z
tags:
    - rtw
---




Due giorni più tardi, dopo la visita alla Miniera del Versante Settentrionale, Roland accettò un nuovo contratto commerciale con Hogg e la Carovana della Baia della Luna Crescente.


Gli occhi di Hogg uscirono quasi fuori dalle orbite dopo aver visto il corretto funzionamento dell’estrazione mineraria facilitata dal sistema ferroviario. Propose persino la costruzione di una fabbrica a Città di Confine che si sarebbe specializzata nella creazione di linee ferroviarie e delle loro attrezzature supplementari, mentre i profitti ottenuti sarebbero stati divisi a metà. Ma Roland rifiutò l’offerta d’investimento poiché sarebbero stati necessari anche altri suoi uomini. Dopotutto, adesso, Città di Confine non era priva di denaro ma di persone.


In fondo, Hogg era solamente un commerciante di minerali. Comunque possedeva svariate miniere e gestiva una miniera di argento a cielo aperto per il Conte Kanbara a Città D’Argento. Gli uomini sotto di lui erano dei semplici minatori. Era ad un livello completamente diverso rispetto alla forza di un’intera isola come quella della Baia della Luna Crescente.


Alla fine, mise il suo nome nel quadro di un contratto che ordinava 10 macchine a vapore ed un set completo per il sistema di trasporto dei minerali (inclusi i loro binari e la vasca), destinato ad essere consegnato in sei mesi dalla data. La prima parte doveva essere consegnata prima dei Mesi dei Demoni, e la seconda parte verso l’inizio del nuovo anno.


Il contratto con la Carovana della Baia della Luna Crescente era di maggiori dimensioni rispetto ai suoi precedenti accordi, comprendeva persino un contratto decennale con loro. La prossima volta che la carovana sarebbe tornata, avrebbe portato con sé un team di 300 persone, principalmente composto da fabbri e carpentieri.


I salari di questi uomini sarebbero stati erogati dalla Baia della Luna Crescente, mentre Roland avrebbe dovuto provvedere al loro cibo e al loro alloggio. Le macchine a vapore prodotte da loro sarebbero state vendute dando la massima priorità alla Baia della Luna Crescente e, dopo dieci anni, sarebbero stati i lavoratori stessi a decidere se rimanere o andare via. Quest’ultimo punto era stato ribadito parecchie volte da Roland, durante la negoziazione.


Senza dubbio, le persone che sarebbero arrivate con la prossima carovana sarebbero diventate dei loro sostenitori fidati, valeva lo stesso per gli uomini inviati in seguito con le carovane seguenti. Per loro era inevitabile cercare di scegliere delle persone con il più alto grado di fedeltà nei confronti della Baia della Luna Crescente.


Così, quando per quegli uomini sarebbe giunto il momento di prendere una decisione, nessuno sarebbe stato in grado di capire se la metà di loro sarebbe rimasta o no. Tuttavia, Roland non avrebbe mai potuto avere abbastanza lavoratori specializzati, così anche se solamente uno di loro avesse deciso di rimanere, ci avrebbe comunque guadagnato. Ciò che lo preoccupava sempre era che, pur avendo il vantaggio tecnico, avrebbe potuto non avere abbastanza persone per riuscire a trasformare la tecnologia in un prodotto reale.


Ad eccezione della macchina a vapore, il secondo ordine più grande riguardava la trasformazione delle loro imbarcazioni.


Insieme ai 300 artigiani, la Carovana della Baia della Luna Crescente avrebbe portato due velieri nell’entroterra, nella speranza che Città di Confine li convertisse in navi mosse grazie alla macchina a vapore. La trasformazione di ogni nave avrebbe richiesto un compenso di 1800 ori reali, il che significava che le due navi sarebbero venute direttamente prima dell’ordine della macchina a vapore di Margaret. Al contrario, nonostante tutte e tre le parti avessero ordinato i bicchieri, l’ammontare totale degli ordini era addirittura inferiore ai 300 ori reali, anche se Roland aveva già aumentato il prezzo dei bicchieri di dieci volte rispetto a quello dei pezzi disponibili nel suo emporio. Questo gli fece sentire il divario di reddittività tra le merci per i civili e i prodotti industriali. Se i beni civili non potevano essere prodotti in grandi quantità, allora sarebbe stato meglio soddisfare semplicemente i bisogni dei residenti locali.


Quello che sorprendeva un po’ il Principe era che le sue corazze di ferro ed i suoi attrezzi agricoli in ferro erano stati completamente ignorati. Ma più tardi, durante la cena, Margaret offrì la risposta ai suoi dubbi: “Sebbene le vostre corazze siano veramente economiche, tuttavia il loro rendimento è troppo basso. Se volessimo rivenderle, dovremmo includere il costo del trasporto e della tassa. Quindi, in definitiva, ne ricaveremmo solamente 5 o 6 ori reali. Inoltre, anche la vostra armatura è forgiata con un martello idraulico o utilizzando la macchina a vapore… in entrambi i casi, con quel metodo, il prezzo dell’armatura rimarrà fisso e la maggior parte delle spese proverranno dalla qualità del materiale e non dalla qualità della sua produzione”.


Dopo una piccola pausa continuò: “E comprarle per nostro uso personale è addirittura più superfluo. In mare, che siano marinai o guardie, raramente indossano pesanti armature perché, nel caso cadessero in acqua, quelle li farebbero solamente affondare più velocemente. Quasi sempre, considerano le armature come catene e manette, non come protezioni”.


“Lo stesso vale per i vostri attrezzi agricoli. Se non riuscite ad ottenere una grande quantità di ferro a buon prezzo, risulteranno economici ma non di molto se paragonati alle merci locali dello stesso tipo. Questo rende difficile trarne profitto. Mentre la situazione con quei bicchieri colorati è completamente diversa, il loro prezzo non è fisso. Non si può dire con certezza se la nobiltà si affezionerà a loro, ma è comunque possibile guadagnare più volte rispetto al nostro investimento iniziale”.


Dopo averci pensato un attimo, Roland dovette ammettere che tutto ciò era vero… il prezzo dell’armatura e degli attrezzi agricoli era stabile e, dato che i costi dei materiali rappresentavano il grosso del prezzo, era ugualmente difficile far scendere il prezzo forgiandoli con la sua macchina a vapore più efficiente, invece che con il martello idraulico. Dunque, alla fine, la differenza era troppo ridotta per attrarre l’interesse di un grosso mercante.


D’altro canto, queste armature a piastre anti-accoltellamento rivestite da Soraya, facevano in realtà parte del potenziamento degli armamenti del Primo Esercito. Di conseguenza, sino a quando la produzione di ferro non fosse salita, sarebbe stato impossibile venderle in grande quantità.


…


Presto, sarebbe giunto il momento dell’attesa prima teatrale.


In quel pomeriggio, nonostante Roland avesse distrutto gli edifici circostanti, raddoppiando le dimensioni dell’antica piazza centrale, la piazza cittadina era ancora così affollata che persino una goccia d'acqua non sarebbe potuta fuoriuscire.


Per promuovere lo spettacolo, Roland aveva già iniziato ad informare le persone con quasi una settimana d’anticipo. Inoltre, aveva appositamente chiesto al Ministro dell’Agricoltura di mandare delle persone nelle aree periferiche della città e di chiamare a raccolta i servi della gleba ad assistere al dramma.


Roland, come Signore della città, naturalmente aveva la visuale migliore.


Nella direzione del palco, direttamente di fronte allo spettacolo, Karl aveva eretto una piattaforma in legno temporanea. Era composta da quattro fila di panche di legno che potevano ospitare circa 100 persone, ed il posto al centro della terza fila era riservato a Roland. Da un lato c’erano i posti per i membri dell’Unione delle Streghe, con Anna seduta al suo fianco, mentre dall’altro lato c’era il posto riservato al gruppo dei mercanti, con Margaret seduta direttamente vicina a lui.


Le prime due fila erano occupate soprattutto dai funzionari del Comune e dai loro apprendisti.


Per garantire la loro sicurezza, i membri del Primo Esercito circondavano la piattaforma di legno, potendo in questo modo sia guardare il dramma, sia separare la zona del Principe dalla popolazione civile.


Ora, alle 4 del pomeriggio, il calore del sole si era già affievolito e, insieme alla sporadica fresca brezza prodotta da Wendy, tutti quelli sulla piattaforma potevano godere di un trattamento da VIP.


Accompagnati dagli applausi della folla, gli attori entrarono in scena uno dopo l’altro.


A dire il vero, Roland non era completamente sicuro di come sarebbe andata a finire. Dopo aver dato il copione ad Irene, non era più intervenuto nello spettacolo. Il reclutamento e le prove erano stati completamente affidati a lei e Ferlin. Adesso, ripensandoci, quanta esperienza poteva aver accumulato una novellina che era apparsa in scena una sola volta? E gli amici che aveva reclutato, che non avevano mai avuto l’occasione di esibirsi sul palcoscenico alla Fortezza Longsong, sarebbero potuti diventare attori solamente in una piccola città come Città di Confine.


In altre parole, questa era una compagnia di attori appena formata che si apprestava a recitare un nuovo dramma.


Fortunatamente a Roland non importava se si fosse rivelato un fallimento, in fondo, quel dramma non era destinato a vendere biglietti e nemmeno a promuovere una buona sceneggiatura. L’unico obbiettivo dello spettacolo era rimodellare l’ideologia popolare e liberare la gente dai suoi pregiudizi. Per far in modo che questo accada doveva andare in scena più di una volta. Quindi, anche se stavolta non avessero recitato bene, avrebbero indubbiamente potuto migliorare la prossima volta.


“Adesso ho finalmente capito perché eravate così fiducioso riguardo a questo spettacolo” esclamò improvvisamente Margaret: “Avete invitato la Signorina May!”.


Roland si spaventò: “Chi?”.


“Non ditemi che non lo sapevate, Santo Cielo! Prima di venire qui, ho visto anche un suo spettacolo a Città del Re” Margaret schioccò le labbra: “Sia nel cogliere i ruoli che nel creare sentimenti, lei è la migliore. Non so quante persone ha già fatto commuovere con la sua performance nel: “Principe alla ricerca dell’amore”, persino Kadin Faso era pieno di lodi per lei!”.


“Chi è Kadin Faso?” Roland frugò tra i suoi ricordi, ma non riuscì a trovare alcun impressione su di lui nella sua testa.


“… Vostra Altezza Reale, provenite davvero da Città del Re?” Margaret sbatté le palpebre. “Per favore, concedetemi la libertà di chiedervelo, chi è la persona più famosa di Città del Re, a parte le persone della corte?”.


“Yorko ‘La Mano del Diavolo’” spifferò Roland, ma subito dopo si rese conto di aver dato la risposta sbagliata.


“Oh” la donna d’affari gli rivolse un’occhiata significativa. “Il famosissimo play boy, ho sentito dire che con una sola mano potrebbe far in modo che una donna non si scordi mai più di lui… Capisco”.


“Fa affidamento solo su di una mano?” Anna si sporse: “Per cosa?”.


“N- Niente”. Roland si colpì sulla fronte: “Faremo meglio a seguire con fervore il dramma”.




Haru






Ciao a tutti!


Vi ricordo che se volete leggere più capitoli non dovete far altro che donare soli 7 euro.


Le donazioni sono cumulabili.


https://www.paypal.me/erialis Paypal.


-Kari




                                


                                



