---
title: Capitolo 189: Stelle e Fiori
pubDate: 2025-08-07T11:30:06.704Z
tags:
    - rtw
---


Il teatro non era provvisto di un sipario o un’introduzione, l’area di preparazione era separata dal palco da una lavagna ed il loro palco era semplice e rudimentale. Per la maggior parte del cast quella sarebbe stata la prima performance ufficiale.


“Questa storia si svolge nella capitale di un regno. Nella parte esterna della città, viveva una bella ragazza di buon cuore…”.


Accompagnata dalla voce narrante, Irene fece lentamente il suo ingresso sul palco. Indossava un abito grigio sporco, i capelli in cima alla sua testa erano un terribile disastro ed il suo viso era ricoperto di cenere.


Stava attentamente ripulendo il pavimento agitando la scopa tra le sue mani, di tanto in tanto si piegava per eliminare lo sporco più ostinato utilizzando la parte finale del suo abito.


Dopo svariati giorni passati a provare, Irene aveva perfettamente memorizzato nel suo cuore l’intero andamento della storia. La storia era abbastanza semplice: una ragazza comune aveva perso la madre ed ora era costantemente vittima di bullismo in casa sua. Ma a causa della sua bontà venne poi salvata da una strega che, utilizzando il suo potere magico, le diede la possibilità di partecipare alla festa del principe, durante la quale entrambi si innamorarono a prima vista l’una dell’altro.


Ma dato che la magia della strega aveva solamente un effetto limitato, la ragazza fu costretta ad abbandonare di corsa il ballo e, presa dal panico, dimenticò una scarpetta di cristallo. Per poter ritrovare la bella ragazza, il principe fece setacciare l’intera città. Alla fine la trovò nella parte esterna della città e, da quel momento in poi, i due vissero per sempre felici e contenti.


La storia era semplice e facile da capire, tuttavia la trama si distaccava completamente dalla vecchia descrizione dell’amore tra un principe ed una principessa, in quanto permetteva ad una ragazza comune, che grazie alla sua natura gentile aveva ottenuto l’assistenza di una strega, di riuscire a conquistarsi il favore del principe. In qualità di Cenerentola di questo spettacolo, la parte in cui il personaggio raccoglie tutto il suo coraggio per resistere all’oppressione che ha dovuto affrontare per tutta la sua vita, sarebbe stata l’attrice più in evidenza della performance.


Quindi Irene non si sarebbe mai immaginata che May le avrebbe lasciato il ruolo principale.


Era già abbastanza euforica del fatto che la star del Territorio Occidentale le avesse permesso di condividere il palcoscenico con lei. Inoltre, in qualità di pilastro del teatro della fortezza, May possedeva abbastanza orgoglio e sicurezza da recitare la parte del personaggio principale in tutti i tipi di palchi teatrali. Eppure in: “Cenerentola” aveva preso l’iniziativa di interpretare il ruolo di supporto della sorellastra.


Per Irene fu difficile crederci, finché la controparte non enfatizzò ripetutamente che quella era la performance di un nuovo tipo di personaggio e che Irene aveva il talento necessario per interpretare Cenerentola.


Nella prova successiva, raccolse tutta la sua forza, non solo per esercitarsi ripetutamente su di ogni scena, ma anche distesa sul suo letto, persino dopo aver spento le candele, avrebbe continuato a mettere in pratica le abilità recitative insegnatele da May. Per evitare di non tener fede alle buone intenzioni dell’altra.


Fortunatamente Irene non era priva d’esperienza, si rilassò stando sul palco nonostante occhi di innumerevoli persone puntati addosso e lasciò riapparire una per una le azioni ripetutamente praticate. Sino ad allora, si era sentita in forma e non aveva commesso alcun errore. Incoraggiò persino Rosia con lo sguardo quando, interpretando la strega, quest’ultima aveva dimenticato le battute.


“Ho diviso in due il porridge di frumento, ma non mangiatelo troppo velocemente; è ancora molto caldo”.


“Ti ringrazio per la tua gentilezza, signorina. Ti ripagherò senz’altro”.


Quando Rosia piegò la schiena muovendosi piegata verso il retro delle quinte, il popolo iniziò ad applaudire – facendo sentire Irene sollevata. In fondo, sapeva che se qualcuno avesse dimenticato le battute durante una performance ufficiale al teatro della fortezza, quello sarebbe stato valutato come un totale ed intollerabile errore. La nobiltà avrebbe immediatamente iniziato a fare: “Buu” e a mettere in ridicolo l’attore, piuttosto che incoraggiare l’artista con un applauso.


A quel punto, arrivò il momento del debutto di May.


Quella parte della storia riguardava il conflitto tra Cenerentola e la cattiva sorella maggiore. Sotto il bullismo e l’umiliazione della sorella maggiore, Cenerentola poté solamente nascondersi in cantina e piangere, tenendo tra le braccia il ritratto della sua vera madre.


Ma adesso, mentre May stava di fronte a lei, Irene sentì cambiare improvvisamente l’atmosfera.


Non era più la tranquilla e taciturna star del teatro che era stata durante le prove. Invece, si era trasformata nella padrona della scena. Con i suoi modi altezzosi, i movimenti corporei eseguiti alla perfezione ed il disprezzo negli occhi, mise Irene sotto un forte senso d’oppressione.


“Oh, diamo un’occhiata, chi è questa? In che tipo di illusione vivi per pensare di non dover lavorare in pieno giorno?”.


“Tu, povera disgraziata, vai immediatamente a lavare il mio vestito!”.


“E sarà meglio per te non essere maldestra, questo è l’abito per il banchetto ufficiale. Non puoi permetterti di rovinarlo neanche un po’”.


Dopo quelle parole, May la spinse all’indietro. Secondo la trama Irene sarebbe dovuta cadere, ma sotto lo sguardo gelido di May non riuscì ad evitare di fare qualche passo indietro. Accidentalmente inciampò sui suoi stessi piedi e cadde al suolo senza alcuna protezione. Il suo gomito colpì il pavimento del palco e diffuse una scarica di dolore lungo tutto il suo corpo.


“Sinceramente, proprio un inutile spreco…” lo sguardo di May non era più puntato su di lei. Si diresse al centro della scena, rivolgendosi alla folla silenziosa nella piazza ed iniziò il suo monologo.


“Degno della Signorina May” mormorò Margaret meravigliata. “Con poche semplici parole è riuscita ad attirare l’attenzione di tutti, il suo personaggio ha già preso vita”.


“Oh, veramente notevole” annuì Roland. “Ma questa persona è stata davvero troppo feroce ed esagerata. Il disprezzo e lo sdegno mostrati nei confronti di Irene sembravano essere reali. Persino seduto qua dietro, sono riuscito a percepire la sua crudeltà. Nell’espressione di tutto il pubblico si poteva notare quanto fosse stato contagioso il suo appello emotivo… tuttavia, non era lei la protagonista, ah. La performance di Irene, relativamente positiva, era stata improvvisamente e completamente offuscata. Se continua ad andare avanti così, ho paura che il ruolo principale sarà scavalcato da quello di un personaggio secondario”. 


Irene era sconvolta.


Sapeva di doversi rialzare velocemente. Il monologo di May, che trattava principalmente del suo desiderare il principe, così come il ballo di corte, non sarebbe durato a lungo. Così, prima della fine della scena, avrebbe dovuto lasciare il palco. Ma quella sensazione familiare che l’aveva accompagnata durante le prove precedenti l’aveva già abbandonata, trasformando il palco in un totale e perfetto sconosciuto.


“Sei solamente a questo livello?”.


Solo quando May finì il suo atto, e mentre passava muovendo la sua gonna in modo tale che il suo bordo schiaffeggiasse il viso di Irene, lei riuscì a riprendersi. Nonostante l’altra non avesse detto una parola, Irene riuscì a capire il significato dello sguardo della stella dell’Occidente, dando un’occhiata ai suoi occhi gelidi. May avrebbe voluto dire ad Irene di ricomporsi. Dato che le personalità dei loro due personaggi erano come l’acqua ed il fuoco, una volta che May avrebbe teso la propria mano, lo spettacolo sarebbe stato rovinato! Serrò le labbra, diffondendo nella sua bocca un sapore ferroso. Quando vide May sparire dietro la lavagna, anche lei avrebbe voluto alzarsi ed andar via. Tuttavia, Ghent e Sam, portando degli oggetti di scena, erano già saliti sul palco. Quando Sam piazzò un secchio davanti a lei, colse l’occasione di dire a bassa voce: “Anche la prossima scena è tua, rimani qui mentre noi lavoriamo. Andiamo, puoi farcela!”.


Irene sapeva che questo non seguiva la sceneggiatura, a dire il vero… aveva già perso l’opportunità di andarsene.


Così, il pubblico vide un insolito cambiamento di scenario. Cenerentola sedeva immobile sul palco, mentre l’ambiente che la circondava era stato modificato dalla sala da pranzo alla cantina. Il bel tavolo circolare e le sedie di legno vennero sostituiti da barili e ceste in vimini. Mentre le persone che sistemavano gli oggetti di scena andavano avanti e indietro, la ragazza manteneva la sua posizione come se fosse rimasta sospesa nel tempo.


Nell’atto successivo, Cenerentola era intrappolata nella cantina e la strega tornò indietro per liberarla. Non solo le diede dei bei vestiti, ma evocò anche una carrozza che l’avrebbe portata direttamente al castello.


“Ricorda, l’incantesimo durerà solo sino a mezzanotte, quindi dovrai lasciare il palazzo prima dell’ultimo rintocco della campana, altrimenti i vestiti e la carrozza spariranno”.


“A… sì. Ho capito. Grazie”.


Persino in quel momento Irene non fu capace di scrollarsi di dosso quello stato confusionale. Nascosta sullo sfondo, guardava di nascosto l’opera di May. Pensava semplicemente che l’altra sembrasse totalmente libera; di fronte a più di 1000 spettatori possedeva un sorriso simile a un fiore che sboccia. Che donna di potere era. Stando sul palcoscenico ed affrontando la stella luminosa, solo allora realizzò profondamente quanto fosse fantastica la recitazione dei suoi colleghi.


“Ѐ questa la distanza tra le stelle e i fiori?”.


Quando Rosia finì le sue secche battute, arrivò il momento del primo dramma: il ballo di corte. Con l’intenzione di realizzare l’effetto di un gran ballo, la scena richiedeva la presenza di tutto il cast sul palcoscenico – oltre lei e May, anche Ghent, Sam, Rosia e Tina erano vestiti come nobili ballerini ed indossavano delle maschere. Ed il suo amore, Ferlin, era vestito da principe.










Haru.






Ciao a tutti!


Tutto lo staff vuole augurarvi un buon 1 Luglio e al contempo informarvi che dalla prossima settimana la programmazione partirà dal martedì, ossia avrete un capitolo in più a settimana.


Riassumendo: i capitoli verranno pubblicati dal martedì alla domenica compresa.


Spero che questa novità vi piaccia e vi ricordo che se volete leggere un ulteriore capitolo basta una piccola donazione di 7 euro.


Buona domenica a tutti!


https://www.paypal.me/erialis 
                                


                                



