---
title: Capitolo 190: Vittoria e sconfitta
pubDate: 2025-08-07T11:30:06.704Z
tags:
    - rtw
---




“L’attore che sta interpretando il principe è davvero affascinante, eppure le sue espressioni facciali sono molto rigide”.


“Ah, lui è…” Roland era piuttosto sorpreso. “Luce dell’Alba, il Primo Cavaliere dei Territori Occidentali. Attualmente, svolge la mansione di insegnate a Città di Confine. Non può essere considerato un attore”.


“Non è un attore?” chiese la donna d’affari sbalordita: “Allora come può andare in scena?”.


“Per mancanza di personale” rise lui. “Se dai solo un’occhiata, non c’è nessun’altro, a parte quei due che prima hanno cambiato lo scenario. Se il principe fosse stato interpretato da uno di quei due, sarebbe stato davvero… improbabile, per Cenerentola, innamorarsi a prima vista di uno di loro, basandosi sul loro aspetto”.


“… Avete ragione”.


Mentre si stava cambiando d’abito, Irene rimase di lato e dovette guardare May dirigersi al fianco di Ferlin. Irene osservò il modo in cui May posava la sua mano sulla spalla di Ferlin per poi iniziare a ballare – no, Ferlin non stava danzando, veniva semplicemente guidato dalle squisite abilità di May nella danza, seguendo ogni suo passo. Quella danza non faceva parte delle prove, Irene era cosciente del fatto che fosse un’improvvisazione di May.


“Sua sorella maggiore cercava di sedurre il principe in ogni modo possibile, però il principe rimaneva immobile, limitandosi a mantenere le sue buone maniere e a conversare; sino a quando Cenerentola non apparve di fronte a lui. I suoi occhi vagarono e vennero catturati alla vista dell’affascinante e delicata donna, che aveva degli occhi luminosi e denti bianchi”.


Irene sapeva che non appena sarebbe passata di fronte a lui, secondo la sceneggiatura, Ferlin avrebbe dovuto trascurare May, per mettere in scena la loro storia d’amore a prima vista. Tuttavia, chiunque fosse in grado di vedere, probabilmente si sarebbe chiesto la ragione per cui il principe avesse deciso di scaricare la bella e emozionante donna al suo fianco per la presente e così rimbambita Irene, che era completamente priva di fascino.


In quel momento, vide finalmente Ferlin volgere lo sguardo verso di lei.


Nello sguardo di lui poté scorgere impotenza, conforto, incoraggiamento e… vide anche il suo amore.


Improvvisamente, Irene sentì la scena diventare silenziosa. L’allegria delle persone, le loro voci e il suono delle loro discussioni scomparvero, così come i suoi compagni di teatro. Solamente lei, May e Ferlin erano rimasti sul palco.


“Certo! Le mie doti recitative sono molto distanti da quelle della Star dell’Occidente, quindi questo significa che dovrei lasciar perdere ed ammettere la sconfitta?”.


No, disse una debole voce nel profondo del suo cuore. No, lei voleva recitare. Per lei questa era un’opportunità unica, o… più probabilmente, la sua ultima possibilità. Se avesse mollato proprio ora, probabilmente non avrebbe mai più avuto l’opportunità di condividere lo stesso palco con un’attrice così eccezionale.


Anche lei voleva diventare come May, capace di guidare le emozioni del pubblico con il suo modo di fare, focalizzando l’attenzione di tutti solo su sé stessa.


“Scusami May” disse nel suo cuore.


Anche se il principe fosse stato semplicemente interpretato da un attore qualunque, per lei sarebbe stato altrettanto difficile raccogliere il coraggio per competere. Se fosse stata l’unica a fare affidamento sulle sue doti recitative, sarebbe stato alquanto difficile per lei battere la Star dell’Occidente.


“Ma lui non è uno qualunque. Ѐ Luce dell’Alba, il mio compagno” pensò Irene: “Per favore, perdonami per essere così sfacciata. Ѐ solo che… non voglio perdere di fronte a lui”.


La scena scomparve completamente. Invece, di fronte ai suoi occhi, apparve un campo di grano. Le grandi spighe di grano erano già mature e pendevano pesantemente, oscillando delicatamente nella brezza serale, volendo solamente essere colte. In lontananza, il sole scompariva dietro l’orizzonte, rivestendo il lento scorrere del Fiume Acqua Rossa di tanti colori caldi. Questo era il luogo in cui si erano incontrati frequentemente per i loro appuntamenti. In questo tramonto rosso-arancio, il ‘principe’ si ritrasformò nel ‘cavaliere’, tornando ad essere l’uomo del quale si era innamorata così tanti anni fa.


Fintanto che fosse stata di fronte a lui, lei avrebbe sempre lasciato sbocciare il suo lato migliore, rendendo impossibile per lui distogliere la vista da lei… non stava più recitando, ma al contrario stava mostrando la vera sé stessa. Irene sollevò la sua veste, la legò con un nodo e si diresse verso Ferlin.


Ora che il suo cuore era colmo di sicurezza, tutto sembrava così naturale. Nel momento in cui raggiunse il fianco del cavaliere, sorrise verso May che inconsciamente allentò la presa sulle spalle di lui.


“Mi concede questo ballo?” chiese lei.


Nello sguardo di Ferlin riapparve la sua naturale espressione sorridente: “Ma certo che potete, mia signora”.


Sebbene non fosse esperta come May, sotto la sua guida, il cavaliere si mosse in maniera molto più naturale rispetto al suo precedente saltellare. L’implicita intesa che si era creata tra i due sul palco colpì il pubblico che iniziò ad applaudire, fischiare e brindare.


Tutto quel clamore riportò Irene sul palco. Inciampando sui propri piedi, pose delicatamente un bacio sulla guancia del Principe, prima di spingerlo via, tornare indietro e correre velocemente dietro le quinte. Allo stesso tempo, il profondo e fragoroso suono delle campane si rovesciò sulla piazza e tornò indietro, come un lontano eco dalle montagne in lontananza. Non mancava molto alla mezzanotte.


Presto il dramma si sarebbe concluso e con la sua fine sarebbe giunta anche quella dello spettacolo.


Per le sue ricerche, il Principe girò la città casa per casa e finalmente arrivò a quella di Cenerentola, ma stavolta la giovane fanciulla indossava un abito grigio e sporco e teneva tra le mani uno scopettone, mentre veniva spinta di lato da sua sorella maggiore. La sorella era ugualmente bella e riuscì ad infilarsi la scarpetta di cristallo.


“Vostra Altezza, perché continuate ad esitare? Io sono la persona che state cercando”.


“No, non è lei”.


“T-Tu, stai zitta!”.


Anche se in quel momento la performance di May non era da meno rispetto a quella precedente, anzi era persino più opprimente, Irene non si allontanò più da lei. Invece, uscì fuori dal suo angolo, arrivando lentamente al centro del palco. Lì, guardò dritto negli occhi la sua controparte con uno sguardo inflessibile, pieno d’ostilità.


Tutte le persone intente ad osservare quella bella scena iniziarono ad applaudire.


A quel punto, la strega apparve all’improvviso. Allungò le mani e fece indossare ancora una volta a Cenerentola il vestito del ballo.


“Vostra Altezza Reale, lei è la persona che state cercando”.


Rosia strappò con vigore l’abito grigio dal corpo di Irene, rivelando il suo bellissimo vestito. Quasi contemporaneamente, accarezzò l’acconciatura selvaggia di Cenerentola, allisciandola. La Cenerentola che aveva strappato via il cuore del principe apparve nuovamente di fronte a tutti.


L’atmosfera del pubblico cominciò immediatamente a traboccare.


Quando il principe abbracciò Cenerentola, tutti si alzarono in piedi e dall’esterno dei campi si poté sentire una tempestiva sparatoria a salve, portando l’umore delle persone alle stelle. Gli applausi ed i festeggiamenti interminabili continuarono sino alla conclusione della narrazione e all’inchino e all’uscita di scena degli attori. Il pubblico si fermò solo in quel momento.


“Una cosa incredibile” Margaret applaudiva entusiasticamente: “Pensavo che quella giovane ragazza sarebbe stata sopraffatta da May. Non mi sarei mai aspettata che sarebbe riuscita a tornare indietro. Oltretutto, non so se fosse un’illusione o meno, ma la sua interazione con il principe sembrava persino più naturale rispetto a quella di May. Era come se… fosse destinata a stare con il principe”.


“Era davvero sorprendente” annuì Roland. Irene aveva cambiato totalmente la propria personalità, verso la fine. La parte finale deve essere stato il momento in cui sono uscite fuori le sue abilità recitative ereditarie, che le hanno dato la forza di mantenere la fiducia in sé stessa nonostante l’opprimente personalità di May.


In breve tempo, il principe era ritornato suo marito, separandosi dai ceppi e dalle catene. Questo tipo di abilità era anche parecchio notevole. In futuro, con ogni probabilità, diventerà un astro nascente. Inoltre, il suono delle campane ed il saluto militare creati da Eco erano ugualmente perfetti. Roland le aveva dato carta bianca, all’inizio dello spettacolo, a causa del fatto di non essere riuscito ad organizzare delle sessioni d’allenamento, ma non si sarebbe mai aspettato una così piacevole sorpresa.


…


“Ho perso” May serrò gli occhi.


Aveva investito un sacco di energie affinché Ferlin Eltek interpretasse il ruolo del principe, in modo tale che si accorgesse di quanto lei fosse la migliore nel suo lavoro – l’essere in scena –. In questo modo lo avrebbe profondamente colpito. Ed infine, sconfiggendo Irene con la sua recitazione, avrebbe potuto mostrargli il divario che c’era tra loro.


Per questo, aveva trascorso quasi una settimana in città e provato insieme a persone che in circostanze normali non avrebbe degnato nemmeno di uno sguardo, se non una rapida occhiata. Ora, dopo aver ritardato per così tanto tempo, aveva paura che se fosse ritornata alla Fortezza Longsong, il padrone del teatro non l’avrebbe trattata più allo stesso modo. E la cosa più ridicola era che non era stata completamente capace di sconfiggere Irene sul palco. Anche se non aveva perso contro le sue doti recitative, aveva perso contro il loro amore.


Viste le circostanze, era giunta l’ora di andarsene.


May fece un respiro profondo, si cambiò d’abito e se ne andò dal retro.


Quando raggiunse la fine della scaletta, venne improvvisamente salutata da un uomo.


Stava dritto, era altrettanto alto, affascinante ed indossava una scintillante armatura d’argento, probabilmente era uno dei cavalieri di Città di Confine. Ma a differenza di Luce dell’Alba, che aveva sempre un sorriso cordiale, appariva arrogante e freddo con il suo sopracciglio inarcato, i suoi occhi lunghi e stretti e le sue labbra sottili.


“C’è qualche problema?” chiese May con una smorfia.


“Salve, Signorina May”.  Nel momento in cui la controparte aprì bocca, l’aria fresca si disperse senza lasciare traccia. “Sono il Cavaliere Comandante di Sua Altezza, Carter Lannis. La vostra performance è stata davvero avvincente, vi andrebbe di bere qualcosa?”.










Haru


Grande notizia per tutti voi!
Abbiamo ricevuto una donazione e quindi oggi vi regaliamo un secondo capitolo.
Un enorme grazie da parte di tutto il team a Giovanni Nicola Corongiu che ha donato tanta gioia non solo a noi, ma anche a voi lettori.
Come avete visto, ricevere più capitoli al giorno è molto semplice, basta lasciare una piccola donazione qui: https://www.paypal.me/erialis Paypal.
Ne approfitto anche per ricordarvi che le donazioni sono cumulabili.
Ed ora rimanete sintonizzati perché il prossimo capitolo uscirà molto presto.
A tra poco!                                


                                



