---
title: Capitolo 193: Il bagno del castello
pubDate: 2025-08-07T11:30:06.705Z
tags:
    - rtw
---






Lo spettacolo era stato un grande successo. Nelle ultime due settimane "Cenerentola" era stato inscenato tre volte, molti cittadini l'avevano visto più di una volta. Se per il primo spettacolo era stato necessario fare un annuncio e della pubblicità per attrarre così tanti visitatori, le altre due repliche erano state completamente autosufficienti. C'erano persino dei cittadini che andavano al Municipio e chiedevano quando si sarebbe tenuto il quarto spettacolo.


Ricevendo un simile responso, Roland non poteva che essere fuori di sé dalla gioia. Tutti erano rimasti così incantati dalla storia che quasi nessuno aveva criticato il perché Cenerentola fosse stata aiutata da una strega. Avrebbero dovuto aspettare il mese successivo per il rilascio di "il canto del gallo a mezzanotte" che sarebbe stato uno spettacolo speciale per la gente povera del popolo. Anche se non sapeva ancora come i servi della gleba avrebbero visto il trattamento e l'assistenza delle streghe durante l'opera.


Un'altra buona notizia per ora era che la compagnia teatrale si era stabilita in città e aveva persino accettato l'esistenza delle streghe. Dopo il terzo spettacolo, Irene aveva preso l'iniziativa e aveva cercato Roland per chiedergli la provenienza di quell'inaspettato "accompagnamento sonoro", quindi il Principe le aveva presentato Echo.


Attraverso la segreta osservazione di Usignolo, avevano scoperto che nonostante Irene fosse chiaramente sorpresa, non mostrava alcun rancore o disgusto. Dopo aver ritrovato la calma, era diventata estremamente curiosa e aveva vivacemente posto ad Echo molte domande, le aveva persino fatto riprodurre più volte i suoi suoni magici. Il risultato fu che Echo si unì in poco tempo al gruppo teatrale e divenne la maestra della musica che orchestrava tutto da dietro le quinte. Per evitare il rischio di qualsiasi incidente, durante le prove acustiche, Irene faceva coppia con Echo. Tenendo così nascosta la sua identità al resto del gruppo. Non c'erano dubbi che l'accompagnamento musicale avrebbe raggiunto presto nuove vette nella performance successiva.


Tuttavia, c'era ancora un'altra questione che gli faceva fare i salti di gioia: presto il castello sarebbe entrato nell'era dell'acqua corrente.


L'imponente torre dell'acqua (1) si ergeva alta e dritta nel retro del castello. Il corpo e la struttura erano realizzati attraverso una saldatura del ferro, dandogli una forma triangolare. In cima alla torre, con un diametro di due metri e un'altezza di tre metri, c'era un serbatoio in ferro. La valvola dell'acqua sulla sua superficie permetteva di controllare il livello dell'acqua. La torre era stata saldata da Anna e in seguito era stata ricoperta da un rivestimento antiruggine da Soraya. Infine, con l'aiuto di Colibrì, la maggior parte del peso era stato eliminato per installarla sulla base in cemento già eretta.


La torre dell'acqua nel retro, con un'altezza di 12 metri, era persino più alta del Fiume Acqua Rossa. A causa della sua estensione, era quasi allo stesso livello del punto più alto del castello. Per impedire il collasso della torre, Roland l'aveva circondata da un muro che era stato poi connesso al castello.


La macchina a vapore era stata installata nello stesso punto e riforniva d'acqua la torre attraverso un pozzo nel giardino posteriore del castello. A guardarla da vicino, sembrava già una macchina a vapore di terza generazione, il suo cambiamento più importante era stato la grande riduzione del rumore.


A ogni punto di giuntura della macchina a vapore, era stata aggiunta una guarnizione. Quest'ultima era stata dipinta in blu chiaro, nel colore del cielo, da Soraya e nonostante la rendesse resistente, riduceva significativamente il rumore della macchina causato dalla vibrazione. L'interno del cilindro e il margine del pistone erano rivestiti da un color erba, che riduceva le perdite migliorando allo stesso tempo l'efficienza di produzione. Tutti i componenti soggetti a vibrazioni, come il tubo di scappamento erano stati completamente rimpiazzati con tubi ricoperti.


Per evitare che la macchina a vapore si bruciasse al sole o si bagnasse con la pioggia, oltre che per ridurre ulteriormente i suoni, Roland le costruì attorno una piccola casa. Chiese a Soraya di dipingere tutte le pareti interne con un motivo a nido d'ape, in modo da usarle come materiale poroso assorbi suoni. Il test pratico aveva dimostrato che persino durante la notte, il rumore della macchina sarebbe stato così smorzato da non svegliare le persone che dormivano all'interno.


Tuttavia, il tentativo di Roland di alimentare automaticamente la macchina a vapore fallì. Aveva originariamente previsto che la macchina sarebbe stata regolata da un “regolatore centrifugo” (2) che avrebbe controllato la valvola nel contenitore di legno. Ad un abbassamento di pressione del vapore, “il regolatore centrifugo” avrebbe aperto la valvola e il legno nel contenitore sarebbe rotolato verso la fornace. Tuttavia, in quel modo il regolatore avrebbe dovuto fare molto lavoro, altrimenti il suo solo peso non avrebbe potuto manovrare la valvola.


Dopo molte riflessioni, Roland decise finalmente di lasciar perdere. All'inizio, il contenitore in legno avrebbe dovuto essere completamente riempito e una volta finito, in ogni caso, avrebbe dovuto essere riempito da dei lavoratori. Quindi sarebbe stato più conveniente assumere qualcuno per riempire ogni giorno il serbatoio con l'acqua.


Il passo finale era stato installare un sistema d'acqua nel castello, ciò includeva: rubinetti, docce, tubi e corrispondenti tubi di scarico.


Il castello non era come le case di mattoni del distretto recentemente costruito; i tetti e le pareti di pietra, e i loro buchi, rendevano la trasformazione del castello molto disagevole. Per questi motivi, c'era voluta circa una settimana e Roland, per assicurare il benessere comune, aveva personalmente diretto Karl mentre trasformava in un bagno una stanza al secondo e una al terzo piano.


Anche in quest'occasione, la nuova abilità di Soraya aveva nuovamente giocato un ruolo fondamentale. Una volta finito di ricoprire i tubi di scarico sul pavimento con il cemento, aveva fatto dipingere alla strega un sottile strato di erba sul pavimento. Questo processo non lo rendeva solo a prova d'acqua, ma camminare in bagno era tanto confortevole quanto passeggiare sull'erba. Quando il pavimento fu finito, Roland le permise di dipingere l'intera stanza. Così il soffitto si trasformò in un cielo blu con le nuvole, mentre sulle pareti circostanti apparirono delle lontane valli e zone verdeggianti e le pareti della doccia divennero cristalline, come un gioiello.


Nel giorno in cui il sistema dell'acqua entrò in funzione, il Principe riunì le streghe nel bagno per fargli finalmente provare di persona questo meraviglioso traguardo.


Il serbatoio dell'acqua nel retro era pieno d'acqua, quindi quando aprì il rubinetto, l'acqua uscì fuori dal tubo.


“D'ora in poi non dovrete più prendere l’acqua dal pozzo” annunciò Roland con orgoglio. “Non sarà più necessario usare la stessa acqua per fare il bagno per tre giorni. (3) Dovrete stare sotto la doccia e tirare la leva”.


“Da dove viene l'acqua?” Fulmine tirò fuori la lingua e assaggiò l'acqua. “è dolce”.


Subito dopo Fulmine, Maggie allungò il collo e seguì l'esempio dell'amica: “Molto dolce, guu!”


Vedendo che anche una terza stava cercando di assaggiare l'acqua, Roland fermò Nana: “Chi vuole bere acqua, può farlo solo dopo che è stata bollita. L'acqua di questo serbatoio può essere usata solo per lavarsi le mani e fare il bagno”.


“Questo è… il principio del sifone, (3) giusto?” Anna guardò Roland, i suoi occhi blu come laghi brillavano di intelligenza.


“Cos'è?” chiese Colibrì con la mano alzata.


Durante le lezioni di Pergamena, ogni strega in classe si era abituata ad alzare la mano ogni volta che aveva una domanda.


“ ‘Fisica Elementare’ spiega che quando il livello di due contenitori non è uguale e sono connessi da un tubo, indipendentemente dalla forma che ha il tubo, per mezzo della forza di gravità il liquido raggiungerà lo stesso livello in entrambi i contenitori” spiegò Anna ricordandosi il libro. “Al momento siamo a un livello inferiore rispetto la torre dell'acqua, quindi questa continuerà a fluire fin qui”.


“Assolutamente corretto” la lodò Roland. Essere in grado di collegare le nozioni imparate con la realtà, è davvero degno di una persona talentuosa.


“E questo invece?” domandò Usignolo indicando la doccia, “Perché ha così tanti buchi sul fondo?”


Roland aprì la valvola e lasciò fuoriuscire alcune gocce d'acqua “Servono a migliorare la qualità del bagno per le persone. Se un individuo sta sotto la doccia, può facilmente pulire il proprio corpo”.


“Quindi è per questo che è stato a ciondolare nel castello per tutta la settimana, per rendere il bagno più piacevole?” Lily arricciò le labbra e sussurrò: “Direi che è davvero degno allo stile di vita lussuoso di un Signore”.


“Lily!” la rimproverò Pergamena accigliata.


“Non importa” Roland scosse la mano, indicando che quelle parole non gli avevano dato fastidio: “La ricerca del piacere è una delle più grandi fonti del progresso umano, e io non faccio eccezione”.




Thea


Ciao a tutti lettori, lettrici e lettorini, sono tornata! La vostra Erialis è qui a infastidirvi ahahha  Vi sono mancata? E sopratutto vi è piaciuta la sorpresa di un capitolo in più? Ora passiamo alle notizie che corredano la novel, anche perché sono tante.Vi informo già che almeno una l'ho spostata di capitolo perché altrimenti vi ritrovereste con una nota più lunga del capitolo stesso ahaha, Ma avanti iniziamo:


(1)-https://it.wikipedia.org/wiki/Torre_dell%27acqua Torre d'acqua, vi ricordate sicuramente uno dei film di "Ritorno al futuro" ambientato nel Far West, in una delle sequenze appariva questa torre. In realtà in America pare siano molto diffuse soprattutto verso il Texas.


(2)-  https://it.wikipedia.org/wiki/Regolatore_centrifugo Regolatore Centrifugo, questo aggeggio mi ha fatto impazzire per trovarlo, è stato complesso, ricordavo le sequenze del cartone animato "Steamboy" di Katsuhiro Otomo legato al genere https://it.wikipedia.org/wiki/Steampunk Steampunk. 
Insomma avevo l'immagine in mente, ma non lo trovavo in rete, ma alla fine dopo un giorno e una notte eccolo comprensivo di filmato su https://www.youtube.com/watch?v=QGQQHXQ5fvU youtube.


Ovviamente quello presentato dal nostro autore è una versione primitiva...mooolto primitiva, io sono riuscita a trovare solo questo, spero che riusciate ad immaginarvelo.


(3) -https://it.wikipedia.org/wiki/Sifone Sifone, chi non ha mai visto i tubi che escono dal lavello di cucina o il lavandino, sono molto simili... in caso improvvisatevi idraulici e stendetevi a guardarli come nei film americani dove si prendono sempre delle testate micidiali..non capisco che cosa ci trovino da ridere. Fa Male!!  Beh la nostra traduttrice ha trovato anche una http://www.valsir.it/it/funzionamento-rainplus/prodotti/rainplus/funzionamento-rainplus pagina più carina della mia chissà se è pubblicità occulta ahah                                


                                



