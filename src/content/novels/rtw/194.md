---
title: Capitolo 194: Lily
pubDate: 2025-08-07T11:30:06.705Z
tags:
    - rtw
---


Quando il Principe tornò al suo ufficio, Pergamena, che lo stava seguendo, entrò con lui nella stanza.


“Altezza, mi dispiace, Lily, quella bambina… non l'ha fatto di proposito”.


“Non mi dà fastidio quello che ha detto” le sorrise, “dopotutto, è ancora una ragazzina”.


“Solo Sua Altezza è così tollerante verso di noi” disse con un sospiro Pergamena. “All'inizio non era così, ma dopo essere stata ingannata, per lei è difficile credere di nuovo nelle persone normali”.


“Parli di qualcosa che è successa prima che si unisse all'Associazione delle Streghe Alleate” chiese Roland. “Se ricordo bene, si è unita a voi un anno fa”.


“Sa già che posso sentire la presenza di magia, più mi avvicino alla fonte, maggiore sarà questa sensazione. Anche se non è l'abilità di Usignolo che le permette di vedere direttamente la forma e il colore della magia, io posso comunque usarlo per individuare nuove streghe. Quindi ogni volta che ci avvicinavamo a una nuova città, io andavo nei rifugi locali (1) o negli orfanotrofi e facevo finta di essere la moglie di un aristocratico desiderosa di adottare un bambino. Il mio scopo era controllare se c’erano delle sorelle che si erano risvegliate” fece una pausa, “ho trovato Lily in un rifugio in un remoto villaggio, ma quando ho espresso l'intenzione di adottarla, sono stata rifiutata dal proprietario che disse di vendere solo le ragazze che hanno raggiunto la maggiore età”.


“Perché?” Roland aveva già un sospetto. L'ultima possibilità per una ragazza di risvegliarsi come strega è il giorno in cui raggiunge la maggiore età, è forse questa la ragione?


“Anche noi eravamo sorprese, quindi chiedemmo ad Usignolo di intrufolarsi e cercare registri, libri e informazioni correlate. Fortunatamente il rifugio era lontano dalla città, quindi ci era possibile soffermarci lì per molto tempo".


“Perché non avete semplicemente provato a portare via Lily? Con i poteri di Usignolo non sarebbe stato troppo difficile, no?”


“Non sarebbe stato difficile” Pergamena annuì in risposta, “se non fosse che il responsabile indossava una pietra della vendetta divina. Non ce n'erano altre nel resto del rifugio, ma non potevamo comunque farlo. Del resto, ci sono stati dei precedenti”.


“Che precedenti?” Il Principe versò una tazza di tè caldo e la porse a Pergamena.


“Grazie” disse Pergamena prendendo la tazza. “All’inizio, non appena individuata una strega, la prendevamo con la forza, eppure, dopo quanto accaduto nella Regione del Vento Marino, abbiamo dovuto cambiare tattica. Pensavano che noi fossimo malvagie. Non appena arrivate al campo della Associazione delle Streghe Alleate, non ci hanno ascoltate, non accettavano le nostre spiegazioni e al contrario, hanno cercato di attaccarci. Alla fine, sono morte due delle nostre sorelle, sono state uccise dal serpente magico di Cara: Morte. Da allora abbiamo sempre osservato attentamente una strega per un determinato periodo di tempo. Così ci accertavamo della sua situazione e capivamo il suo punto di vista, prima di prendere iniziative. Tuttavia, nei casi in cui la Chiesa era sulle nostre tracce e dovevamo prendere una decisione in fretta, noi... non avevamo scelta se non lasciarle lì”.


“Quindi, l'incontro tra Usignolo e Wendy non è stato un caso?”


“Certo che no” Pergamena bevve un altro sorso di tè, sorrise e scosse la testa: “l'intervallo di tempo che va dalla scoperta dell'esistenza di Usignolo al suo primo contatto con Wendy è di più di un mese. Durante il quale abbiamo reclutato altre sorelle, come Rosse Pepe e Cercatrice del Vento…” Arrivata a quel punto la sua espressione divenne vuota. “Sfortunatamente, adesso sono sepolte nelle terre selvagge. Se solo quel giorno avessimo deciso di trasferirci a Città di Confine, adesso sarebbero ancora vive”.


Anche Roland si sentiva abbasta dispiaciuto per loro. Se l’Associazione delle Streghe Alleate avesse deciso di trasferirsi a Città di Confine e avesse portato con sé più di 40 streghe, molto probabilmente adesso saremmo già entrati nell'era moderna.


“Però non stiamo parlando di loro” Pergamena prese un respiro profondo, poi continuò: “noi parlavamo di Lily. Nelle ricerche sul rifugio oltre che quelle sul suo responsabile, scoprimmo un fatto sconvolgente: la piccola casa di campagna non è mai stata un vero rifugio e non era nemmeno una costruzione per riparare le streghe”.


“Allora qual era il suo scopo?”


“Il suo unico scopo era quello di soddisfare il piacere egoistico del suo proprietario”. Persino una persona con un buon controllo di sé come Pergamena, assunse un'espressone alquanto inquietante quando pronunciò quelle parole. “Ogni fine settimana il proprietario andava nei bassifondi della Città Rossa, rapiva delle vagabonde e le imbrogliava dicendo loro di essere un altruista e gentile aristocratico che aveva aperto un rifugio nel sobborgo. Quella struttura era spesso visitata da potenti nobili che cercavano ragazze da adottare come figlie. In caso fossero state scelte, non avrebbero più avuto bisogno di preoccuparsi del cibo o dei vestiti per il resto della loro vita. Ovviamente non tutti si lasciavano abbindolare da quelle dolci parole, ma... dopo dieci anni di esistenza, oltre alle 66 che vivevano ancora nel rifugio, c'erano ancora un centinaio di nomi scritti in quei libri”.


“Così tanti?” Roland si accigliò. “Tu però hai detto che non era un rifugio molto grande”.


“Di centinaia di loro adesso rimangono solo i nomi in quei libri. Molte erano già... morte” sussurrò. “In quei dieci anni aveva scoperto tre streghe, che erano state tutte vendute alla Chiesa. Mentre le altre ragazze, che avevano un aspetto migliore, venivano vestite bene e vendute alle persone che ne avevano bisogno. Tuttavia, quelle che non interessavano a nessuno, venivano uccise e sepolte nei boschi alle spalle del rifugio".


“…” Ascoltando la storia, il Principe non sapeva come rispondere. In quel momento sentì improvvisamente qualcuno dietro di sé, con dolcezza delle mani gli si poggiarono sulle spalle.


“Le possibilità che una ragazza si risvegli come strega non sono alte, quindi se da tutti quegli anni sottraiamo i costi della vita, non avrà guadagnato più di venti ori reali, almeno basandoci sui dati raccolti dal suo libro contabile. Per quei venti ori reali, più di 300 donne hanno perso la vita nel bosco e hanno riempito con il loro corpo una buca".


“Quando Cara l'ha interrogato sul perché l'avesse fatto, lui le disse che il suo scopo non era mai stato quello di guadagnare ori reali: quelli servivano solo per mantenere il rifugio. Era questo il motivo per cui lui le vendeva solo quando diventavano adulte, dopotutto, una strega poteva essere venduta a un prezzo maggiore rispetto una donna normale. Il suo unico obbiettivo era quello di godere del potere di decidere della vita e morte e sentire il piacere di toglierla con la forza. Questo lo faceva sentire come se fosse diventato un Re".


“Cara lo uccise in un eccesso di rabbia e quando più tardi cercammo di sradicare le convinzioni delle ragazze, molte di loro ci guardarono semplicemente come se avessimo portato via da loro la possibilità di essere adottate da un nobile”.


“Anche Lily era una di quelle. Cara quindi la portò a vedere il boschetto dietro l'edificio e lì vide la sua amica sepolta. Un mese prima il proprietario aveva mentito e aveva detto che era una di quelle fortunate che erano state selezionate per diventare nobili e che avrebbe lasciato con loro il rifugio. Non appena vide i molti corpi nella fossa putrida, Lily ne fu distrutta, vomitò e svenne cadendo tra le braccia di Cara. Quando si risvegliò il suo sguardo era attonito, non c'era rimasta quasi nessuna traccia di anima nei suoi occhi. Iniziò lentamente a riprendersi solo grazie alle cure di Wendy. Tuttavia, da allora Lily è sempre vigile e non si fida delle persone normali, soprattutto degli aristocratici” spiegò Pergamena. “Però credo che cambierà lentamente idea. Dopotutto, anche Lei è un membro della nobiltà”.


“Quindi è così che è andata” dentro di sé Roland sospirò segretamente, dopo avere vissuto una simile esperienza, essere ancora in grado di rallegrarsi, doveva essere particolarmente difficile.


Pergamena si diresse verso il bollitore e riempì le loro tazze. Poi la stanza rimase in silenzio per un lungo momento prima che gli dicesse: “Altezza, c'è una cosa che vorrei chiederLe".


“Riguardo che cosa?” vedendo l'espressione seria sul volto dell'altra, Roland rimase sorpreso.


“Usignolo, sei qui?”


“Beh”, rispose la strega, “vuoi che me ne vada?”


“No… sapevi già tutto comunque” disse Pergamena scuotendo la testa “vorrei che questa volta tu resti con me ed essere mia testimone”.


"Non molto tempo fa ha affermato che Lei sarebbe risposto a prendere in moglie una strega e sposarla. Tuttavia, non so se Lei sa che per una strega è impossibile concepire un bambino" Fece una pausa e dopo un momento pose finalmente la sua domanda: “Sua Altezza, nonostante la sua intenzione sia questa, il suo pensiero iniziale resta immutato?”




Thea






Sono sempre io Erialis, si sembro schizzata, credo sia il caldo e l'estate, è la mia stagione preferita..diciamo che attualmente sono in linea con la canzone degli 883 "La lunga estate caldissima".
Stesso ritmo, forse anche troppo al primo aumento eccessivo della temperatura sembrerò un giradischi rotto o un cremino sciolto a scelta. Ho notato che qui a Parma quando iniziano temperature sui 40 vivono solo di notte, c'è effettivamente poco vento per le strade rispetto a Roma,dove una stradina -ina -ina c'è con un venticello piacevole, ma "bando alle ciance"(modo di dire toscano che indicale chiacchiere futili e vane, da cui "andiamo a fare quattro ciance".
Per cui "bando alle ciance" può avere il significato "basta con le parole".) Oggi parliamo di "Rifugio"(1) ovviamente il mondo descritto seppur Medioevale è diverso dal nostro, quindi questo https://journals.openedition.org/mefrim/230 rifugio (si tratta sopratutto di istituzioni ospedaliere e delle confraternite ossia istituzioni caritative che si occupavano di accogliere, nutrire e istruire bambini orfani) non ha la funzione che aveva da noi. Preferiamo chiamarlo http://www.treccani.it/enciclopedia/ospizio/" rifugio e attenerci comunque al testo. Per quanto riguarda la nota (2) ebbene...ci siete cascati..non c'è la nota che doveva apparire ieri vi verrà fornita a tempo debito potete solo attendere. Se ve lo state chiedendo la risposta è SI lo sono..Vi ricordo che se volete leggere un capitolo in più basta https://www.paypal.me/erialis donare (mi sembro un personaggio del film "Robin Hood" della Disney. cit. "Urca Urca tirulero"
                                


                                



