---
title: Capitolo 195- Risposta
pubDate: 2025-08-07T11:37:50.904Z
tags:
    - rtw
---










All'inizio Roland dubitò della veridicità di quelle parole, solo dopo un po' riuscì a chiedere: “Come?”


Pergamena si morse il labbro, ma poi riuscì a ripetere la domanda ancora una volta.


Questa volta il Principe si convinse di non avere avuto problemi di udito. Che fosse quello il motivo principale per il quale alle streghe importava tanto del matrimonio? “Sei certa che le streghe non possono avere figli? Viene forse da... da una fonte in particolare che ha portato a un errore comune? Per esempio, lo stesso che non molto tempo fa vi ha portate alla Montagna Sacra”.


“Piacerebbe anche a me” ammise l'altra con un sospiro. “Sfortunatamente, molti casi hanno già confermato questa notizia. Che sia perché un uomo normale e una strega vanno d'accordo o perché hanno un rapporto sessuale forzato, in nessun caso l'Associazione delle Streghe Alleate ha sentito di una strega incinta”.


“Isolamento riproduttivo” (1) … erano le prime parole che emersero nella mente di Roland. Era possibile che le streghe avessero davvero surclassato l'ordinario e fossero diventate un nuovo tipo di specie umana che non è in grado di generare un discendente con la specie precedente? Oppure è a causa del potere magico che risiede nel loro corpo che fa avvenire un simile fenomeno?


Tuttavia, non è questo il momento per andare al cuore del problema, ragionò, la cosa importante è quello che implica. Questo fatto mi sarà di ostacolo se vorrò sposare una strega?


La prima persona che gli venne in mente fu Anna.


Non poteva negare che non avrebbe rimpianto l'impossibilità di avere figli con lei. Il suo desiderio di crescere un figlio con Anna si basava sull'affetto che provava per lei, quindi il non potere avere dei bambini non avrebbe ridotto il suo affetto. Per una persona con un'anima moderna, e per lui, avere un legame di sangue con i sui discendenti era molto meno importante di quello che provavano le persone nel passato. In quanto esseri viventi distinti, Roland non considerava suo figlio come una continuazione della sua vita, quest'ultimo non avrebbe ereditato i suoi pensieri e nemmeno i suoi ricordi. Al contrario, erano due persone totalmente separate.


Quindi, guardandola da un punto di vista emotivo, poteva accettare che una strega non potesse avere figli.


L'unico ostacolo reale era... il bisogno di un erede. Tuttavia, guardando alla storia, continuavano a non esserci dei problemi irrisolvibili: poteva creare un impero a cui non sarebbe servito un erede. Per farlo ci sarebbero state molte opzioni tra le quali scegliere, ma avrebbe potuto decidere quale con calma, in seguito.


Osservando il quadro generale, Roland scoprì con sorpresa che quella era una buona notizia per lui.


Lui e Usignolo ne avevano già discusso per diverse notti e si erano interrogati sul problema. Sul come costruire un quadro sociale che permettesse alle streghe e alle persone normali di coesistere in pace e progredire insieme. Attualmente, persino con la Pietra Della Vendetta Divina, se avessero avuto abbastanza tempo, le streghe e i loro discendenti avrebbero formato sempre una comunità più forte. Perfino nel caso in cui la scienza e la tecnologia avessero permesso ad una persona normale di usare la magia. Anche così, non si sarebbe potuta compensare l'intelligenza sopraordinaria delle streghe o la loro memoria, la velocità in tutto quello che facevano e il loro vantaggio in genere.


Adesso però gli era stato detto che le streghe non potevano restare incinta. Ciò evitava considerevolmente il problema della formazione di clan e chiudeva il divario tra le streghe e le persone normali. Gli dava speranza di vederle un giorno lavorare insieme alle persone e progredire mano nella mano.


Forse era rimasto perso nei suoi pensieri troppo a lungo e incurante delle conseguenze, Usignolo non poteva sopportare oltre e gli strinse il braccio.


Quando Roland fece ritorno dai suoi pensieri, diede un colpetto rassicurate al dorso della mano di lei, si schiarì la voce e disse: “Ciò che credevo prima è ancora quello che credo ora”.


“…” Pergamena restò congelata per un momento “Come?”


All'istante, anche la stretta sul braccio del Principe si fece più insistente.


Vedendo la loro reazione, Roland non riuscì a sopprimere le risate. All'inizio era stato lui a credere di avere capito male le loro parole, adesso loro stavano pensando la stessa cosa? Tossì due volte e poi le rassicurò: “Il mio pensiero non cambia: sono disposto a sposare una strega e prenderla come mia moglie”.


…


Quando Pergamena lasciò la stanza aveva un’espressione molto strana: sembrava pienamente soddisfatta, ma allo stesso tempo il suo guardo era in qualche modo triste. Roland ne rimase confuso.


In cerca di una spiegazione si girò e chiese: “Sta bene?”


La sua interlocutrice non rispose, lo guardò semplicemente con un sorriso. Quello insieme ai raggi solari che entravano dalla finestra e illuminavano il suo volto bianco, le davano un aspetto gentile, lucente e meraviglioso che causava un battito accelerato nei cuori altrui.


“D'accordo” Roland spostò il suo sguardo lontano da lei, “Sembri di buon umore”.


In quel momento, giunse una voce da fuori la porta: “Altezza, un cavaliere della fortezza Longsong è arrivato, afferma di avere notizie fondamentali per Lei”.


“Portalo nella sala udienze, lo incontrerò lì”.


Quando il Principe arrivò in sala, il cavaliere si fece immediatamente avanti e si inginocchiò: “Il Signor Petrov mi ha mandarlo a dirLe che una delegazione di messaggeri, inviata da Timothy Wimbledon, è appena arrivata alla fortezza Longsong”.


“Messaggeri?” rifletté Roland. “Quanti sono?”


“In totale dovrebbero essere circa 50”.


Sembra che siano solo un gruppo che vuole persuaderci ad arrenderci, pensò, una semplice strategia diplomatica, niente di troppo doloroso o complesso per me. “Quando sono arrivati?”


“Ieri mattina” il cavaliere abbassò la voce, “il Signor Petrov mi ha dato l'ordine di informarLa il più velocemente possibile”.


Solo un giorno e una notte, temo che si sia precipitato fin qui nella notte mentre teneva una torcia. “Grazie, le ho fatto passare molti problemi, si riposi per un giorno prima di tornare”. Roland guardò le guardie e gli disse: “Prima però, dategli un oro reale e portatelo alla locanda”.


Non appena il cavaliere lasciò la sala, Roland fu tentato di mettere da parte il problema. Del resto, un gruppo di 50 persone non sarebbe mai stato una minaccia per Città di Confine. Nel caso in cui volessero negoziare, avrebbe permesso solo al capo di entrare in città. Tuttavia, considerando che Petrov aveva trattato quella questione con la massima attenzione, sarebbe stato meglio per lui esaminare da solo la situazione e scoprire la posizione dei messaggeri.


A quel pensiero, Roland chiamò Fulmine e Maggie, diede loro l'ordine di volare insieme fino alla fortezza e indagare.


Due ore dopo le due streghe avevano completato la loro investigazione e ritornarono al castello.


“Non c'era niente da vedere” riportò Fulmine. “Non abbiamo visto un gruppo di 50 cavalieri per strada. Anzi, non abbiamo visto nemmeno un cavaliere solitario".


“Non abbiamo visto nessuno, guu!” confermò Maggie.


Sembra che dopo essere giunti in una grande città, dopo aver viaggiato per una simile distanza, i cavalieri avessero bisogno di divertirsi un po' e rilassare i loro stanchi corpi. “Prima che i messaggeri arrivino” ordinò Roland, “voi due volerete lungo la strada e cercherete di scoprire qualcosa”. Fece una pausa, “Oh giusto, come sta andando con la mappa?”


“Probabilmente ha già messo insieme parecchie centinaia di pezzi, sono abbastanza da riempiere quasi tutta la stanza di Soraya” spiegò Fulmine. “Ha già spostato la mappa nel retro, vuole dare un'occhiata?”


“Va bene” ridacchiò Roland.


Il retro del castello era stato trasformato in un giardino botanico da quando Sean aveva portato i semi dal Porto delle Acque Chiare. Foglia aveva creato bizzarrie ancora più fantastiche di qualsiasi descrizione. Per risparmiare terreno e collocare le aiuole, Foglia aveva tirato su una struttura di legno in aria, così molte piante crescevano e si contorcevano su di essa come rampicanti, alcune di loro arrivavano fino alle mura del castello. Questo spiegava anche perché il muro dietro il castello era pieno di uva, mele, grano e canne da zucchero. Ogni volta che le streghe avevano del tempo libero, si riunivano nel giardino e raccoglievano della frutta e canne da zucchero dalle mura per mangiarle. Sfortunatamente, queste colture potevano solo crescere con l'aiuto della magia di Foglia, quindi quell'esperimento poteva essere considerato solo come un fallimento.


La mappa, che era un mosaico composto da molte pergamene, si trovava al centro del cortile e raggiungeva le dimensioni di circa 5 o 6 metri quadri.


“Eccoci qui” annunciò Fulmine e mise un braccio intorno la vita di Roland, iniziarono a fluttuare lentamente in cielo mentre si libravano sopra la mappa. “Vede il quadrato marrone grande quanto un pugno? Da molto in alto, questo è esattamente l'aspetto di Città di Confine”.


“Le parti blu ad oriente e nel meridione… sono il mare?”


“Sì, ma si devono scalare le montagne per arrivarci”.


Un brivido freddo percorse il cuore di Roland. Nonostante potesse affermare che fosse ancora accettabile che le terre selvagge fossero dieci volte più grandi del Regno di Graycastle, non si sarebbe aspettato che una volta avuta la mappa completa di fronte ai suoi occhi, i Territori Occidentali sarebbero sembrati così piccoli. Di fronte a loro c'era la catena Montuosa Invalicabile e dietro il mare, era come se fossero schiacciati in un panino, tra una barriera naturale e un'area marginale. No… non solo i Territori Occidentali, quando ha completato le parti mancanti nella sua testa. Se inizialmente aveva creduto che la catena Montuosa Invalicabile fosse una barriera che divideva il continente a metà, in realtà era piuttosto il Regno di Graycastle, no, l'intero continente stesso, che era piuttosto un piccolo pezzo di terra dietro una barriera.


Thea






Questo capitolo e il prossimo lo dovete ad Alessandro Cristiani che ha gentilmente donato per poter leggere capitoli in più. Grazie Alessandro.  Spero che vi piacciano come a me.
Roland mi fa un po' pena tutte a lui le domande strane. ahha Oggi parliamo di http://omodeo.anisn.it/omodeo/GHIL/isolamento.htm isolamento riproduttivo, sono certa che molti di voi lo conosceranno dai libri di scuola, ma un ripassino ogni tanto ci vuole non trovate? 
L'isolamento riproduttivo è la possibilità che due specie imparentate convivano nello stesso ambiente senza però essere interfeconde. Le situazioni per cui si verifica questo fenomeno sono diverse per cui preferisco lasciare la spiegazioni a chi ne sa più di me, in questo caso lo http://ebook.scuola.zanichelli.it/sadavabiologia/la-speciazione-richiede-l-isolamento-riproduttivo Zanichelli. Avrei potuto stupirvi con effetti speciali come Wikipedia, ma credo che per chi non è portato in scienze, sia meglio la chiarezza ..(perdonatemi la parola inventata qui di sana pianta ma che suona benissimo) "zanichelliana".




                                


                                



