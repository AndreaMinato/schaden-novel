---
title: Capitolo 196- La calamità della Chiesa
pubDate: 2025-08-07T11:37:50.904Z
tags:
    - rtw
---










Lehman e i suoi cavalieri cavalcavano per le strade di Fortezza Longsong.


Ora, dopo che il combattimento era finito, tutti gli abitanti della città stavano nascosti nelle case e avevano serrato le porte. Non si vedeva nemmeno un’ombra in giro, il che produceva un’immagine fredda e priva di gioia.


“Sir Lehman, spero che la tua mano sia a posto” chiese il Cavaliere “Scudo”, Sir levin.


“Non è un gran problema”, Lehman Hawes scrollò le spalle, “Riesco ancora a muoverla,” Tuttavia, quel piccolo movimento fu abbastanza per fargli corrugare la fronte.


La conquista del castello della notte precedente era andata liscia, solo venti guardie erano di stanza alla Porta Orientale, non si sarebbero mai aspettati che l’attacco nemico sarebbe arrivato dall’interno.


Anche se erano riusciti a suonare il corno, i rinforzi ci avevano messo un quarto d’ora ad arrivare, e per allora i quindici mercenari, rinforzati dalle pillole, avevano già raggiunto la cima del cancello;


uccidendo una guardia dopo l’altra e permettendo così a Lehman e ai suoi Cavalieri di sfondare la porta. Nell’oscurità della notte, Lehman non aveva notato la porta secondaria nelle mura della città da cui erano apparsi di colpo due cavalieri, e uno gli sei era lanciato subito addosso con un martello.


Per diminuire l’onda d’urto del martello, dovette incassare il colpo prima che raggiungesse la vita, nella fretta della situazione Lehman riuscì appena a usare il braccio per opporre resistenza e, quasi nello stesso istante, colpì la guardia alla vita con la spada che aveva nell’altra mano. Grazie all’impatto del colpo fatale, il martello che gli si avvicinava aveva perso molta della sua forza, ma fu comunque abbastanza potente da lasciare un’evidente ammaccatura sul pezzo di armatura che aveva sul braccio.


Inizialmente Lehman non aveva provato molto dolore, però dopo aver conquistato il cancello notò che aveva problemi a distendere il braccio, quando si tolse l’armatura scoprì che l’avambraccio gli si era già gonfiato come un matterello.


“Spero che ci sia un’erba analgesica nella chiesa,” disse Levin. “Preparano sempre qualcosa di strano.”


“Come quelle pillole, per esempio.” disse Duane, un altro Cavaliere che si trovava vicino a loro.


Presto i cavalieri raggiunsero le porte della chiesa, e una squadra di 100 militi era già lì ad aspettarli, esibendo uno sguardo pieno di desiderio.


“Da’ loro qualche pillola,” Lehman smontò da cavallo. Quando vide che tutti avevano preso le pillole, si voltò, salì le scale e guidò la sua squadra nell’atrio principale.


“Alt!” urlarono le due guardie del cancello, “Questa è terra santa, nessuno può entrare armato!”


Levin estrasse la sua arma e la prese con entrambe le mani per consegnarla. “Lo sappiamo, dobbiamo darvi queste, giusto?” Quando il fedele allungò le mani, pronto a ricevere l’arma, Levin improvvisamente afferrò l’elsa della spada e magistralmente la fece roteare verso l’alto, tagliando e facendo cadere a terra le mani del fedele.


“Ah…” anche prima che il grido pieno di dolore finisse di emergergli dalla gola, il Cavaliere l’aveva già trafitta con la spada.


Nonostante il soprannome di Levin fosse Scudo, nessuno era veloce quanto lui a estrarre la spada.


Dopo che la gola dell’altro fedele fu squarciata da Duane, Lehman aprì la porta con un calcio ed entrò nell’atrio senza emozioni in volto.


“Chi siete?” Un uomo di mezz’età che indossava una tunica rituale bianca e blu camminò verso di loro senza traccia di paura nell’affrontare la spada insanguinata puntata verso di lui. “Avere l’impertinenza di irrompere nella chiesa! Figli, prendeteli!”


Lehman sogghignò; in quel momento la maggior parte delle persone era a casa, non c’erano più di 20-30 credenti in chiesa. Dovendo affrontare i suoi cavalieri temprati dalle battaglie, la loro ribellione sarebbe stata una causa persa.


Daune, senza aspettare l’ordine, con una risata diabolica estrasse la spada, abbattendo uno dei fedeli che si stava avvicinando di corsa. Altri presto si unirono alla battaglia, trasformando la chiesa in una scena caotica. Nel vedere la situazione, il prete gridò: “Figli, prendete la medicina santa così che Dio vi dia il potere di sconfiggerli!”


“Sua Maestà Timothy aveva ragione,” pensò Lehman, “Tenevano davvero delle pillole qui!” Gli occhi dei fedeli si fecero sempre più rossi, e spuntarono vene blu sulle loro facce. Con quelle droghe una persona ordinaria avrebbe potuto superare i limiti di forza e velocità del corpo umano. Inoltre, più era stretto il terreno, più sarebbe stato difficile sistemarli. “Sfortunatamente per loro, non sono gli unici a possederle”, pensò, “Ora vi daremo un assaggio della vostra stessa medicina.”


“Spostatevi!” gridò, “Fate combattere la milizia contro di loro!”


A quel grido la milizia dietro di lui ingerì felicemente quelle due pillole colorate e corse furiosamente a combattere i fedeli. Vedendo ciò, il prete finalmente perse colore in volto. “Perché anche voi avete-”


“La medicina santa?” Con la spada in mano, Lehman sorpassò il gruppo di gente che combatteva, avvicinandosi alla controparte. “Era un regalo della tua Chiesa, e se non avessimo dovuto affrontare i vostri ostacoli, Sua Maestà Timothy avrebbe già unificato il Regno di Graycastle.”


“Sua Maestà?” Il prete spalancò gli occhi, “Quindi Timo– ”


Con un grugnito la sua voce si fermò, la spada del Cavaliere aveva perforato il petto dell’uomo, passando per il cuore e i polmoni.


Poco dopo, quella squilibrata battaglia finì e i corpi di più di 20 fedeli rimasero a terra, massacrati. Più passava l’effetto del farmaco, più i soldati respiravano pesantemente, quindi finalmente si sedettero, erano così soddisfatti che non gli importava di sedersi in mezzo al sangue che scorreva ininterrottamente.


Anche il braccio di Lehman divenne più pesante; il colpo di spada che aveva dato prima da solo bastava a fargli provare un dolore lancinante. A volte anche lui era tentato di prendere quella pillola nera, per diventare indifferente alla sofferenza e alla fatica, ma ogni volta che ne vedeva i terribili effetti collaterali quest’idea svaniva immediatamente.


Lehman capiva perfettamente cos’erano le due pillole vendute dalla Chiesa. Su una persona sana, la pillola aveva effetto solo per tre volte. Se la prima volta era efficace per un quarto d’ora, la durata diminuiva con ogni dose successiva, generando allo stesso tempo una forte dipendenza. Se non veniva più presa per lungo tempo, il corpo si deteriorava gradualmente fino ad arrivare alla morte.


Approfittando di questa caratteristica, aveva fatto mangiare una pillola a tutti i soldati, così da unificare la milizia, e obbligarli a seguire i suoi ordini. La smania di avere la pillola era capace di trasformare anche il più debole contadino in una bestia assetata di sangue. Ora, dopo che i cento l’avevano assunta per la seconda volta, potevano essere usati solo un’ultima volta.


Tuttavia, anche se dopo la terza dose si prendeva una pillola, questo avrebbe solo rallentato il processo, senza poter frenare il danno. In poche parole, prendere la prima pillola equivaleva a mettere un piede nella fossa. Certo, questo non l’avrebbe mai rivelato a loro.


Non c’era dubbio che la medicina segreta bicolore derivasse da una cospirazione della Chiesa, Sua Maestà Timothy ne era evidentemente a conoscenza, e per questo aveva proibito a tutti i Cavalieri di prenderla. Però era anche un’arma che poteva essere usata per unificare il Regno…o, piuttosto, che doveva essere usata. Senza, Timothy non poteva superare Garcia Wimbledon, anch’essa in possesso delle pillole. 


Quando Sua Maestà gli aveva parlato di questo per la prima volta, Lehman non poteva crederci. Non riusciva a capire perché la Chiesa supportasse due membri della famiglia reale che competevano tra loro per il trono. Ma dopo una serie di eventi inattesi, aveva riconosciuto il giudizio di Sua Maestà. Ora, con anche la Chiesa dei Territori Occidentali in possesso della pillola, non aveva più dubbi: la Chiesa non aveva intenzione di aiutare nessuno de Principi o della Principesse, no, volevano il Regno di Graycastle tutto per sé. 


“Abbiamo trovato le pillole nei sotterranei, ci sono quattro grandi scatole che ne contengono centinaia.” Dopo aver depredato abbondantemente la Chiesa, Levin riportò, tutto esaltato: ”C’erano anche ori reali, gioielli, e molte stoffe di seta, il tutto dovrebbe essere frutto di donazioni dei fedeli.”


“Ciò che può essere preso portatelo via, ciò che non può bruciatelo,” diede ordine Lehman Lehman “Se qualcuno chiedesse, è stato Roland Wimbledon a fare tutto questo. Noi stiamo solo cercando di aiutare la Chiesa a sopprimere la ribellione.”


“Dobbiamo ancora contare sulla Chiesa per ottenere la medicina segreta, quindi per ora non possiamo tagliare tutti i ponti con loro, È meglio se diamo la colpa al Principe, tanto si può già considerare morto. Per evitare di destare sospetti nella Chiesa, Sua Maestà stesso è rimasto al Nord, fingendo di assecondare le loro false istruzioni. Segretamente ha mandato avanti un piccolo gruppo di Cavalieri per reclutare un gran numero di milizia e catturare i Territori Occidentali.”


“Attualmente tutte le forze della Chiesa sono concentrate sul Regno di Wolfsheart, quindi dobbiamo riunire il Regno di Graycastle il prima possibile, solo allora avremo la forza di resistere a un attacco della Chiesa. Sua Maestà Timothy crede che sia solo questione di tempo prima che la Chiesa attacchi il Regno di Graycastle. Fino a quel momento dobbiamo recuperare e immagazzinare più pillole che possiamo. Allo stesso tempo ha ordinato all’Associazione degli Alchimisti di Città del Re di fare ricerche sugli ingredienti, così da riuscire a imitarle.”


“Ora che abbiamo le pillole nelle nostre mani, rimane solo una cosa da fare: eliminare completamente Roland Wimbledon.”


 


Merges


💬 Erialis Questo capitolo come il precedente sono dovuti alla donazione di Alessandro Cristiani e rinnovo i ringraziamenti, spero che ti piacciano davvero..io li trovo fantastici.
                                


                                



