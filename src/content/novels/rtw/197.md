---
title: Capitolo 197- Preparativi per lo scontro
pubDate: 2025-08-07T11:37:50.904Z
tags:
    - rtw
---










La mattina seguente Roland venne a sapere che Fulmine, durante uno dei suoi pattugliamenti di routine, aveva scoperto una grande forza armata che si avvicinava lentamente a loro.


“Cosa? Sono più di 1000?” Sentire di un così grande numero lasciò Roland stupito. “Non doveva essere una delega di cinquantina di persone?”


“Guu,” aggiunse Maggie, “Non ci sono molte persone a cavallo, solo sei!”


“Camminano…e come sono vestiti ed equipaggiati?”


“Sembrano gente ordinaria, quasi nessuno ha elmo o armatura. Indossano normali vestiti di lino,” riferì Fulmine, “In più, hanno tutti armi diverse, ma in un centinaio portano sulla schiena delle lance corte.”


“Se il loro equipaggiamento è di così scarso livello, significa che sono civili o servi della gleba che sono stati obbligati a farlo?”, si chiese Roland; in quell’epoca non c’erano programmi di allenamento specifici per la milizia, era anche per questo che la milizia di solito apparteneva alla squadra logistica e gestiva rifornimenti e cibo per i Cavalieri. Alcune volte venivano usati come carne da macello, come obiettivo delle frecce nemiche.


Se Timothy vuole servirsi della milizia per farmi fuori, è impossibile che non sappia della battaglia scoppiata tra Città di Confine e la Fortezza Longsong. Quella volta, la coalizione del Duca Ryan, di più di duecento Cavalieri, non è riuscita nemmeno a sfiorare i confini della città, per non parlare della folla di mercenari che se la sono data a gambe. Sapere come si è svolta la battaglia e come è finita e volere comunque attaccare Città di Confine… Può significare soltanto che sono fiduciosi di riuscire a oltrepassare la linea di fuoco.


Roland non poté fare a meno di pensare alle pillole della Chiesa.


Aveva già capito in precedenza che la Chiesa supportava sia lui che Garcia allo stesso tempo, ma non si sapeva ancora se sostenesse anche Timothy. Se quelle truppe possedevano le pillole, la situazione era totalmente diversa.


Per breve tempo potevano raggiungere la velocità di un cavallo al galoppo, senza nemmeno doversi preoccupare del dolore, il che significava che la linea di fuoco avrebbe affrontato un impatto di più di 1000 “Cavalieri”, e se anche solo una persona fosse riuscita a passare, avrebbe causato ingenti danni al Primo Esercito.


Per fortuna il Primo Esercito di adesso non era lo stesso di due mesi prima.


Con il fucile a tamburo, anche se finora ne avevano solo 100, la potenza di fuoco che potevano ottenere superava di molto quella che avevano coi precedenti fucili, soprattutto dopo che ai tiratori erano stati dati dei caricatori speciali. Appena fossero stati nel raggio di 300 metri, i nemici  avrebbero subito un flusso di attacchi continuo.


Inoltre, dopo la battaglia contro la fortezza anche le forze d’artiglieria erano aumentate. Da un inizio di quattro, ora erano venti gruppi, ognuno equipaggiato con una versione modificata del cannone da campo da 12 libbre, di cui era stato raddoppiata la portata, che ora raggiungeva un chilometro.


Roland però pensò presto a un altro problema.


“Hai notato se qualcuno dei soldati che hai visto camminare aveva una Pietra Divina della Vendetta?”


“Non ho osato avvicinarmi così tanto,” disse Fulmine, poi additò Maggie. “Ma lei dopo aver preso la forma di un’aquila li ha potuti vedere molto meglio di me.”


Ma questa scosse la testa, “Non ho visto, potrebbero averle nascoste sotto i vestiti, guu!”


“Se è così…” Roland ci rifletté un attimo, “Prova a portare Usignolo con te. Se trasporti solo una persona mentre voli, puoi comunque raggiungere un’altezza di dieci metri, giusto? Seguirai il Fiume Acqua Rossa, Maggie volerà davanti a te e starà all’erta, e nell’eventualità che incontriate una barca, Usignolo entrerà nel suo mondo di nebbia,” disse, poi si rivolse a Usignolo. “Quando sarai abbastanza vicina al nemico, li osserverai da lontano. Scopri se le truppe portano con sé Pietre Divine della Vendetta, però non attaccherete senza il mio permesso.”


“Sì,” dissero all’unisono Usignolo e Fulmine.


Quando le tre furono pronte a partire, Roland le fermò un’altra volta, “Mi raccomando , la sicurezza prima di tutto, la cosa più importante è che proteggiate voi stesse.”


“Nessun problema,” disse Usignolo sorridendo e facendo l’occhiolino.


Quando le streghe se ne furono andate, Roland si sentì un po’ a disagio; l’ultima frase non suonava troppo come un campanello d’allarme?


Ma si accorse di aver fatto un errore più grave, e cioè che la sua rete di spie all’interno della Fortezza era troppo debole - se non fosse stato per il messaggero inviato da Petrov, si sarebbe reso conto del nemico solo una volta che avesse bussato alla sua porta. Se fosse scoppiata una battaglia campale, il Primo Esercito avrebbe perso il vantaggio delle armi da fuoco, che sarebbe stato difficile recuperare.


“Sono troppo giovane, troppo semplice”, pensò Roland, “dopo la guerra tutto ciò deve cambiare, non solo la nostra rete di informazione, dovrò far entrare Petrov nel mio staff personale.”


Nel tempo che seguì, Roland sedette inquieto al tavolo, anche quando fu ora di pranzo non ebbe voglia di mangiare. Solo quando Fulmine volò come una fata nella sua stanza con Usignolo tirò un sospiro di sollievo.


Maggie chiuse le ali e cinguettò a voce alta: “Non c’è, guu, non c’è!”


“Non hanno Pietre Divine della Vendetta?”


“Molti di loro non ce l’hanno,” disse Usignolo, togliendosi il cappuccio e liberando i suoi capelli dorati. “Li ho osservati da cima a fondo, e ho trovato solo tre o quattro buchi neri tra i ranghi della milizia.”


“Molto bene,” disse Roland, preparando già un piano d’azione preliminare. “Sarete tutte affamate ora. Andate pure in sala da pranzo e chiedete allo chef tutto quello che volete mangiare.”


“Barbecue con salsa al miele, Guu!” cinguettò Maggie, spiegò le ali e volò in testa.


*


A est di Città di Confine.


Van’er guardò i muratori e gli operai indaffarati ai lati della strada, “Alla fine cos’è che stanno costruendo?”


Inizialmente centinaia di persone avevano scavato varie buche profonde nel terreno, e poi costruito un muro di mattoni ai bordi delle fosse. Pensava che i muri sarebbero stati collegati, tagliando così la strada, non si aspettava che invece sarebbero stati costruiti attorno alle buche.


“Non preoccupartene; So solo che finalmente c’è un altro nemico che possiamo battere,” disse Jop, esaltato, mentre allestiva il cannone nel punto giusto.


“Sarà davvero una soddisfazione. L’altra volta, quando abbiamo battuto la coalizione del Duca, Sua Altezza Reale ci ha premiati di persona come membri del gruppo dell’artiglieria, con un emblema….no, con una medaglia di bronzo. Le mura di Fortezza Longsong erano ritratte sulla medaglia, che sul retro aveva inciso l’anno della vittoria. Era un prodotto squisito, che ha suscitato l’invidia di tutti gli altri nello squadrone.”


Come se non fosse già abbastanza come riconoscimento, erano anche stati promossi: Van’er ora era capitano dell’artiglieria, ed era responsabile di tre gruppi di artiglieri. I fratelli Rodney, Artiglio di Gatto e Jop erano stati promossi a capitani, e tre di loro trasferiti ai nuovi gruppi, dove erano incaricati di insegnare ai tiratori appena arruolati come usare i cannoni.


La cosa più stimolante, però, era che Sua Altezza il Principe aveva mantenuto la sua promessa, assegnandogli un pezzo di terra a est della città, ai piedi della Catena Montuosa Invalicabile. Anche se al momento era solo una foresta, sul terreno c’era una stele che indicava che quell’appezzamento e i diritti di sfruttarlo erano suoi.


Quindi, quando sentì che un nemico voleva invadere Città di Confine, il Primo Esercito iniziò a fremere, tutti erano più che motivati e speravano di ricevere dei meriti in seguito alla battaglia.


Quando venne la sera e finirono di lavorare, Van’er si asciugò il sudore dalla fronte e si sedette su delle scatole a riposare un po’. Per tutto il pomeriggio era passato da un gruppo di artiglieri all’atro, controllando che le nuove reclute seguissero le istruzioni e le procedure passo passo nello sparare; aveva urlato così tanto che si sentiva andare a fuoco la gola.


“Bevi un po’,” Jop gli porse una fiaschetta di pelle.


“Grazie,” Van’er aprì il coperchio e bevve avidamente.


“Penso di sapere cosa stanno costruendo,” disse il primo, sorridendo orgogliosamente.


“Ah sì?” Ridiede a Jop la fiaschetta. In quel momento i mattoni impilati raggiungevano la metà dell’altezza di una persona, formavano un esagono attorno alla buca. Su ogni lato del muro, però, a 30-40 cm da terra, avevano lasciato aperta una croce lunga e stretta, che assomigliava quasi una finestra ma sembrava più piccola. “Non è una casa.”


“Definirla casa non sarebbe sbagliato, ho appena chiesto a un muratore” Job annuì, “Mi ha detto che è stata una trovata del Principe, Sua Altezza Reale; nascondendocisi dentro si può sparare mentre si è per metà sepolti dal terreno, senza doversi preoccupare di nulla. Ma hanno anche un nome preciso: Sua Altezza li chiama bunker.”






Vi è piaciuto lo spoiler? Non volevo rovinarvi la storia, che si fa interessante...è una vera lotta contro il tempo secondo me, se Roland riesce a finire di organizzarsi forse riuscirà a sopravvivere, certo è che col tempo dovrà vedersela spesso con questi guerrieri drogati. In campo aperto con un esercito enorme non so se riuscirà a vincere voi cosa ne pensate? Nel frattempo vi lascio una nota riguardante il http://www.treccani.it/vocabolario/bunker/  bunker, sicuramente sapete di cosa si parla ma magari un po' di https://it.wikipedia.org/wiki/Bunker storia non fa male.


Tempo addietro mi ricordo che si discuteva sul  fornire i bunker di libri, fatti con materiale che non si rovina facilmente, in previsione di una guerra nucleare capace di riportare l'uomo alla preistoria. Questi tomi quindi dovevano partire dall'origine e riportare tutto lo scibile umano, da come fare la ruota a come coltivare, ad estrarre il ferro e così via, solo che pare che sia stato praticamente impossibile riunire i tomi di tutte le arti e mestieri, perché alcuni lavori manuali sono andati perduti, non c'è nessuno che sappia spiegare come si fa.                                
                                



