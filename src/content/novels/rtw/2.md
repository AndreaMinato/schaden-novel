---
title: Capitolo 2: La Strega Chiamata Anna (Parte I)
pubDate: 2025-08-07T11:30:06.652Z
tags:
    - rtw
---






Per un po’ di tempo Roland si chiuse nella sua stanza e ripassò attentamente i ricordi di questo nuovo mondo, come il fatto che la cena doveva essere mandata direttamente a lui dai suoi servitori.


Roland represse la paura dell’ambiente non familiare in cui si trovava grazie alla sua forte volontà di vivere. Gli era molto chiaro che, se voleva mimetizzarsi ed evitare di essere sospettato dalla gente intorno a lui, aveva bisogno di ottenere più informazioni il prima possibile.


Roland dovette ammettere che, oltre che gironzolare con alcuni altri figli di nobili, il quarto principe non aveva molto altro per la testa. Ancora e ancora, Roland non era in grado di ricordare alcuna informazione importante, come la conoscenza dell’aristocrazia, la situazione politica del suo Paese, o la situazione diplomatica con i vicini. Riguardo alle cose di senso comune, come i nomi delle città, o gli anni di importanza particolare, erano completamente diverse rispetto alla storia dell’Europa che conosceva.


In base ai suoi ricordi, pareva che il vecchio Roland non avesse alcuna possibilità di ottenere il trono. Forse il Re di Greycastle lo sapeva ed era per questo che il principe era stato gettato in quel posto infernale; anche se avesse fatto qualche casino in quella città di frontiera, non sarebbe stato un gran problema per il regno.


I ricordi seguenti osservati da Roland riguardavano i suoi fratelli e sorelle, e ciò che vi trovò lo lasciò incerto se ridere o piangere.


Il fratello più grande di Roland, il Primo Principe, aveva un potere militare al di sopra della media, il secondo fratello era calcolatore e orribilmente insidioso, la terza sorella era terribilmente aggressiva,mentre la sorellina più piccola aveva un’intelligenza senza pari.


Questa era la totalità delle impressioni del quarto principe sui suoi fratelli. Roland si sentì un po’ in imbarazzo poiché, seppur avendo vissuto più di dieci anni  con loro, le informazioni del precedente Roland si potevano sintetizzare in poche parole. Quali forze avessero sviluppato, chi fossero i loro subordinati competenti, in cosa erano esperti, quali fossero i loro piani e così via…non sapeva assolutamente niente.


Il quarto principe era arrivato in quella città di frontiera solo tre mesi prima, ma la nobiltà aveva già smesso di nascondere il disprezzo che provava per lui. Era ovvio che il regnante non era tagliato per essere un leader. Fortunatamente, quando il Re aveva lasciato a Roland quel territorio, aveva inviato anche due dei suoi subordinati più capaci, per fornire assistenza in modo che i cittadini non soffrissero sotto la guida incapace del vecchio Roland.


La mattina seguente, dopo che Roland si svegliò, una delle sue governanti, Tyre, disse ripetutamente che il cancelliere voleva vederlo. Quando gli sembrò di non poter rimandare oltre, Roland agì secondo i suoi ricordi passati e allungò le mani per toccare il culo della domestica, prima di farla andare a prendere Barov, che stava aspettando nel salotto.


Guardò Tyre uscire dalla stanza con la faccia tutta rossa. Un pensiero gli balenò in testa all’improvviso: dato che si era reincarnato, non dovrebbe aver acquisito un sistema operativo di assistenza o qualcosa del genere? Almeno, in molte storie quella era la formula standard, ma non arrivò mai nessun sistema.


Poco ma sicuro, ciò che Roland aveva letto in quei romanzi era tutta finzione.






****


Nel salotto, Barov era già irrequieto per l’attesa. Nel momento in cui Roland comparve, chiese: ”Sua Altezza, perché ieri non ha ordinato l’esecuzione?”


”Un giorno prima, un giorno dopo, che differenza fa?”, disse Roland, mentre batteva le mani per dire ai servitori di portare la colazione. “Siediti, Barov”.


L’ impressione che aveva avuto tramite i ricordi del vecchio Roland e anche basata sulla propria opinione, era che al Cavaliere Comandante piaceva confrontarsi sui problemi direttamente faccia a faccia con il quarto principe, mentre il cancelliere era più circospetto e preferiva discutere le questioni in privato. In ogni caso, la lealtà dei due era probabilmente nei confronti del Re.


“Un giorno dopo può far comparire altre streghe, mio Principe Reale! Ora non è come prima con le vostre bravate, non in questo periodo di caos!”, avvisò Barov.


“Come puoi dirlo?”, chiese Roland accigliandosi, “pensavo che fossi capace di distinguere la differenza tra superstizioni e fatti”.


Baron sembrava sbalordito: “Quali superstizioni?”


“Che le streghe sono malvagie e sono le messaggere del diavolo”, Roland sembrava indifferente mentre rispondeva pazientemente alla domanda. “Non è quello che la chiesa ci insegna? Non interverranno qui, in realtà penso sia l’opposto. La loro propaganda afferma che le streghe sono malvagie, e mentre noi abbiamo scelto di non aiutare attivamente la loro caccia alle streghe, tutte le persone in questo territorio credono a queste vergognose superstizioni diffuse dalla Chiesa.”


Barov era scioccato, “Potrebbe…potrebbe una strega veramente essere…”


”Davvero malvagia?”, chiese Roland, “E come?”


Il cancelliere rimase in silenzio per un momento, cercando di decidere se il Principe si stesse deliberatamente prendendo gioco di lui. “Sua Altezza, possiamo discutere più tardi di questo. So che non amate la Chiesa, ma questa ricerca di conflitti è controproducente”.


Roland increspò le labbra. Sembrava che cancellare la superstizione sulle streghe non fosse qualcosa di fattibile in una notte, quindi per il momento decise di non pensarci.


Quando arrivò la colazione fatta di toast, uova fritte e una caraffa di latte, Roland fece due piatti, uno dei quali lo diede al cancelliere.


“Non hai mangiato fino ad ora, giusto?”, chiese Roland prima di iniziare a mangiare. La governante aveva detto che Barov era arrivato fuori dalla sua camera all’alba e aveva direttamente chiesto di vederlo, quindi non doveva aver avuto il tempo di fare colazione. Anche se aveva deciso di imitare lo stile di vita del precedente principe, aveva anche deciso di iniziare a cambiare poco a poco il modo in cui le persone lo consideravano.


Il cancelliere era un buon primo obiettivo per il suo piano. Roland pensò tra sé, se puoi far sentire i tuoi uomini valorizzati, saranno più motivati a lavorare per te.


Prendere l’iniziativa è sempre stato il modo migliore per vincere, no?


Baron prese la tazza di latte che Roland gli porse, ma non bevve mentre diceva ansiosamente “Sua Altezza, abbiamo ancora un problema. Le guardie hanno riferito che tre giorni fa è stato trovato nella foresta occidentale un presunto accampamento di streghe”.


Tirò fuori una moneta dalla tasca e la mise davanti a Roland. Quella non era la moneta corrente del regno, almeno secondo i ricordi del vecchio Roland; non aveva mai visto un conio simile. Non era nemmeno come le sue, nemmeno realizzata in metallo.


Soppesandola nelle sue mani, fu sorpreso che la moneta fosse calda e il cancelliere decisamente non costituiva la fonte di quel caldo soffocante di almeno 40°C, che gli ricordò di quando era solito fare il bagno nella vasca.


“Cos’è questo?” chiese Roland.


“Pensavo fosse solo un oggetto realizzato da qualche strega, ma in realtà la faccenda è più seria.” Barov si dovette fermare per asciugarsi la fronte. “Il motivo intagliato è conosciuto come l’Occhio del Diavolo della Montagna Sacra, che rappresenta l’emblema dell’Associazione delle Streghe Alleate.”


Strofinò la superficie ruvida della moneta e suppose fosse fatta di ceramica cotta. In effetti, vide che al centro della stessa era disegnato un motivo a forma di ‘’montagna’’ costituito da tre triangoli giustapposti, con un occhio nel triangolo centrale. Le linee di contorno del motivo erano molto grezze e ritenne che doveva essere stato rifinito a mano.


Roland ripensò ai due termini Occhio del Diavolo della Montagna Sacra e Associazione delle Streghe Alleate, ma non riuscì a ritrovare nessun dettaglio. Sembrava che il quarto principe non avesse interesse per l’occulto.


Roland non si aspettava che Barov ne sapesse di più, ma continuò: “Sua Altezza, non avete mai visto vere streghe prima, quindi è comprensibile che pensiate che le loro abilità vengano esagerate. Sicuramente possono essere ferite, sanguinano e non sono più difficili da uccidere di noi, ma questo vale solo per una strega incapace di opporsi. Quando ricevono il potere del demonio, la durata della loro vita si riduce drasticamente ma viene conferito loro un potere terrificante.. Le persone ordinarie non possono eguagliarle. Una volta che una strega diventa adulta, perfino un esercito deve pagare un caro prezzo per ucciderla. I loro desideri sono quasi impossibili da domare e le fanno degenerare fino a diventare seguaci del diavolo. La Chiesa pertanto ha istituito una Santa Inquisizione. Se si pensa che ci sia una possibilità che una donna sia una strega, deve essere subito catturata e giustiziata. Il re ha approvato questo decreto e infatti queste contromisure si sono rivelate altamente efficaci e gli incidenti in cui le streghe hanno portato distruzione sono enormemente diminuiti rispetto a un centinaio di anni fa. La Montagna Sacra, ovvero la porta per l’inferno, è solo una diceria, illustrata in un antico libro di quel periodo.”


Roland, mentre rosicchiava il suo pane, sogghignava sempre di più sentendo tutto ciò. Anche se la storia di questo mondo e quella del mondo che lui conosceva erano molto differenti, i loro percorsi storici erano sorprendentemente simili. Non importava che fosse la chiesa di questo mondo o dell’altro, pensò che la religione stessa era la servitrice del demonio, la vera fonte del male. Non era malvagio condannare a morte qualcuno solo perché era diverso? Usare il nome di Dio per uccidere era sbagliato in ogni modo possibile. Ignaro dei pensieri di Roland, Barov continuò il suo discorso: “Negli antichi libri è riportato che le streghe possono trovare la vera pace solo sulla Montagna Sacra. Non soffrirebbero per desideri incontrollabili perché la loro magia non avrebbe effetti collaterali. Non c’è dubbio che la cosiddetta Montagna Sacra sia il luogo dove viene generato il male, un ingresso per l’inferno in terra. Penso che solo l’inferno non punirà coloro che hanno ceduto alle tentazioni del diavolo.”


“Associazione delle Streghe Alleate? Chi sono? Che relazione hanno con la Montagna Sacra?” chiese Roland.


Barov, con una faccia contrita, spiegò: “In passato, tutto andava bene perché le streghe scappavano quando arrivava l’Inquisizione e vivevano in isolamento. Ma negli ultimi anni, l’Associazione delle Streghe Alleate è comparsa e ha fatto una grande differenza. Vogliono riunire tutte le streghe e trovare la Montagna Sacra. A questo scopo, l’Associazione delle Streghe Alleate prende anche l’iniziativa di attirare altre persone verso la stregoneria. L’anno scorso sono scomparsi molti bambini a Porto delle Acque Chiare e si dice che sia stato a causa loro.”






Merges












                                


                                



