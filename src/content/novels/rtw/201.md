---
title: Capitolo 201: Di ritorno alla Fortezza
pubDate: 2025-08-07T11:30:06.706Z
tags:
    - rtw
---


Conoscendo il potere delle pillole, Roland non ordinò immediatamente al Primo Esercito di inseguire il nemico in fuga, mandò invece Fulmine e Maggie a monitorare la situazione.


Quelli che erano stati feriti in servizio ricevettero immediatamente le prime cure. Durante tutta la battaglia, solo cinque soldati erano rimasti feriti, erano tutti stati colpiti da delle lance e delle cinque persone ferite, quattro appartenevano all'artiglieria. Era rimasto compiaciuto vedendo che quando l'attacco del nemico aveva raggiunto la sorprendente distanza di centocinquanta metri, i suoi artiglieri non si erano dispersi nella confusione, si erano semplicemente abbassati e nascosti dietro i cannoni, in modo da poter contrattaccare il prima possibile dopo la raffica di lance.


Nana stava fin dall'inizio dietro la linea di difesa in attesa pronta per entrare in azione. Ma la parte più sorprendente accadde quando il nemico si voltò e scappò, lei ignorò lo scoppio dell'arma da fuoco che sparava, e corse insieme al vecchio Visconte verso la postazione dei soldati d'artiglieria, facendo in modo di salvare e dare cure mediche alle vittime delle lance corte. Dopo aver visto le sue azioni, era difficile credere che solo sei mesi prima, questa giovane ragazza svenisse alla vista del sangue.


Alla fine i cinque feriti riuscirono a sopravvivere. E accompagnata dall'esultanza e dai saluti dei soldati che osservavano, Nana lasciò il campo di battaglia.


Infatti, questa battaglia fu molto più semplice della precedente in cui avevano avuto a che fare con la coalizione del Duca. Senza le droghe, la milizia divenne molto vulnerabile, alcuni di loro corsero addirittura per due – tre chilometri, per poi cadere al suolo, incapaci di muoversi.


Subito dopo, le truppe inseguitrici di Roland riuscirono a catturarli tutti e cominciarono a portarli indietro verso la Fortezza Longsong. Durante l'inseguimento, il Primo Esercito riuscì a catturare due Cavalieri, nonostante non avessero ingoiato le pillole, persero ogni volontà di resistere. Dopo essere stati sottoposti a un continuo inseguimento, scelsero semplicemente di arrendersi, chiedendo la possibilità di mandare una lettera ai loro familiari e supplicarono di essere perdonati.


Quattro giorni dopo, raggiunsero la Fortezza Longsong.


Grazie alle informazioni raccolte dai Cavalieri arresi, Usignolo eliminò facilmente tutte le truppe rimaste nel castello della fortezza. Dopo aver ucciso subito il capitano, più di cento soldati scapparono in preda al panico, correndo ignari verso l'imboscata che il Primo Esercito aveva allestito al cancello.


Più tardi, gli uomini di Roland trovarono il prigioniero Petrov nelle segrete del castello. Era smunto, probabilmente a causa della preoccupazione e dell'ansia, ma vista la sua identità di nobile della Famiglia Honeysuckle, non aveva sofferto un trattamento disumano.


Dopo quasi tre mesi, il Principe vide ancora una volta il Duca.


“Vederla sano e salvo è davvero una buona notizia, Sua Altezza Reale", il malessere di Petrov finalmente si dileguò, poi raccontò tutte le esperienze vissute negli ultimi giorni: “Non sapevo che l'inviato di Timothy..."


“Sono tutti morti", Roland si rilassò sulla sedia e disse indifferente: "Gran parte delle 1500 persone che hanno portato a Città di Confine sono morte, il resto è rinchiuso nella prigione della fortezza.


Quando Petrov sentì del completo annientamento degli inviati, rimase un po' sorpreso: "Sua Altezza Reale, con questo ho paura che il nuovo Re...no, vostro fratello Vi vedrà come una spina nel fianco".


“Quindi, intendi dire che avrei dovuto perdere di proposito la battaglia, e andare umilmente con loro a Città del Re, supplicando la sua pietà?" Mentre gli poneva questa domanda, Roland lo guardava dritto negli occhi.


Incapace di sostenere lo sguardo, Petrov abbassò involontariamente la testa: "No, sua Altezza Reale..."


“Nel momento in cui ha messo piede nel Territorio Occidentale è diventato mio nemico", dichiarò il Principe con voce calma.


“Sembra che Timothy Wimbledon pur di aumentare il suo potere stia diventando sempre più disperato. Ha urgentemente bisogno di terre e titoli da dividere tra i nobili per assicurarsi il loro sostegno. Nel caso il tuo desiderio più grande fosse vivere una vita tranquilla, perché vorresti gestire la fortezza per me? Dovresti già essere consapevole del fatto che solo quando diventerò il Re di Graycastle la tua posizione di Signore del Territorio Occidentale sarà scolpita nella pietra". Roland si fermò per un momento e disse: "Per impedire che ciò avvenga una seconda volta, devo formare un esercito per proteggere la Fortezza".


“Esercito?" Chiese Petrov scioccato.


“Sì, senza cavalieri, solo fatto di civili, un esercito permanente". Roland spiegò lentamente i suoi piani: "Devi scegliere 300 persone che vivano dentro la fortezza, saranno addestrati nell'arte della battaglia dai miei subordinati. I requisiti per le 300 persone sono: devono essere civili, non devono essere colpevoli di alcun crimine, non possono essere seguaci della Chiesa, ed infine, devono avere dai 16 ai 30 anni d'età e senza nessuna disabilità fisica. Durante l'addestramento, vivranno a Città di Confine, e io gli darò le armi. Da ora in poi, i tuoi Cavalieri e le tue pattuglie saranno solo responsabili della sicurezza urbana, ho scritto ulteriori dettagli sulla pergamena", diede così a Petrov un foglio: "Puoi annunciare un ordine di reclutamento per poi procedere con la selezione secondo i termini precedenti".


Se avesse voluto avere nelle sue mani il controllo della guarnigione, era ovvio che posizionare lì un suo esercito fosse l'approccio più appropriato. Ma la dimensione del Primo Esercito era troppo piccola, non erano neanche abbastanza da difendere Città di Confine, senza considerare il dover dividere le forze per difendere la Fortezza Longsong e Città di Confine. L'unica possibilità e il compromesso migliore era di permette che l'altra parte fornisse la forza lavoro, mentre lui si sarebbe occupato dell'addestramento.


Con l'abilità di Usignolo di scoprire le bugie poteva garantirsi la lealtà del gruppo, e insieme ai nuovi metodi di addestramento militare e di educazione ideologica, sarebbe stato possibile formare presto una forza combattente. Per quanto riguardava le armi, li avrebbe equipaggiati con gli ormai già antiquati fucile a pietra focaia, così anche nel caso in cui fossero stati catturati dai nemici, non sarebbe stato un problema per lui. Inoltre, l'esercito poteva anche occuparsi della raccolta e trasmissione di informazioni, così se qualcuno avesse tentato di attaccare la fortezza, Roland sarebbe stato il primo a ricevere il messaggio.


“Capisco", annuì Petrov.


“Valuterò le persone che sceglierai, quindi ti posso solo consigliare di non provare a metterci in mezzo delle spie, perché sarebbe un gesto inutile". Roland lo avvisò: “Hai già mandato delle spie, e finora, sono tutti stati spediti alle miniere, se accadrà qualcosa di simile...".


“No, Sua Altezza", Petrov, si asciugò il sudore dalla fronte. "Prometto che non accadrà".


“Poi la faccenda della Chiesa", disse il Principe mentre si lasciò andare ancora sulla sedia. "Forse non sai che la chiesa della fortezza è stata incendiata dagli uomini di Timothy e hanno addirittura ucciso il Sommo Sacerdote. Ora sono rimaste solo macerie".


“Hanno bruciato la chiesa?" Petrov fu spaventato dalla notizia: "Devo... devo riportarlo a Hermes il prima possibile".


La legge della Chiesa dice che il Re e il Signore sono obbligati a proteggere le strutture locali della Chiesa da qualsiasi danno, se non riescono ad impedire che ciò accada, deve essere riportato alla Nuova Città Santa immediatamente. In qualità di ex ambasciatore esperto della legge, la reazione di Petrov poteva essere considerata normale, e inoltre, una questione simile non poteva essere nascosta ad ogni modo, temo che i seguaci della chiesa che vivono alla fortezza abbiano già inviato un messaggio alla Città Santa lo stesso giorno in cui è accaduto.


“È vero che dovremmo riferire la questione, ma il contenuto della lettera ha bisogno di essere sistemato in modo appropriato", disse Roland con un sorriso. "Devi solo scrivere il messaggio che gli assalitori appartenevano a Timothy Wimbledon e che dopo aver saccheggiato e bruciato la chiesa, hanno lasciato la fortezza, sparendo senza lasciare traccia. Inoltre, metterai questo dentro la lettera", estrasse una pillola dalla sua tasca e la diede a Petrov: "dì semplicemente che l'hai trovata vicino alla chiesa, capiranno".


“Cos'è?”


“È la medicina segreta della Chiesa. È anche l'oggetto desiderato da Timohy. Permette a una persona comune di ottenere un incredibile aumento di forza in poco tempo, ma quando l'effetto della droga diminuisce, gli organi cominceranno lentamente a smettere di funzionare, e moriranno", spiegò Roland. "Timothy vuole contare sulla droga per potenziare il suo Esercito, permettendogli di assicurarsi il prezioso trono. Così, quando la Chiesa vedrà la pillola, capirà naturalmente le sue intenzioni”.


Se prenderanno provvedimenti o no, è una questione totalmente diversa.


“Seguirò il suo ordine, Sua Altezza", disse Petrov, mettendosi la pillola in tasca.




Dontcare




Mi fa un po' pena Petrov, è un'ottima persona, molto brillante, ma tutte a lui capitano davvero..un po' di fortuna ogni tanto gli ci vorrebbe.


                                



