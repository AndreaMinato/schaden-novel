---
title: Capitolo 202- La strada per lo sviluppo
pubDate: 2025-08-07T11:37:50.904Z
tags:
    - rtw
---


Roland ebbe un sorso di tè, poi disse: "In più, ho intenzione di stabilire un sistema di educazione primaria nella Fortezza Longsong, che sarà il progetto di prova che deciderà se continuerai a lavorare come amministratore o no.


Sentendo la parola "prova", le orecchie di Petrov si rizzarono immediatamente: "Un sistema di istruzione elementare?"


“Sì”, confermò Roland con un sorriso. Adesso, dopo che la Chiesa era stata distrutta, il Sommo Sacerdote ucciso, le forze della Chiesa indebolite di  più della metà, era un buon momento per combattere sul campo ideologico. Non si aspettava di trasformare tutti i credenti in potenziali lavoratori che raggiungessero i suoi standard; sperava solo di indebolire ancora di più l'influenza della Chiesa. Nel caso in cui la Città Santa avesse voluto nuovamente immischiarsi, Roland aveva pensato a molti modi per tenerli alla larga; non avrebbero dovuto neanche azzardarsi a costruire una nuova Chiesa.


“L'educazione primaria dovrebbe essere accessibile a tutti i residenti della Fortezza Longsong sotto l'età di 40 anni, sia uomini che donne. La formazione includerà lettura e scrittura, calcoli semplici, la diffusione della conoscenza naturale e anche educazione ideologica". Roland fece un gesto con la mano per fermare le domande del suo interlocutore: "Stai tranquillo il costo sarà detratto dalla tassa pagata a Città di Confine. Dall'inizio del mese prossimo, dovrete pagare solo il 20% della tassa; il restante 10% sarà utilizzato come una speciale tassa d'istruzione. Con questa potrai reclutare degli studiosi da Città del Re; o assumere nobili locali, cavalieri o scudieri, ma queste persone non avranno bisogno di così tanto denaro. Il 10% della tassa equivale ad almeno 1000 ori reali, quindi devi fare molto di più che assumere solo delle persone”.


Dopo averci pensato per un attimo, Petrov aprì la bocca e disse: "Sua Altezza, intende dire che dovrei usare i soldi per motivare i civili a seguire dei corsi di istruzione?"


Questo ragazzo è molto intelligente, Roland rise: "Esatto, ad eccezione dei bambini, gran parte delle persone deve guadagnarsi da vivere durante il giorno, quindi i corsi d’istruzione destinati a loro devono tenersi di sera, permettendo loro di lavorare durante il giorno. E dopo essere stato impegnato tutto il giorno, nessuno vuole passare il tempo a sentire gli altri che lo tormentano, invece di riposarsi, figuriamoci usare il cervello per imparare a leggere e scrivere.


“Per questo motivo devi attirarli con dei mezzi per imparare, come offrirgli una cena che preveda della carne, o se riescono ad accelerare il processo di apprendimento possono anche ottenere una ricompensa monetaria, ecc., e naturalmente un’aula spaziosa e luminosa è essenziale". Si fermò: "In breve devi provare ogni mezzo possibile per promuovere i corsi di formazione a tutti i residenti della fortezza. Come ho detto prima, è anche una prova per te: dopo un anno, più del 50% della popolazione della fortezza dovrà aver superato l’analfabetismo."


“Ma Sua Altezza Reale..." Petrov esitò. "Non importa se appartengono o no alla nobiltà, non hanno praticamente esperienza nell'insegnare ai civili come leggere e scrivere, benché meno insegnare loro la conoscenza naturale e l'educazione ideologica", Petrov dovette leggere il nome difficile da pronunciare della pergamena. "In realtà, neanche io stesso capisco benissimo queste parole. Assumendo queste persone, temo che non potrà raggiungere il risultato desiderato".


“Non temere, ho già tenuto conto di tutto", Roland si fermò. "Manderò un gruppo di ufficiali dal Municipio di Città di Confine per aiutarti a realizzarlo. Inoltre, tutti i libri di cui hai bisogno per l'insegnamento saranno forniti da Città di Confine. Hanno una vasta esperienza nell'insegnamento, quindi possono mostrare alle persone che recluterai come si insegna, e poi, il tuo personale dovrà iniziare a insegnare ai residenti. Quando tu e loro avrete compreso tutti i dettagli necessari, le disposizione specifiche verranno attuate quando arriveranno".


In questo modo, per quanto Petrov volesse mantenere il controllo sulla Fortezza Longsong, era inevitabile che avrebbe dovuto lavorare con il personale del Principe, e mettendo i suoi collaboratori in posizioni cruciali all'interno del Ministero dell'Educazione, tutte le notizie che  raggiungevano la Fortezza Longsong  e tutto quello che lì vi succedeva poteva essere riferito a Città di Confine immediatamente.


Vedendo che Petrov non muoveva obiezioni, Roland cominciò a spiegare il suo ultimo ordine: "In terzo luogo, ho intenzione di costruire una strada tra Fortezza Longsong e Città di Confine per accorciare il viaggio per i pedoni e le carovane tra le due località.


“Sua Altezza Reale, non abbiamo già una strada che le collega?" Chiese Petrov sorpreso.


Un sentiero di fango creato dalle persone che camminavano conta come strada? Con una larghezza di meno di due metri, riempita di fango dalla pioggia, e inoltre, con tutti quei buchi, non sarebbe mai stata adatta per i carri ad alta velocità.


Roland scosse la testa. "Voglio costruire una strada che possa accogliere almeno due carrozze l'una di fianco all'altra. Una strada che sia dritta e piatta, e che non venga coperta di acqua a causa delle piogge, esattamente come una strada di Città di Confine".


“Intende una strada in macadam?" (1) il Duca in carica pareva leggermente sorpreso: "Il costo di una strada del genere non è basso, richiede un tagliapietre e poi bisogna scegliere le pietre della giusta dimensione per essere usate insieme. Una strada di ghiaia per Città di Confine costerebbe almeno cinque mila ori reali, e con tutto il dovuto rispetto Sua Altezza, non avremo mai così tanti soldi senza un aumento di tasse".


“La Fortezza Longsong deve solo fornire la manodopera". Disse il Principe schiettamente: "Manderai un avviso di assunzione su tutto il Territorio Occidentale, non solo alla Fortezza Longsong, insieme a tutti gli altri territori dei nobili. Il salario mensile sarà di sei argenti reali, con quella somma, credo che avremo un sacco di candidati".


“Per un manovale, sei argenti reali sono un salario piuttosto elevato", annuì Petrov, "Può dirmi quante persone vuole reclutare?"


“Almeno duemila persone", rispose Roland.


Il costo mensile per una quantità simile di manodopera non era certo basso, insieme ai muratori e tagliapietre, agli occhi degli altri, sarebbe stato un costo incredibilmente elevato. Davvero pochissimi Signori avrebbero voluto mettere i loro soldi nella costruzione di qualcosa che in apparenza non avrebbe dato loro un ritorno. Questo ragionamento, era leggibile dall'espressione di Petrov. Ma adesso, che Città di Confine era capace di vendere motori a vapore, e quindi mantenere un equilibrio tra entrate e uscite, mettere i soldi rimanenti nel miglioramento delle infrastrutture, era senza dubbio la migliore scelta da fare. Dopotutto, Roland non aveva mai avuto l'intenzione di tenere tutti gli ori reali in una cassaforte, cosa che invece era il desiderio di molti dei nuovi arricchiti.


La costruzione di una strada di alta qualità che connettesse la fortezza e Città di Confine era di estrema importanza, non solo per facilitare il commercio tra i due luoghi, ma era anche un prerequisito per il rapido dispiegamento delle forze armate. Se il viaggio fosse difficile anche se ricevessi la notizia di un attacco alla fortezza nei suoi primi momenti, riuscirei a raggiungere la fortezza in tre giorni. Temo che per quel momento, la bandiera del nemico starebbe già sventolando sulla torre più alta.


“Capisco," disse Petrov.


“Ora che hai così tanto da fare, tornerò presto a Città di Confine. Fai un buon lavoro, 'Signor Ambasciatore', non deludermi".


“Cosa ha in mente di fare con le persone in prigione, Sua Altezza?" chiese Petrov dopo una piccola pausa.


Per la prima volta, Roland non seppe cosa rispondere, e dopo un momento di silenzio disse: "Trattienili, tanto non vivranno per molto".


…


Salendo su Cittadella, il Principe si imbarcò per il viaggio verso casa.


“Non sembri essere di buon umore" disse Usignolo dopo essere apparsa di fianco a lui, "è a causa dei civili?”


“Sono stati tutti obbligati da Timothy, sospirò Roland. "Se non avessero preso quelle pillole, non si sarebbero mai comportati come schiavi e non sarebbero dovuti morire in terra sconosciuta".


“Non è colpa tua". Usignolo lo prese sotto braccio.


“Certo che no", disse Roland senza esitazione: "Se non li avessi fermati, Città di Confine sarebbe diventata vittima della brama di potere di Timothy. E naturalmente la Chiesa, che ha creato quelle pillole è una dei colpevoli”.


“Questa è la ragione per cui distruggerai la Chiesa, per terminare lo scontro, in modo che le persone smettano di uccidersi per motivi così futili, vero?” Chiese Usignolo con un sorriso: "Non importa se sono persone comuni o streghe, sotto la tua guida, vivranno una vita felice".


“…” Roland guardò negli occhi luminosi Usignolo e annuendo dolcemente disse: "Beh, questa è una promessa".




Dontcare




Ahha Roland una ne fa e cento ne pensa ahha..come dicevo ieri.."Povero Petrov", davvero lui ci prova e si impegna, ma riuscire a stare dietro al Principe è dura. Oggi parliamo della (1) strada di http://www.treccani.it/enciclopedia/macadam/ Macadam, sono sicura che vi siate chiesti cosa fosse per cui vi ho trovato diversi https://it.wikipedia.org/wiki/Macadam link, spero vi piacciano. In realtà sarebbe carino riuscire a riassumere il tutto, ma temo che lo spazio per le note sia troppo troppo corto quindi vi tocca leggervelo da voi.
                                



