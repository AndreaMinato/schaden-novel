---
title: Capitolo 206- Sciame di insetti
pubDate: 2025-08-07T11:37:50.905Z
tags:
    - rtw
---










Alla fine, il problema dello specchio venne risolto da Soraya.


Stando alle sue parole, si era recata al laboratorio e da lì aveva recuperato del mercurio, spargendolo direttamente sul vetro, applicando in seguito una scintillante patina di rivestimento sulla sua sommità. In questo modo aveva ottenuto un effetto simile a quello di uno specchio di mercurio, ma aveva anche eliminato il rischio associato all’avvelenamento da vapori di mercurio.


Comparato allo specchio rivestito in argento, l’intero specchio rivestito offriva una riflessione di gran lunga preferibile. Successivamente, Roland mise semplicemente da parte una serie di articoli di cristallo, affinché ogni strega potesse ottenere un piccolo specchietto. Il piccolo dono, che permetteva alle streghe di poter vedere chiaramente il loro aspetto, le fece tutte molto felici. Persino Pergamena che esponeva sempre un’espressione neutra rivelò un raro sorriso. Vedendo tutto ciò, Roland sospirò nel rimpianto. Sebbene le streghe non fossero fertili, erano comunque delle donne per natura.


Sfortunatamente, quell’utile oggetto non poteva essere venduto al pubblico a basso prezzo, per il momento. Dopo tutto, la sua base era fatta con del cristallo costosissimo. Inoltre, il laboratorio aveva anche consumato parecchio cristallo per creare quel contenitore incolore e trasparente.


Kyle Sichi, contrariamente a ciò che ci si poteva aspettare, sapeva come creare il cristallo, ma il laboratorio si era fatto carico di altri lavori cosicché nessuno era a mani vuote. La maggior parte degli apprendisti era occupata nella raffinazione dei due acidi, immergendo il fulmicotone, mentre il capo alchimista si occupava di due o tre discipline, concentrandosi completamente sul superare l’ostacolo per la creazione del fulminato di mercurio. Fino a quando il procedimento industriale all’acido non fosse stato accuratamente approfondito, essi continuavano a non voler fare nient’altro nell’immediato.


Ad eccezione dello specchio riflettente, Roland suggerì che invece di muovere a mano il palco, per controllare la distanza dall’oggetto, si sarebbe potuto fare girando una manopola da un lato. Ebbe bisogno solamente di descrivere le due alternanze con alcune osservazioni, prima che Anna capisse cosa intendeva. Evocando la sua fiamma nera, la nuova struttura stabilizzante fu velocemente costruita. Dopodiché, prese i due set di lenti con il più alto grado d’ingrandimento, creando in tal modo il primissimo microscopio ottico.


Sfruttando il sole pomeridiano rimasto, Roland chiamò tutti i membri dell’Unione delle Streghe nel giardino sul retro del castello, iniziando così il primissimo Corso Base di Biologia.


…


Quando Lily entrò nel giardino scoprì che le piante erano diventate più rigogliose e prospere.


I grappoli d’uva sulla struttura di legno si erano tinti di una luminosa tonalità rosso-porpora. Un vago ricordo le diceva che ad essi mancava meno di una settimana per diventare maturi. Di tanto in tanto, Fulmine avrebbe volato in alto e preso una manciata di grappoli maturi per tutti. E quel grande e sciocco uccello che si era recentemente unito a Città di Confine si sedette brutalmente sulla sommità della mensola, alzando la testa per beccare e mandar giù gli acini.


Nel giardino, Sua Altezza Reale ed Anna sedevano all’ombra. Stavano felicemente chiacchierando fra di loro, sembrando proprio una coppietta intima. Ma Lily sapeva che non si stavano scambiando delle parole d’affetto. Nel caso avesse provato ad origliare la loro conversazione, avrebbe sicuramente sentito un mucchio di cose misteriose ed incomprensibili, appartenenti ad una discussione a cui non era capace di dare un senso…


Per esempio: a cosa somigliassero le piccole sfere, come un gatto potesse essere sia vivo che morto allo stesso tempo, la materia che si trasforma in un’onda e così via. Questa era probabilmente anche la ragione per cui Usignolo si teneva sempre ad  una distanza di 5 metri tra lei e loro. Dopo tutto, chiunque avesse provato ad ascoltarli per troppo tempo si sarebbe sicuramente addormentato, ai!


Wendy continuava ad aspettare con Pergamena. Ogni volta che la incontrava, Wendy mostrava una tenera e gentile espressione sorridente. Certe volte, aveva persino sentito di essere considerata una bambina dagli altri. Lily sospirò disperatamente, prima guardò il petto di Wendy, poi chinò la testa sul proprio. C’era effettivamente un abisso tra di loro.


“Forse quando cresceranno non sarò mai più considerata una bambina”.


Dopo l’arrivo di tutte le streghe, il Principe Roland mise due utensili in metallo grigio-nero sul tavolo, sostenendo che con quelli sarebbe stato possibile scorgere il piccolo mondo microscopico. Lily pensò: “Forse gli oggetti non sembreranno più gli stessi dopo l’ingrandimento, ma tutto in questo mondo è fatto di piccole sfere?”, questo per lei sarebbe stato sempre difficile da credere, in fondo come potevano delle sfere rotolanti, formare una solida roccia?


Sua Altezza Reale mandò una guardia a prendere un secchio d’acqua, poi prese qualche goccia e la piazzò sotto il microscopio. Tutto ciò era diverso da quello che si aspettava Lily. L’acqua nel secchio non era né fangosa né sporca. Invece, era così limpida da poter vedere il riflesso della luce solare sul fondo, come se non ci fosse niente al suo interno. “Ѐ… Ѐ davvero possibile vedere le sfere fluttuanti da sotto il microscopio?”.


“Qualcosa si sta muovendo nell’acqua!”. Con sua sorpresa, una sorella urlò e nel momento in cui la sua voce si dissolse urlò nuovamente: “Ah, è scappato!”.


“Più di uno, sembrano essercene molti di più”.


“Buon Dio, questi sono insetti? Non sembrano affatto degli insetti!”.


“Questo somiglia più ad un granchio trasparente…”.


Il cuore di Lily si fermò improvvisamente: “Non le piccole sfere, ma degli insetti? Sua Altezza Reale ha senza dubbio mentito! Tuttavia… il fatto che ci siano degli insetti è comunque molto strano. Ah, basta guardare l’acqua, chiaramente non c’è niente dentro!”. Quando fu il suo turno, la ragazzina non poté più pretendere di rimanere indifferente. Andò verso il microscopio e socchiuse impazientemente gli occhi per dare un’occhiata lei stessa.


E poi vide un incredibile scenario.


Proprio nella ristretta area illuminata, vide tanti strani oggetti muoversi incessantemente. Alcuni avevano una forma quadrata, mentre altri avevano il corpo ricoperto di peli. Altri ancora sembravano un incrocio tra un insetto ed un granchio ed altri somigliavano alla base di un chicco di grano. Non importa quale strano tipo di forma possedessero, la maggior parte di loro era trasparente, come se non avessero della pelle o dei gusci intorno a loro. In generale, si poteva vedere chiaramente la struttura interna del corpo. Ovviamente, lo stomaco di quegli insetti sembrava quasi vuoto come il loro ambiente circostante.


“Vostra Altezza Reale, questi sono davvero insetti?” chiese Pergamena.


“Quelli che state osservando dovrebbero essere alcuni organismi primitivi o delle alghe unicellulari, chiamarli insetti non è proprio il termine appropriato, dovrebbero essere assegnati alla classe dei microrganismi” spiegò il Principe.


“Microrganismi?”.


“Sì, sono anche una forma di vita indipendente, ma la loro forma è molto più piccola, a parte quei due che state osservando. Inoltre ci sono persino batteri e virus più piccoli. Al momento, il microscopio non ingrandisce abbastanza per permettervi di vedere quei due microrganismi. Essi sono anche la causa del deterioramento del cibo e di una serie di altre malattie”.


Mentre spiegava, Sua Altezza Roland si animava sempre di più. “Queste forme di vita infinitamente piccole sono ovunque e ce ne sono di tanti tipi. Fortunatamente, la maggior parte di loro è vulnerabile alle alte temperature e questo è il motivo per il quale bolliamo l’acqua prima di berla, cuociamo il pesce prima di mangiarlo e non riutilizziamo l’acqua per il bagno”.


Sebbene fosse difficile per lei immaginare persino la presenza di piccole creature, quando pensò al fatto che mentre beveva stava anche ingerendo un mucchio di insetti, Lily sentì la pelle d’oca lungo tutto il suo corpo.


“Sua Altezza Reale non ha detto che quei piccoli e semplici esserini sono i responsabili del deterioramento del cibo?


Se riesco a mantenere fresco il pane ed il porridge di carne, dovrebbe… essere possibile riuscirci anche con quell’acqua”.


Pensando sin lì, non riuscì a trattenersi dal rilasciare la propria magia, ricoprendo con il proprio potere le goccioline sotto il microscopio.


Causando dei cambiamenti imprevisti.


Vide come gli “insetti” cominciarono a tremare per poi cambiare velocemente il loro aspetto. La loro pelle non era più trasparente, ma era come se avessero indossato un’armatura violacea. Dopodiché, dei lunghi tentacoli iniziarono a crescere lungo tutto il loro corpo e, subito dopo, iniziarono ad inghiottire gli insetti attorno a loro che non erano mutati. No, non era corretto… invece di ingerire, Lily vide che si stavano assimilando a vicenda ad un ritmo allarmante. Come una spada affilata, i tentacoli trafiggevano i corpi degli altri microrganismi che poi assumevano le loro stesse sembianze.


Senza sapere se fosse un’illusione o meno, sentiva ancora gli organismi mutati continuare a modificare le creature invisibili, e non ci volle molto prima dell’apparizione di un puntino violaceo nell’acqua. Dopo pochi attimi, apparvero sempre più puntini violacei che lentamente si fusero in uno solo, come se il suo campo visivo fosse stato lentamente coperto da un tappeto color lavanda. Uno per uno, gli insetti tentacolari si disposero in fila, come un’armata ben organizzata. Come se potessero sentire la sua attenzione, innalzarono tutti i loro tentacoli, come per renderle omaggio.


Era la prima volta che scorgeva il vero volto della sua abilità.






Haru






💬 Erialis  Ecco ci siamo quasi, cosa succederà stavolta? Intanto che ci poniamo questa domanda arriva una notizia fantastica dall'oriente ehehe siete curiosi? Beh alcuni di voi se hanno letto lo spoiler lo sanno già. Ebbene stanno realizzando un anime della nostra serie a voi il video. 


 Vi ricordo che se volete leggere dei capitoli in più basta donare  e riceverete un capitolo oggi stesso.




                                


                                



