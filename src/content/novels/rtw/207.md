---
title: Capitolo 207: Madri e duplicati
pubDate: 2025-08-07T11:30:06.707Z
tags:
    - rtw
---










All’interno del mondo di nebbia, Usignolo aspettava il cambiamento del potere magico delle streghe.


In quel mondo bianco e nero, raramente aveva l’opportunità di vedere così tanti colori brillanti. In confronto ai ricordi del tempo in cui erano in cerca della Città Santa, il potere magico che custodivano all’interno dei loro corpi era aumentato parecchio. L’incessante pratica quotidiana, non solo aveva permesso loro di controllare meglio le loro abilità, ma aveva anche incrementato la loro riserva magica. Ma Usignolo era rimasta profondamente commossa dalle espressioni nei loro volti.


Con l’Associazione delle Streghe Alleate, malgrado Wendy le incoraggiasse sempre con dolcezza e Cara fosse sempre rimasta irremovibile, persino durante i giorni di clandestinità, nessuna era mai riuscita a riposare tranquillamente. Neanche il vento che smuoveva il prato riusciva a svegliare le sorelle dai loro sogni. Sotto il continuo inseguimento della Chiesa e la diffidenza delle masse, non erano state neanche capaci di respirare normalmente. Persino una volta entrate nella Catena Montuosa Invalicabile, lo stress non si era ridotto più di tanto. Nessuna di loro sapeva se avrebbero raggiunto davvero la Montagna Santa ed ottenuto il loro ambito posto chiamato casa. All’epoca, l’atmosfera nel campo era spesso molto cupa e la maggior parte delle sorelle aveva mostrato espressioni vuote ed apatiche.


Ma ora, non morivano più di fame e non dovevano più preoccuparsi della caccia alle streghe della Chiesa, tutti i loro volti erano colmi di un entusiasmo senza precedenti. Vedendo che tutte erano rilassate e sorridevano con naturalezza, il cuore di Usignolo si sentiva felice al pensiero del loro benessere. Alla fine, la Montagna Sacra non si trovava in una landa desolata, ma in quella piccola città di confine.


In quel momento, sentì un briciolo di magia agitarsi.


Una nube iniziò a ruotare incessantemente in maniera circolare fuori da una foschia viola, attratta da una sorgente magica, come una tempesta in miniatura. Quella scena sconvolgente poteva essere vista solamente da Usignolo. Dopo essersi ripresa dallo choc iniziale, la fissò con occhi spalancati e trattenne il respiro per non perdersi nemmeno un dettaglio, come quella volta con Anna e Soraya. Era la prima volta che vedeva la condensazione della magia con i suoi occhi.


Lily stava in piedi al centro della tempesta.


Era così tanto immersa nel mondo microscopico sotto il microscopio, da non notare che la magia all’interno del suo corpo aveva subito un cambiamento drastico.


La nuvola di nebbia diventò sempre più densa, accelerando costantemente la sua velocità di rotazione sembrava quasi diventare un’entità a sé stante. Ma allo stesso tempo, quel profilo iniziò anche a fluttuare perdendo il suo originale aspetto a forma di vortice. Infine, la magia venne attirata verso l’interno condensandosi in una palla, per poi fermarsi gradualmente.


Il suo nuovo potere magico non somigliava al cubo solido e liscio di Anna e nemmeno alla morbida seta di Soraya. Era grande solo come un pugno, la sua parte principale era rotonda, ma sulla sua sommità c’erano otto paia di tentacoli intenti a contorcersi, quattro paia sulla parte inferiore e quattro paia sulla parte superiore. A prima vista sembrava un… insetto.


…


Roland non si sarebbe mai aspettato di ricevere dei risultati così immediati con la prima lezione di Biologia Base, tanto meno che la prima strega ad evolvere la sua magia sarebbe stata Lily.


Siccome la sua abilità consisteva nel preservare la freschezza dei cibi, Roland non le aveva assegnato nessun altro incarico oltre alla pratica giornaliera, anche lei non aveva compreso a fondo il suo potere. Dopo aver ascoltato il resoconto dettagliato di Usignolo, Roland rimase calmo e composto e si limitò ad annuire. Aspettò fino alla fine della lezione per chiedere a Lily di restare.


“Cosa? Hai detto che la mia abilità si è evoluta?” Lily era del tutto sbalordita: “Non ho visto quelle sfere di cui stavi parando”.


“Ovviamente no” Roland scosse ironicamente la testa: “Quelle sfere sono un migliaio di volte più piccole dei microbi, non saresti stata comunque capace di vederle nemmeno se avessimo portato il microscopio ottico al proprio limite”.


“Davvero? Pensavo che comprendendo la teoria delle sfere sarebbe stato possibile evolvere le nostre abilità” borbottò Lily: “Non credo che tutto ciò che c’è al mondo sia formato da piccole sfere. Per esempio qualcosa di solido e duro come le rocce o l’acciaio, se fossero davvero composti da un mucchio di sfere accatastate, si sarebbero trasformati in un ammasso di sabbia”.


“Così è questa la ragione” pensò lui: “A quanto pare capire la teoria delle micro particelle non è l’unico modo di favorire l’evoluzione delle loro abilità”. “Se le cose stanno così, che cosa hai visto?”.


“Um…” Lily pensò tra sé e sé. “Solo parecchi insetti viola. Credo che siano stati richiamati dalla mia magia e che quest’ultima abbia trasformato tutti gli organismi di cui tu stavi parlando in qualcosa avente lo stesso aspetto”.


“Insetti?” per un attimo rimase un po’ stordito. “E loro erano grandi come dei microorganismi?”


“Quasi” disse lei, annuendo: “Ad ogni modo, successivamente ho nuovamente utilizzato solo il mio occhio per osservare la goccia d’acqua ed era ancora trasparente ed incolore come prima.


“Allora… dopo passeremo alla vera prova”.


…


Dato che l’abilità di Lily non era visibile direttamente ad occhio nudo, diversamente da quelle di Anna e Soraya, era molto più difficile da testare.


Quando vide i microbi sotto il microscopio perfettamente organizzati per la prima volta, Roland rimase sbigottito. Era come se tutti loro avessero una coscienza collettiva, mostrando un incredibile importo di sinergia ed omogeneità.


Dopo toccò agli esperimenti supplementari, incluso il suo impatto sulla durata della magia e che influenza aveva la Pietra Divina della Vendetta.


La verifica proseguì per tre giorni, sebbene la ragazzina fosse affezionata ai battibecchi in circostanze normali, seguì ugualmente e meticolosamente le istruzioni di Roland, indipendentemente dalle sue rimostranze.


Attraverso un gran numero di confronti fra esemplari, nonché discussioni con Anna, egli riuscì a capire a grandi linee come funzionava la nuova abilità di Lily.


La sua varietà di viola era chiaramente divisibile in due grandi categorie: madre e copia.


Dopo aver rilasciato la sua magia, i microrganismi che si trasformavano di loro volontà erano le madri.


La caratteristica degli organismi madre era simile a quella della fiamma nera di Anna, finché venivano alimentati dalla magia, continuavano ad esistere. Inoltre, l’angolo d’incidenza non permetteva loro di distanziarsi gli uni dagli altri per più di 5 metri. In caso contrario, sarebbero scomparsi da soli. Proprio come qualsiasi altra evocazione, venivano colpiti dalla Pietra Divina della Vendetta. All’interno dell’area repressiva della pietra, le madri si sarebbero disperse istantaneamente.


Mentre esisteva la madre, i microrganismi circostanti venivano assimilati da delle copie in poco tempo. Quello che rendeva Roland euforico era che le copie, ovvero i “risultati” dell’abilità di Lily, erano proprio come i rivestimenti di Soraya, ossia non vulnerabili alla repressione della Pietra Divina della Vendetta. In parole povere, le creazioni che venivano trasformate dagli organismi madre di Lily erano diventate delle forme di vita completamente nuove, delle forme di vita che esistevano realmente.


Gli organismi riprodotti venivano assimilati dalle madri e potevano prendere l’iniziativa di trasformare autonomamente altri organismi. Ma alcuni dei risultati facevano sentire Roland molto confuso, a quanto pare il processo d’assimilazione non andava avanti all’infinito. In alcuni casi c’era lo stesso numero di copie aggiunte e tutti i microorganismi si erano trasformati; mentre in altri casi si poteva osservare le copie e i micro organismi invariati convivere in tranquillità.


A causa della mancanza di strumenti d’osservazione più sofisticati, evidentemente quella parte si poteva solamente immaginare.


Dopo averne discusso con Anna, Roland pensò che il numero di assimilazioni che una copia poteva compiere fosse collegato alla sua dimensione.


L’abilità di Lily evidentemente non faceva una distinzione tra i diversi tipi di microorganismi. Pertanto un gran numero di copie prodotte dalle madri erano prodotte partendo da virus e da batteri, che erano troppo piccoli per essere osservati, ed anche da alghe unicellulari e dai protisti che invece erano visibili solo grazie al microscopio. Il corpo originale di queste copie determinava la loro abilità d’assimilazione. Più grande era l’organismo precedente, più la copia poteva assimilare.


Tuttavia, una copia della copia era incapace di continuare a vivere attraverso l’assimilazione continua di altre copie. Quando il numero delle assimilazioni possibili veniva raggiunto, l’ultima serie di copie riusciva a sopravvivere solo per un giorno circa. Bollendo l’acqua si poteva anche uccidere la maggior parte delle copie, in questo senso non erano diversi da qualsiasi altro microrganismo.


Ma la cosa interessante era che ogni volta che c’era una madre nelle vicinanze, quelle copie si radunavano come uno sciame d’insetti che si raccolgono intorno alla loro regina, disponendosi in una fila ordinata proprio come dei soldati in attesa di ordini.


C’erano ancora molti aspetti dell’abilità di Lily che rimanevano sconosciuti, ci si poteva limitare a fare delle osservazioni.  Per esempio, c’era la possibilità che madri e copie somigliassero ai batteri ad ai virus, per quanto riguarda la varietà di effetti sulle altre forme di vita; o la possibilità che potessero rimpiazzare i funghi ed essere utilizzate nell’industria chimica e nella produzione del cibo. Era davvero un peccato che al momento la ragazzina non fosse né in grado di dare un senso a quelle idee, né di eseguire i suoi ordini.


Nonostante tutto, le copie avevano mostrato un immenso potenziale sviluppo del settore delle cure mediche. Anche se non erano in grado di fare altro, finché riuscivano ad assimilare dei virus e dei batteri letali, potevano ugualmente avere un ruolo significativo negli anti-infiammatori rapidi e nella disinfezione. Questo così detto “medicinale” avrebbe spianato la strada per una nuova era di sviluppi medici.






Haru






💬 Erialis Ok, sentite mi darete della pazza però a me fa ridere questa storia delle armate batteriche, mi ricorda i pokemon. Mi immagino una successiva evoluzione del potere di Lily e la gente di città di confine che porta a spasso un batterio gigante, oppure Roland che urla "Carica" , si aprono le porte della città e parte contro il nemico un'armata gigante di batteri con lunghi tentacoli. Io avrei paura altro che demoni




                                


                                



