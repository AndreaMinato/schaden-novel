---
title: Capitolo 208- Sono veramente una stupida
pubDate: 2025-08-07T11:37:50.905Z
tags:
    - rtw
---










Dopo aver avvolto in un asciugamano i suoi capelli bagnati, Lily tornò nella sua stanza.


Sebbene avesse precedentemente accusato il Principe di un eccessivo perseguimento del piacere, dovette ammettere che quella roba per il bagno era davvero… fantastica. Stare sotto la doccia (*), godendosi l’acqua di pozzo ghiacciata che le stava lavando il corpo, spazzando via la sensazione appiccicosa e calda del sole rovente, faceva sentire il corpo rinato dopo una giornata impegnativa.


Tuttavia, essere così spensierata dopo il bagno la fece sentire in colpa. Durante l’intera giornata non si era mai risparmiata, al contrario aveva lasciato campo libero alla sua lingua tagliente. Ma ora chiese a sé stessa se fosse il caso o meno di doversi scusare con il Principe.


“Traditrice!”.


“Cosa?” Lily sollevò i capelli incollati sulla sua fronte.


“Tu certamente non credi a quella teoria sulle sfere, ma attualmente sei stata la prima ad evolvere la tua abilità”. Luna Misteriosa si inginocchiò sul letto, con la parte superiore del corpo eretta e la mano che indicava Lily: “Tu sei una gran bugiarda!”.


Lily roteò gli occhi: “Eh, continuo a non credere che tutto sia formato da piccole sfere… Come potrebbe esserlo?”.


“Ma Sorella Usignolo ha detto che la tua magia si è condensata”.


“Questo non ha niente a che vedere con quelle sfere” scrollò le spalle e si intrufolò nel letto, afferrando la mano di Luna Misteriosa. “Sua Altezza Reale ha detto che per evolvere la tua magia non devi per forza accettare la teoria delle sfere. Ѐ possibile che la tua magia possa subire un cambiamento sostanziale, a patto che tu riesca a comprendere nel profondo la tua stessa magia”.


“Davvero?” Luna Misteriosa mise su il broncio.


“Ad ogni modo, è quello che ha detto lui”.


Nell’Associazione delle Streghe Alleate, Luna Misteriosa non era mai stata presa sul serio e questo aveva causato la sua costante mancanza di fiducia in sé stessa, questo era quello che pensava Lily. “Ѐ esattamente il contrario di ciò che è successo a me. Dopo tutto quel periodo di carestia, avere la capacità di conservare il cibo è molto importante. Ma ora posso finalmente comprendere i tuoi sentimenti perché, da quando abbiamo messo piede a Città di Confine, la mia abilità è diventata completamente inutile, come le costolette di pollo”.


Era sempre stata spaventata dall’idea di essere sbattuta fuori dalla città, ma il risultato era in contrasto con le sue preoccupazioni. Sua Altezza Reale, il Principe, sebbene non le avesse mai assegnato degli incarichi extra, non l’aveva mai tratta diversamente dalle altre streghe.


Probabilmente quello era anche il motivo per il quale Luna Misteriosa era cambiata. Era passata dall’avere un complesso di inferiorità all’essere sempre più audace. Più della metà della sua codardia era dovuta al fatto che Cara non l’aveva mai realmente considerata, arrivando quasi al punto di vietarle di utilizzare la sua abilità nel campo.


“Allora…” disapprovò Luna Misteriosa: “Come farò a comprendere la mia abilità, ah? Sua Altezza aveva detto che i campi magnetici sono invisibili, persino il microscopio non è d’aiuto, ah”.


“Non chiedermelo, non riesco a capire nemmeno la mia” sbadigliò Lily: “Infatti so solamente a cosa somiglia la mia abilità, ma quello che Sua Altezza ha detto a proposito di quelle cellule, batteri, funghi… non lo capisco. Ha detto anche che avrebbe scritto un libro di testo per me” confessò con disperazione: “Risparmiatemi! Non riesco nemmeno a leggere le parole”.


“Anche io voglio diventare più forte” Luna Misteriosa si rigirò nel letto: “Voglio anche fare più cose per Sua Altezza Reale, ah!”.


Lily sospirò: “Sei sicuramente più grande, ma adesso ti stai comportando come se fossi più giovane di me… Forse dovresti chiedere a sorella Anna”.


“Chiedere a lei?” improvvisamente smise di rigirarsi.


“Sì, hai paura di far perdere tempo a Sua Altezza, quindi la seconda miglior cosa da fare potrebbe essere andare a chiedere a sorella Anna” disse Lily. “In tutta la città, ad eccezione di Sua Altezza Roland, lei è l’unica a saperne di più”.


“Ma anche Anna è molto impegnata. Ho sentito dire che tutte le macchine che si trovano in città sono state realizzate da lei” disse Luna Misteriosa con esitazione.


“Allora devi trovarla e farle delle domande durante il suo tempo libero, come dopo cena. Oppure puoi chiederle di aiutarti a scaldare l’acqua per il bagno, o anche solo invitarla a fare un bagno, hai molte occasioni per chiederglielo”. La ragazzina le diede dei suggerimenti.


“Quello che hai detto… sembra abbastanza ragionevole” gli occhi di Luna Misteriosa si illuminarono.


“Allora andiamo a dormire, domani dovremo alzarci presto”. Lily liberò finalmente i capelli dall’asciugamano e levò via quelli che le erano caduti sul viso. Poi infine posò la testa sul cuscino. “Spegni tu la candela”.


“Va bene”. Luna Misteriosa si arrampicò sulla parte finale del letto e soffiò sulla candela: “Buonanotte”.


…


Il giorno seguente, Lily non si recò in cucina o nel deposito di grano, come era solita fare per praticare la sua abilità, ma al contrario si sedette a tavola e iniziò ad apprendere l’uso del microscopio.


Questo era il nuovo incarico affidatole da Sua Altezza. Prima dell’arrivo del libro di testo, avrebbe dovuto imparare perfettamente le tipologie e le forme dei vari tipi di cellule e funghi e verbalizzare le loro differenze. I disegni sarebbero stati sufficienti, considerato che non sapeva scrivere.


E secondo Sua Altezza Reale, Anna stava anche cercando di ampliare l’ingrandimento del microscopio. Nel caso fosse riuscita ad ingrandire di 400 volte, allora sarebbe riuscita ad osservare persino i più piccoli microrganismi e batteri.


In futuro, le sue esercitazioni non avrebbero più riguardato la conservazione del cibo, ma il cercare di variare i corpi delle madri e delle loro copie. Lily aveva qualche problema nel comprendere quest’ultimo punto. Fortunatamente, Sua Altezza le aveva dato qualche spunto sul come esercitarsi, come per esempio ordinare loro di simulare l’aspetto di una singola cellula, o utilizzare la sua mente per distruggere o migliorare le cellule. Logicamente, questo sarebbe stato possibile solamente se avesse avuto una completa conoscenza di tutte le tipologie di forme di vita microscopiche. Anche se Lily non sapeva se ci sarebbe riuscita, ci stava almeno provando.


In più, esplorare il mondo sconosciuto era di per sé una cosa interessante.


Ci lavorò su sino alla sera ed in quel momento Luna Misteriosa ritornò con un’espressione abbattuta.


“Cosa è successo?” chiese Lily con curiosità: “Che cos’ha detto Anna?”.


“Ha detto molte cose”, Luna Misteriosa si buttò sul letto, “Ma non ci ho capito niente. Ha detto che il campo magnetico è ovunque e che il motivo per quale la bussola riesce ad indicare la direzione è che noi ci troviamo all’interno di un enorme campo magnetico. Questo non significa che la mia abilità non è di alcuna utilità? Per non parlare del principio del campo magnetico, dell’interdipendenza tra le sfere cariche in movimento e le forze magnetiche, e del fatto che il campo magnetico può produrre elettricità… tutto ciò non significa forse che se non capisco la teoria delle sfere, non riesco nemmeno a fare progressi?” borbottò sottovoce: “Cioè, sono così stupida?”.


“Leggermente” rispose Lily senza mezzi termini.


“Traditrice!”.


…


Wendy era felice del fatto che un’altra sorella dell’Associazione delle Streghe Alleate avesse acquisito una nuova abilità.


Maggiore era l’evoluzione di Lily, maggiore era l’entusiasmo delle altre streghe. Quella sera, dopo la fine del corso, diverse persone rimasero in classe ad assillare Pergamena con le loro domande. Persino Maggie, dopo aver sentito dire di poter incrementare la sua abilità tramite l’apprendimento, si posò sul candelabro e si mise ad ascoltare seriamente.


Ad eccezione di una sola persona.


Quando raggiunse il fondo della stanza, con il suo libro di “Fondamenti Teorici di Scienze Naturali” tra le braccia, vide Usignolo distesa sul tavolo e concentrata su qualcos’altro.


Wendy sapeva che, qualsiasi cosa fosse, non aveva niente a che fare con l’istruzione.


Così, le chiese: “Che stai facendo?”.


“Distribuisco pesce, ne vuoi uno da mangiare?” disse Usignolo, mentre lasciava penzolare un pesce fuori dalla sua bocca. “Li ho appena presi dalla cucina”.


“Così tanti?”. Wendy era sorpresa di vedere, ammucchiato sul tavolo, del pesce grigliato color marrone dorato, che sprigionava un profumo delizioso, attaccando le sue narici.


“Beh, lo chef ha notato che ci andavo ogni giorno, così ha semplicemente cucinato tutto il resto. Ad ogni modo, questo cibo può essere conservato a lungo”. Prese una piccola borsa e ci mise dentro il pesce. Sopra il tavolo c’erano già cinque o sei borse dello stesso tipo, ognuna di esse era stata riempita fino a scoppiare.


Wendy capì improvvisamente cosa stava facendo Usignolo, stava preparando delle razioni. L’Associazione delle Streghe Alleate doveva sempre essere pronta a lasciare la città da un momento all’altro, dunque le streghe dovevano sempre avere abbastanza razioni da distribuire tra di loro. Le razioni venivano trasportate all’interno di quelle borse. Lungo il cammino, non importa quanto fossero affamate, potevano mangiare solamente la razione prevista per loro, per evitare la mancanza di viveri. Ma dal loro arrivo a Città di Confine, con il suo approvvigionamento stabile di pasti regolari ed il suo abituale tè del pomeriggio, nessuna delle sorelle aveva continuato con quella pratica.


Evidentemente, quello per Usignolo era preparare degli snack piuttosto che preparare del cibo.


“Non leggi il libro?”.


“Non lo capirei ugualmente. Mi sono venute le vertigini anche solo ascoltando quelle teorie e teoremi”. Usignolo inghiottì il pesce essiccato, poi scherzando disse: “D’altronde, la mia abilità è già abbastanza. Non mi importa se non riuscirò ad evolverla ulteriormente”.


“Quindi è così.


Paragonata alla vecchia Usignolo, gli occhi di quella attuale stanno brillando. In loro non c’è riluttanza o esitazione, ma solamente il suo impareggiabile carattere. Le persone perdute non possono fare un’espressione del genere” pensò Wendy: “Usignolo deve aver trovato il suo obiettivo. Una volta prefissato un obiettivo, il suo lato risoluto, dovuto al suo passato nobiliare, si sarebbe mostrato. Ѐ ciò che era accaduto quando aveva affrontato Cara”.


Ma Wendy non le fece domande a riguardo, perché credeva fermamente che un giorno avrebbe visto la risposta con i suoi occhi.






-Haru




Io adoro Luna Misteriosa, è una cucciola, lei vuole rendersi utile ma proprio non riesce. Spero che Roland riesca al più presto a sfruttare il suo potere magico, la farebbe sentire meglio e le infonderebbe un po' di fiducia in sè dopo quella cattiva di Cara. Se volete  vedere il trailer sottotitolato vi invito ad  andare https://business.facebook.com/novelleleggere/videos/2233342856680308/ qui. 


Come vi ricorderete Roland ha fatto installare delle stanze da bagno questo al capitolo 193 nelle note vi avrei parlato del bagno un'altra volta ed eccoci al dunque. Qual'è la storia del https://it.wikipedia.org/wiki/Stanza_da_bagno bagno?


 La parola deriva dal latino "Balneum" e indica l'immersione in qualsiasi liquido. Il concetto di igiene personale nel Medioevo è ovviamente inesistente, però non è che se ne perse l'uso infatti alcuni documenti informano che intorno alla metà del 1100 in molti centri italiani, in Spagna, Inghilterra e Germania sorsero numerosi "Balnea" ossia bagni pubblichi. 


Questi luoghi erano dotati di vasche con acqua riscaldata con il fuoco e la legna, simile a saune. A differenza delle terme romane non erano però considerati luoghi di incontro dove socializzare, ma solo un posto dove si andava per pulirsi, ma sopratutto curarsi. Molti li videro, sopratutto la Chiesa,  come luoghi di perdizione e li condannavano perché erano aperti ad entrambi i sessi e ad ogni età.


Ci si spogliava completamente e ci si immergeva insieme nell'acqua o nel vapore, questo ovviamente generò diversi scandali.In realtà sembra che in alcune strutture ci fossero donne "disponibili" non solo a tagliare capelli e barbe ma anche per altro. Questo portò le autorità a stabilire che gli uomini e le donne si recassero ai bagni pubblici in giorni differenti fissati dai calendari, ma i provvedimenti non eliminarono la prostituzione.


A Parigi nel 1292 ci sono ben 26 bagni su 200 mila abitanti, aperti tutti i giorni salvo i festivi. La cosa veramente buffa però fu che in campo medico si cominciò a pensare che i pori della pelle permettessero alle pestilenze di attecchire, per cui era necessario chiuderli attraverso lo sporco.


Per questo i neonati non dovevano essere lavati con acqua ma unti con oli di rosa, mirtillo e cera prima di fasciarli.  Si narra che il Re Sole (Francia 1643-1715) fece solo due bagni in tutta la sua vita. Per avere un quadro generale dell'evoluzione dei bagni, oltre alla pagina di wikipedia precedentemente linkata vi lascio anche questo https://www.acquablu.net/storia-del-bagno riferimento.                                


                                



