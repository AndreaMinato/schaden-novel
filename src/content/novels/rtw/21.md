---
title: Capitolo 21- Ciò che desideri realmente
pubDate: 2025-08-07T11:37:50.872Z
tags:
    - rtw
---


Quando Usignolo finì di parlare, la stanza cadde di nuovo nel silenzio. Si udiva solo l’occasionale crepitio delle candele che bruciavano.


Sulla faccia di Roland vi era uno sguardo serio, finalmente aveva grosso modo compreso le streghe.


La maggior parte di esse si risvegliava durante i Mesi dei Demoni. Ovvero, secondo la leggenda, quando le porte dell’Inferno si aprivano. Generalmente parlando, la maturità per le streghe era una linea di confine: qualunque donna che dopo i 18 anni non si fosse ancora risvegliata, probabilmente non sarebbe mai diventata una strega. Quelle che si risvegliavano prima dei 18, però, dovevano sopportare ogni anno, nel giorno del loro risveglio, un dolore tale che sembrava che il loro corpo venisse divorato da un qualche spirito.


Quando venne il momento di spiegare quella parte, il pensiero di questo dolore inimmaginabile portò la voce di Usignolo a tremare non poco. In base alla sua esperienza personale, era come se qualcosa cercasse di tirarsi fuori dal suo corpo; in ogni vaso sanguigno, muscolo, tendine, si faceva strada un dolore insopportabile, il sangue colava dalla pelle e gli occhi uscivano dalle orbite…


Se riuscivi a sopravvivere tutto ciò, perché il corpo si riprendesse erano necessari quattro o cinque giorni, ma se non sopravvivevi, non solo morivi in preda a orribili torture, ma il momento della tua morte era uno spettacolo troppo orribile da sopportare.


Usignolo aveva assistito alla morte di numerose compagne; i loro corpi perdevano la capacità di sostenersi e si trasformavano in polpette rotonde e gonfie. Il sangue, mischiato ad altri liquidi corporei e organi interni, spruzzava fuori da ogni buco che trovava e l’aria intorno al corpo diventava una nebbia nera. Quando, infine, tutto il possibile era stato espulso violentemente, a terra restava solamente uno strato di nera pelle bruciata.


Questo era il motivo per cui le streghe erano viste come l’incarnazione del Diavolo.


Alla vista di questa scena, ogni persona normale rimaneva terrificata, quindi perché dare peso alla vera causa della loro morte?  In più, la Chiesa aggiungeva benzina sul fuoco, asserendo che le streghe fossero possedute da spiriti maligni. Quindi, nel tempo, queste erano diventate incarnazioni malvagie.


A prescindere da come gli esterni guardassero a loro, questo tipo di tortura era reale: le streghe generalmente morivano prematuramente a causa di essa. Ogni anno diventava sempre più difficile da sopportare, quindi molte streghe decidevano di togliersi la vita.


Quando una strega compiva diciotto anni e diventava adulta, il dolore dello spirito maligno che la divorava era riconosciuto come la più difficile prova da superare. In effetti, la magia che le streghe ottenevano prima di questa prova non era completa. Solo con la maturità il loro potere diveniva stabile. Dopo la stabilizzazione del potere magico, questo cresceva in modo sostanziale, e c’era pure la possibilità di sviluppare nuovi rami della propria magia.


Sfortunatamente, il processo di stabilizzazione era molto doloroso. Il dolore di sentirsi il corpo dilaniato sorpassava i limiti del normalmente sopportabile, perciò molte streghe morivano nel giorno della loro maturità.


Roland, dopo aver ascoltato la spiegazione, rimase in silenzio per un lungo periodo, poi sussurrò: ”Negli antichi libri è riportato che le streghe trovano la pace eterna alla Montagna Sacra, senza dover soffrire la tortura del demone, è veramente così?”


“Nessuno lo sa, perché la Montagna Sacra compare soltanto nelle leggende. Ma se le portiamo all’accampamento dell’Associazione delle Streghe Alleate, la loro probabilità di sopravvivere si alza enormemente. Se le streghe non avessero bisogno di nascodersi, se potessero vivere liberamente, allora il dolore lancinante dato dagli spiriti maligni sarebbe molto più debole rispetto al passato”.


Per un attimo Roland fu terribilmente triste, il suo piano non avrebbe funzionato senza l’aiuto di Anna e Nana, ma proprio a causa del suo piano loro avrebbero dovuto correre un enorme rischio.


Non poté davvero farci nulla. Alla fine disse, debolmente: “Anna è di sotto, le chiederò di venire qui. Se lei vorrà, potrai portarla via con te. Nana invece la vedrò domani”.


“Grazie per la comprensione, mi ero fatta la giusta impressione su di te”, Usignolo si alzò ed espresse così la sua gratitudine.


Anna non si era ancora addormentata; quando Roland andò a prenderla, la trovò seduta al tavolo che copiava diligentemente qualcosa. Sembrava stupita di vedere Roland. Quando seppe che doveva andare nelle stanze del principe, non chiese nulla e lo seguì obbedientemente.


Appena Anna entrò nella camera e vi trovò un’altra persona, si spaventò. Roland le prese la mano e fece brevemente le presentazioni, poi i tre si sedettero attorno a un tavolo rotondo. In seguito, Usignolo ripeté le parole che avevano detto in precedenza: “…nell’accampamento, e ci sono un sacco di persone come te, sono tuoi compagni”.


“Questo dovrebbe riassumere a grandi linee il tuo caso, signorina Anna. Anche se noi due abbiamo firmato un contratto di lavoro, nel caso di una situazione che, come questa, mette in pericolo di vita, devo rispettare la tua opinione. Nel caso accettassi…”


”Non ci andrò”.


Roland sbiancò. “Cosa hai dett-“


“Ho detto che non ci andrò”, disse Anna alla velocità della luce per interrompere la frase di Roland, “Voglio restare qui”.


“Anna, non ti sto mentendo.” Usignolo si accigliò. “Sento la magia crescere nel tuo corpo, la tua maturità si sta avvicinando. Sarà due mesi dopo dopo l’inizio dei Mesi dei Demoni, e se ti portiamo al campo prima di allora sarai molto più al sicuro”.






Anna non prestò alcuna attenzione a quello che stava dicendo Usignolo, invece si girò verso Roland e lo guardò.


“Sua Altezza, si ricorda di quando mi ha chiesto se volevo tornare alla scuola di Karl, a studiare con Nana e tutti gli altri bambini?”


Roland annuì.


“Non ho risposto, ma dopo che ne ha parlato…vivere come una persona normale, a me non interessa”, disse Anna con la sua voce naturalmente soffice, “Voglio solo restare al fianco di Sua Altezza, nulla di più”.


Roland aveva pensato di capire la personalità di Anna, ma ora realizzò di non averla capita affatto.


Guardandola negli occhi, non riusciva a scorgervi alcuna emozione; non c’era dipendenza, né adorazione, non riusciva a vedere nulla…solo e soltanto tranquillità.


Gli tornò in mente la scena del loro primo incontro. Anche in quel momento, lei aveva quell’espressione calma.


La differenza ora era che in questo momento il suo viso era traboccante di vita, come un fiore che sta per sbocciare. Non temeva la morte, ma in questo momento, a differenza di allora, non stava aspettando l’esecuzione.


“Essere divorata da spiriti maligni non mi ucciderà”, disse Anna con sicurezza, “Li batterò”.


Usignolo chiuse gli occhi e prese un profondo respiro, “…Va bene, basta così, ho capito!”


“Te ne andrai da sola, così?” chiese Roland.


“No, ho una buona vita qui.” Si mise il cappuccio in testa e si alzò. “Comunque, il campo non si muoverà prima della fine del mese”.


“Perché?” Roland rimase sorpreso, lei voleva anche controllare loro per tutto l’inverno?


“Penso che le persone che non hanno esperienza del processo di maturità non possano capire quanto sia pericoloso. Io stessa sono stata più volte sul punto di morire, ho assistito alla morte di molte compagne; quando quel giorno arriverà, potrei essere di aiuto per lei. Se…” Usignolo scrollò le spalle, “Se non dovesse farcela, ho anche esperienza nella gestione dei funerali”.


Si avvicinò alla porta e si riprese il suo pugnale, poi si girò verso Roland e fece di nuovo l’inchino, “A questo punto devo salutarvi”, dopodiché il suo corpo gradualmente scomparì nell’oscurità, come fosse nebbia, senza lasciare la minima traccia.


Era questa l’abilità di Usignolo? Roland appariva pensieroso, lei non aveva prodotto alcun suono né lasciato alcuna traccia. Era un’assassina nata. E a giudicare dalla tecnica che utilizzava per lanciare il pugnale, e che lui aveva visto di persona, sicuramente doveva essere stata allenata da qualcuno. Quindi l’Associazione delle Streghe Alleate non solo stava radunando streghe, ma sviluppava anche una propria  forza armata? Oppure Usignolo aveva perfezionato quelle tecniche prima di entrare nell’Associazione?


Roland non riuscì a trovare nessuna informazione rilevante nelle memorie del precedente principe, ma aveva la sensazione che avrebbe assolutamente incontrato di nuovo l’Associazione, fintanto che andava avanti per il suo cammino reclutando streghe.


“È già tardi, dovresti andare a dormire”, Roland accarezzò la testa della ragazza.


Fu inaspettato per lui quando Anna rimosse la sua mano e lasciò la stanza senza dire una parola.


Quando la porta fu chiusa e le luci spente, fu avvolta dalla sua stessa ombra. Si appoggiò gentilmente contro la porta, e i suoi occhi simili a un lago smisero di essere calmi.


Anna alzò le braccia per coprirsi la faccia, e sussurrò con una voce appena udibile.


“…Idiota”.




Merges




                                                        



