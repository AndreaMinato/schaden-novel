---
title: Capitolo 211: Industria Leggera
pubDate: 2025-08-07T11:30:06.708Z
tags:
    - rtw
---










Roland era seduto nella sua scrivania e stava leggendo con molto interesse il recente rapporto del Primo Esercito del suo Cavaliere Comandante.


Paragonato all'aspetto meticoloso di molti mesi prima, il volto glaciale di Carter aveva spesso iniziato a presentare altre emozioni. Appariva molto meno calmo e al contrario, assumeva un'aura di attesa ed impazienza.


Molto probabilmente ha qualcosa a che fare con la Stella dell'Occidente, pensò Roland.


Roland era già stato informato che recentemente i due avevano passeggiato insieme. Dopotutto Carter era uno dei membri principali del Primo Esercito e il suo rappresentante, quindi ogni suo movimento era ovviamente notato. Per non parlare di May, la donna che gli camminava al fianco, lei era una che attirava su di sé l'attenzione di ogni uomo.


Non appena la coppia era apparsa fianco a fianco per le strade di Città di Confine per la prima volta, le sue guardie gli portarono direttamente la notizia.


A Roland non importava molto di quel tipo di faccende. Carter era appena più grande di lui di due o tre anni. Quindi era ragionevole affermare che era strano che non fosse ancora sposato. E non era male l'idea che trovasse la sua dolce metà nei Territori Occidentali; fino a quando non interferiva con il suo lavoro.


Secondo il rapporto del cavaliere, il Primo Esercito era stato equipaggiato con circa 200 fucili a tamburo, a cui se ne aggiungevano circa una dozzina ogni giorno. Infatti, se c'erano abbastanza materie prime, la capacità di produzione di Anna aumentavano di molto. Tuttavia, la strega era allo stesso tempo incaricata di raffinare la ghisa in acciaio e produrre la macchina a vapore, quindi era rallentata.


Eppure, la velocità di produzione era comunque accettabile. Tuttavia, il Primo Esercito era composto da soltanto 600 soldati, perciò un mese e mezzo sarebbe stato sufficiente per rifornirli completamente di armi. Tra l'altro, senza un nuovo aumento della popolazione, la grandezza dell'esercito non poteva essere comunque ulteriormente espansa.


Un altro punto del rapporto era la formazione del Secondo Esercito.


Sia per rendere l'allenamento più efficace che per mantenere la loro segretezza, Roland accorpò tutte le persone reclutate dalla fortezza Longsong nel Secondo Esercito. In quel preciso momento, tutti erano sottoposti a un allenamento disciplinare, che seguiva lo stesso stile dell'allenamento militare. Poi ogni sera si teneva l'educazione ideologica, lo scopo era fare in modo che quegli uomini iniziassero a pensare a loro stessi come ai protettori dei Territori Occidentali il prima possibile, infondendo in loro l’idea che fosse il loro compito proteggere la sicurezza delle persone che amavano.


“Per ora l'addestramento del Secondo Esercito sta procedendo bene; secondo la recente valutazione dovrebbero essere pronti a iniziare le prove di tiro tra una settimana. Per allora ci saranno abbastanza armi così da avere un fucile a persona” concluse Carter.


Ecco il vantaggio delle armi da fuoco. Se per l'allenamento di un soldato con armi fredde (1) ci voleva almeno un anno, e per quello di un cavaliere ce ne volevano cinque o sei, i soldati che utilizzano armi da fuoco potevano già essere inviati in missioni militari dopo un solo mese di addestramento. Inoltre, più una battaglia si fosse protratta nel tempo, maggiore sarebbe stato il vantaggio dell’utilizzo di armi da fuoco. Dopotutto, premere un grilletto era meno pericoloso del combattere con una spada.


“Durante le prove di tiro, i supervisori hanno il compito di fare attenzione al numero di armi, quante ne sono state distribuite e quante sono state restituite. Stessa cosa per la polvere da sparo, quando viene distribuita per l'allenamento, i veterani del Primo Esercito saranno responsabili di supervisionarla”.


“Sì”, annuì.


“Molto bene”, Roland lo congedò con un cenno. “Questo è tutto; anche tu sarai impegnato adesso”.


“Uh, Sua Altezza…” Carter esitò. “L'ultima volta ha detto che il profumo nel sapone era stato realizzato con la canna da zucchero, è vero?”


“Certo” confermò il Principe, raddrizzandosi sulla sedia. “Qual è il problema?


“Quella canna da zucchero è costosa?”


“No… è solo una coltura comune”.


“Ho sentito dire che una bottiglia di profumo (2) grande quanto un pollice può essere venduta per cinque ori reali a Città del Re” Carter si grattò la testa, “Se è così, la produzione di canna da zucchero non dovrebbe portare enormi ricavi per la città?”


“Cinque ori reali?” Roland era esterrefatto, non aveva mai considerato questo punto. Ripensando alla sua vita a castello, al Quarto Principe non era mai importato il prezzo dei beni. Soprattutto del profumo con cui aveva pochi contatti, solo le donne desideravano un gingillo che offriva solo un buon profumo.


Il motivo iniziale che l'aveva spinto a creare il profumo era il suo desiderio di un buon sapone profumato. Nel caso contrario, avere solo l'acqua corrente e nessun sapone da bagno, l'avrebbe fatto sentire come se mancasse qualcosa. Ah, la sensazione di avere l'intero corpo ricoperto da bolle.


Se una piccola bottiglia di profumo poteva essere venuta per diversi ori reali, in effetti, era un'ottima idea commerciale. A differenza degli specchi trattati , le materie prime come la canna da zucchero e i fiori erano molto meno costose del cristallo al piombo.


Pensandoci bene, Roland rise, “Non è affatto male, lo considererò”.


“Sua Altezza Reale, la… canna da zucchero, posso portarne una fuori dal castello con me?” chiese il cavaliere con uno sguardo pieno di aspettative.


“Non farà male” sentendolo parlare in questo modo, Roland indovinò subito quello che ci voleva fare. Dopotutto, questo è il Confine Occidentale, a differenza del Porto delle Acque Chiare, i raccolti de Fiordi sono relativamente rari qui. Quindi offrirlo in dono ad una ragazza occidentale durante il corteggiamento, è un'ottima scelta. “Crescono sul muro nel retro, prendine  pure  un po’ per te”.


“La ringrazio, Sua Altezza!” lo salutò Carter.


Poco dopo, Roland fece chiamare Barov. Chiamarlo ancora Cancelliere non era appropriato. In quanto figura primaria del Comune, era già considerato come Primo Ministro di Città di Confine.


Quando Barov arrivò, Roland descrisse vagamente il piano di vendita del profumo. “Ritieni che possa essere qualcosa da cui possiamo guadagnare grandi somme di oro?”


Non rispose immediatamente, ma dopo un po' chiese con occhi sgranati: “Sua Altezza, lei è sicuro che il profumo sia realizzato con i dolcificanti naturali?” (3)


“Non usi anche tu il sapone profumato? Il motivo per cui ha quella fragranza è perché è stato realizzato anche con del profumo” Roland aprì le mani, “In effetti è vero che queste materie prime hanno poco valore. Però nessuno mi ha mai detto che il profumo a Città del Re fosse così caro fino quando Carter non l'ha accennato”.


“Molto più di quello, Altezza!” disse Barov emozionato. “Il profumo a Città del Re è un prodotto top-secret del Laboratorio Alchemico della città, ogni anno vengono prodotte circa un migliaio di boccette, solo una piccola parte viene venduta a Città del Re. Il resto viene venduto nelle altre città nel Regno di Graycastle e lì possono alzare il prezzo del venti o trenta per cento, ma nel caso dei Fiordi o degli altri Regni, il prezzo è quasi raddoppiato. Per evitare che i mercanti si arricchiscano con le differenze di prezzo, l'associazione non controlla soltanto i prezzi dei profumi negli altri Regni, ma inviano anche un mercante loro stessi. Quindi, nel caso in cui Lei riesca a produrre il profumo, anche se lo vendesse solo alla Città Rossa o Alla Montagna del Drago Caduto, otterrebbe sicuramente un generoso pagamento”.


“Quindi è così”.


Quei vent'anni passati come assistente Ministro delle Finanze non sono stati inutili, pensò Roland, per quanto riguarda i prezzi dei beni e l'attuale situazione del mercato, Barov è indubbiamente eccezionale. Con quest'informazione, Roland costruì un piano preliminare nella sua mente.


C'erano molti modi per fare un profumo, il più semplice era quello di pestare i petali o le erbe dall’aroma unico e metterli a mollo nell'alcool. Quest'ultimo avrebbe dissolto le piante lasciando un rimasuglio olio aromatico. Infine, i residui sarebbero stai filtrati e diluiti con acqua.


L'alcool proveniva dal succo della canna da zucchero, mentre come olio aromatico potevano usare le rose, o i più comuni rosmarino e vaniglia. Tuttavia, dovendo essere prodotti in massa, la scelta migliore sarebbe stata quella di chiedere a Foglia di usare la magia per trasformare le piante e secernere direttamente l'olio profumato.


Oltre al profumo, l'industria poteva produrre anche lo zucchero bianco e il liquore. Inoltre, c’erano molti prodotti necessari, ma i loro profitti sarebbero stati inferiori rispetto quelli del profumo. Se li vendeva ai cittadini a prezzo basso, avrebbe arricchito la loro dieta, il che poteva essere visto come un significativo passo avanti per il benessere delle persone.


Il vero motivo di Roland dietro il lento sviluppo dell'industria leggera era dovuto alla carenza di forza lavoro e alla difficoltà di guadagnare alti profitti con una produzione su piccola scala di prodotti di ordinaria necessità. Per questo motivo, l'approccio economicamente più vantaggioso era quello di investire una piccola parte della popolazione nell'industria pesante.


Dal momento che la produzione del profumo era incredibilmente vantaggiosa, forse poteva sfruttare quest'opportunità e colmare la mancanza dell’ambiente circostante.






-Thea




Buona domenica cari lettori iniziano subito con le note.


(1) Armi fredde cosa sono? Semplicemente le armi da taglio utilizzate in genere per la caccia, abbiamo deciso di lasciare la definizione inglese apposta per darvi questa notiziola, magari non lo sapevate.  Sappiamo che gli antichi Egizi utilizzavano il http://www.pompeiisites.org/Sezione.jsp?titolo=Profumi+e+cosmesi+nell%27antichit%C3%A0&amp;idSezione=6926 profumo


(2), addirittura alcune tracce sono state ritrovate nelle tombe a fossa predinastiche del IV millennio a.C. Sembra che Hatshepsut la più famosa regina egiziana, che divenne sovrana nel 1479 a.C.  amasse moltissimo i profumi sopratutto dopo un viaggio nella regione di Punt (Eritrea) da cui tornò carica di essenza per creare profumi. Nella sua tomba è stato trovato un flanconcino di profumo.


Anche Cleopatra sembra li amasse tanto da immergere in unguenti profumati le vele del suo battello quando doveva incontrare Antonio. Vi invito a leggere il testo che vi abbiamo linkato se vi interessa saperne di più.


La terza nota (3) riguarda i dolcificanti naturali, il primo http://www.saperesapori.it/Ilciboneltempo/Archivioarticoli/tabid/305/articleType/ArticleView/articleId/217/Lo-zucchero-la-sua-storia.aspx#.W0tiudIzaUl zucchero usato dall'uomo è sicuramente la canna da zucchero. Il link che ho inserito tratta una breve storia, molto interessante, sopratutto se si tiene conto che i greci come i romani conoscevano lo zucchero e lo usavano a scopi terapeutici.


Gli arabi poi nell'anno mille lo introdussero come cultura in Spagna e in Sicilia, ma era un prodotto raro e costoso e derivava sempre dalla canna da zucchero, è grazie alle Repubbliche Marinare che continuò a diffondersi, tanto che alcune famiglie di Venezia si arricchirono al punto da essere chiamate "Re dello zucchero".


La cosa più singolare è che fu Cristoforo Colombo ad introdurre per primo la canna da zucchero infatti scriveva nel 1494: “Di canne da zucchero non ne ho portate quante avrei voluto. Ho grande desiderio che ci sia abbondanza di esse. Qui c’è terreno per farne piantagioni…”.  Con la diffusione delle coltivazioni di “canna” anche nelle isole Atlantiche (Canarie e Azzorre), grazie a Spagnoli e Portoghesi, il costo del “sale dolce” ossia lo zucchero divenne più accessibile e fu utilizzata non più solo a scopi terapeutici.Una notizia carina vero? Beh in sintesi il nostro Roland non si è inventato nulla
                                


                                



