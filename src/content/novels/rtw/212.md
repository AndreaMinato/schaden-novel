---
title: Capitolo 212- La Carovana e nuove informazioni
pubDate: 2025-08-07T11:37:50.906Z
tags:
    - rtw
---


Era già il secondo mese d'estate e come previsto, Margaret arrivò in un giorno estivo.


Questa volta la quantità di navi portate dall'associazione era superiore a quanto il molo potesse accoglierne, quindi molte navi furono costrette ad ormeggiare nel fiume e aspettare che le altre prima di loro finissero di scaricare, così da potere accedere al molo.


Questa situazione fece capire a Roland che il molo della città avrebbe dovuto essere ampliato.


Questo mese, la Compagnia Industriale di Graycastle aveva finalmente raggiunto il suo obiettivo e aveva ridotto gli scarti del 40 per cento. Erano riusciti a produrre con successo tre macchine a vapore per il giorno della consegna. Tuttavia, se paragonate a quelle di terza generazione correntemente in uso a Città di Confine, le macchine a vapore prodotte dalla fabbrica per il commercio estero mancavano di potenza, perdevano aria, erano rumorose, sferragliavano e avevano altri aspetti che le rendeva di una qualità più bassa. Ciononostante, se paragonate al precedente numero di macchine prodotte, era comunque un grande passo in avanti.


Come concordato, la Carovana della Baia della Luna Crescente aveva portato un gruppo di artigiani composto da trecento membri. Roland li sistemò tutti nel parco industriale a sud del Fiume Acqua Rossa. Oltre alla costruzione di un nuovo stabilimento in legno vicino la pianta originale, il Principe aveva ordinato a Karl di costruire un dormitorio per i dipendenti vicino il fiume. In questo modo avrebbero finito quegli edifici entro la fine del mese. Quei tronchi enormi dovevano essere trasportati sul posto e poi tagliati da Anna, aiutata dalla guida tecnica di Karl. In questo modo, il compito di tagliare la legna che era solitamente il più lungo fu completato in due giorni.


Quando il Maestro Karl vide la nuova abilità di Anna rimase esterrefatto, in soli sei mesi, quella debole e silenziosa ragazza era diventata così sicura di sé e sembrava essere sempre di buon umore.


Nel castello, Roland tenne una cena sontuosa per dare il benvenuto all'arrivo del gruppo mercantile.


Allo stesso tempo, era anche la prima volta che il liquore bianco appariva davanti ai loro occhi.


“Ogni volta che veniamo c’è sempre qualcosa di nuovo, Margaret non mi ha mentito” urlò Hogg “anche questo vino è così fuori dall'ordinario... questo..."


“Liquore bianco (*)” gli ricordò Margaret.


“Esatto, il liquore bianco! Paragonati a questo, la birra e il vino sono assolutamente insignificanti e insapore" disse con un ghigno, poi Hogg mise giù il bicchiere di liquore. “Sua Altezza, questa roba, deve vendermene qualche cassa”.


“Io credo che il suo gusto sia troppo caldo, o per dirla con parole diverse, il vino fruttato è più adatto a me” disse l'imprenditrice con un sorriso, e scosse la testa.


Roland sorrise: “Questo cambia a seconda delle preferenze personali, l'alta concentrazione del liquore distillato non è qualcosa adatto a tutti. Non intendo diffonderlo, ma siccome ne avevo fatto un po', ho pensato di farvelo provare”.


In quest'epoca la produzione e il consumo della birra e del vino erano ancora molto popolari, tuttavia la distillazione dell'alcool presentava un enorme potenziale per l'apertura di un nuovo mercato. Come il liquore bianco, il rum, il whiskey e la vodka erano tutti degli alcolici distillati con un più alto contenuto di alcool. E insieme a questi ci sarebbe stata una branca corrispondente sulla cultura del barista. Tuttavia, al momento era ancora troppo presto per aprire un'industria del genere a Città di Confine.


“Altezza, le riporto alcune notizie riguardanti il problema che ha menzionato nella sua ultima lettera” cominciò Margaret. “Ecco, dopo la conquista del Regno dell'Eterno Inverno da parte della Chiesa, non ci sono stati molti cambiamenti. Attualmente stanno affrontando una resistenza molto forte nel regno di Wolfsheart. Per questa ragione, hanno radunato tutte le loro truppe nel Castello dente spezzato, ma anche così non sono riusciti a fare un solo progresso negli ultimi due mesi. Inoltre, il Regno dell’Alba ha inviato due messaggeri a Graycastle dicendo che lo scopo della Chiesa dovrebbe essere l'eliminazione delle streghe, e non il desiderio di riunire i Quattro Regni. Hanno proposto di creare un'alleanza tra i due regni, cacciare da essi le forze della Chiesa, e unirsi in combattimento contro la Città Santa di Hermes”.


“Come ha risposto Città del Re?” chiese Roland


“Il Primo Ministro, Marquis Wyke, ha rifiutato immediatamente la sua proposta, e ha addirittura accusato l'altra parte di dire idiozie”. Margaret scrollò le spalle, “Questa situazione ha causato molte turbolenze a Città del Re; persino la nobiltà non è stata in grado di raggiungere un punto di vista stabile. Per quanto ne so, molte persone sostengono l'alleanza. Dopotutto, al momento la Chiesa non ha mostrato segno di voler restituire la sovranità al successore del Regno dell'Eterno Inverno ".


“Timothy non si è fatto avanti?”


“Una risposta di Timothy deve essere stata sicuramente richiesta, tuttavia, in questo momento il Re e il suo esercito stanno andando di gran fretta a Oriente” disse Margaret mostrando un'espressione in qualche modo solenne.


“Ho sentito di un'enorme flotta a est della Regione del Vento Marino che ha attaccato e saccheggiato la costa orientale. Non si fermavano di fronte a nulla, non hanno risparmiato nemmeno le chiese e molti mercanti dei Fiordi sono andati incontro alla rovina”.


“Adesso molte persone  sono diventati dei fuggiaschi nella Regione Orientale, Hogg e io abbiamo già dato rifugio a molti di loro”.


Margaret poi aggiunse: “Si vocifera che i saccheggiatori non rubino più solo denaro. Al momento ce ne sono anche alcuni che prendono le persone e, dopo avere preso tutto quello che può essere spostato, bruciano ciò che ne rimane. Sembra che vogliano trasformare gli interi Territori Orientali in una terra bianca. Questo è un grave colpo per l'aristocrazia orientale che è stata recentemente repressa da Timothy”.


Normalmente sapere che Timothy stesse subendo un attacco su larga scala era un'ottima notizia, ma quando sentì che il nemico aveva persino catturato la popolazione, il cuore di Roland fu scossò da ondate di dolore: “Quelli che sono riusciti a scappare…”


“Le interessano?” Margaret abbozzò un sorriso, “Dopo avere letto la lettera, avevo già indovinato che avrebbe voluto comprare un gran numero di schiavi per arricchire la forza lavoro del suo territorio. Tuttavia, paragonati ai rifugiati del Regno dell'Eterno Inverno e del Regno di Wolfsheart, i rifugiati di Graycastle potrebbero non essere disposti a vendersi come schiavi".


“Non ho bisogno di loro come schiavi. Mi basta che queste persone siano disposte a venire a Città di Confine e sistemarsi qui. Avranno del cibo e una casa e saranno anche pagati per il loro lavoro” la corresse Roland, si rese conto che era anche una buona opportunità per espandere il numero degli abitanti, anche se la notizia arrivava un po' in ritardo. “Quanti ce ne sono?”


“Molti rifugiati forti e robusti sono già stati presi dalla nobiltà e dalle carovane, ma dovrebbero esserci ancora dieci mila persone radunate fuori da Città del Re. Tuttavia, molti di loro sono giovani e donne”.


“Bene, manderò qualcuno lì per proteggerli” disse il Principe. “Nel caso in cui io voglia prenderli, dovrò trattare con gli ufficiali di Città del Re?”


“No, non deve” Margaret scosse la mano per enfatizzare le sue parole, “Saranno persino grati che qualcuno li abbia portati via. Altrimenti il cibo che hanno non sarà sufficiente. Un ulteriore aumento del loro numero potrebbe causare carenze di cibo che porterebbero a delle rivolte”.


…


Dopo cena, Roland tornò nel suo ufficio e fece chiamare Theo, la sua guardia personale.


Quest’incidente gli aveva fatto capire quanto il suo sistema di spionaggio attualmente fosse arretrato. Se avesse saputo immediatamente del problema dei rifugiati, avrebbe potuto prepararsi prima. Alla fine, gli avrebbe permesso di portare ancora più persone a Città di Confine. Allo stato attuale, le sue informazioni sul mondo esterno si basavano solo sulle notizie che riceveva dalle carovane che arrivavano solo una volta al mese e una simile frequenza non bastava a soddisfare la sua richiesta.


Nonostante avesse schierato dei membri del suo l'esercito nella fortezza Longsong, che era diventato un posto di guardia, poteva monitorare soltanto la Regione Occidentale. Se voleva davvero competere per il trono di Graycastle, avrebbe dovuto estendere la sua rete di servizi di spionaggio per coprire tutto il regno, o meglio, tutto il continente.


Al momento Roland non aveva un numero sufficiente di subordinati leali e devoti che potessero essere utilizzati per creare un'articolata rete di servizi segreti, per non parlare di poterli inviare in tutte le parti del paese per lavorare come agenti segreti. Quindi, avrebbe iniziato gettando le fondamenta e inviando qualcuno a Città del Re per raccogliere informazioni dalla città e dalle regioni esterne. Non c'era bisogno che iniziassero con un controllo dettagliato, in questo modo però, poteva quantomeno ricevere delle informazioni approssimative sulla situazione generale e non sarebbe stato più passivo come quel giorno.


Essendo a conoscenza dell'influenza di Theo sui topi della strada nera di Città del Re, il Principe sapeva che era il candidato migliore per il lavoro.


“Vuole che vada con la carovana a Città del Re?” chiese Theo guardandolo incredulo.


“Esattamente, avrai due compiti. La tua prima missione sarà quella di incontrare i rifugiati della Regione Orientale. Manderò con te un gruppo di circa cento soldati, il loro compito sarà quello di scortare i rifugiati a Città di Confine. Ti informerò più tardi delle condizioni specifiche della selezione, ma accadrà comunque prima che la carovana se ne vada".


“Sì, Signore!”


“Secondo, quando le ondate di rifugiati si saranno calmate, tu dovrai restare a Città del Re e iniziare a raccogliere informazioni da tutte le parti della città per me. Considerando che sai già come trattare con i topi di fogna, dovrebbe esserti chiaro come dovrai comportarti. Inoltre, la carovana di Margaret ti darà il pieno supporto, nel caso in cui i tuoi compiti ti richiedano del denaro da spendere potrai rivolgerti a lei. Rispetto alla tua scorsa missione di andare a Città Rossa per diffondere la notizia delle streghe, questa volta non avrai alcun limite”. Mise un revolver sul tavolo. “Fai attenzione e proteggiti, spero di sentire presto delle buone notizie da te”.


…


-Thea




Ciao a tutti per quanto riguarda bevanda della prima nota ossia il liquore bianco (*) è in pratica l'acquavite cinese chiamata: baijiu (cinese: 白酒; pinyin: báijiǔ, si pronuncia [pǎɪ̯ t͡ɕi̯òʊ̯]), o shaojiu (烧酒).
Significa letteralmente: liquore bianco o spirito bianco. E' un vero e proprio liquore distillato con una gradazione alcolica tra il 40% e il 60%. E' distillato dal https://it.wikipedia.org/wiki/Sorghum sorgo, ma ci sono ovviamente tantissimi varianti. Sebbene sia molto apprezzato in Cina, molti occidentali sostengono invece che abbia un gusto simile ai diluenti per vernici, in pratica sa di alcool.


Tra gli stranieri che vivono in Cina è comune il detto “sai di essere stato in Cina troppo tempo quando riesci a goderti il piacere di un buon calice di Baijiu”. Le bottiglie di Baijiu sono di ceramica , la bevanda viene solitamente servita a temperatura ambiente in piccoli bicchieri.  In queViene usato in genere a cena, sopratutto per festeggiare qualcosa e in quel caso si usa il termine: Gan Bei, che letteralmente significa ‘secca il bicchiere’, equivale al nostro cin cin. Se si dice Gan Bei durante un brindisi, è necessario bere tutto d’un fiato, alla goccia!


Tra i cinesi rifiutarsi di bere alla goccia è interpretato come mancanza di rispetto, o ‘faccia’ (dare o perdere la faccia è legato al concetto cinese di onore e prestigio). Il Gan Bei è più diffuso tra gli uomini che tra le donne, negli affari più che in famiglia e nella Cina del nord più che nel sud.
                                


                                



