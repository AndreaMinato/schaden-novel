---
title: Capitolo 213- I progetti per il battello
pubDate: 2025-08-07T11:37:50.906Z
tags:
    - rtw
---


Quattro giorni dopo, la flotta mercantile salpò dai moli e partì.


Theo e cento membri del Primo Esercito accompagnarono la nave, diretti a Città del Re.


In quei giorni, Roland e Margaret erano giunti a un accordo. Theo poteva andare al suo negozio e richiedere tutti gli ori reali che voleva, la somma sarebbe stata sottratta dal prezzo dei motori a vapore, e in più Roland avrebbe dovuto pagare l’1% di interessi.


Questa volta la quantità di minerali e di salnitro era il doppio rispetto al trasporto precedente, ma con la caparra per la trasformazione dei battelli a vapore, Roland aveva ricevuto più di 2200 ori reali. Era una cifra che Ronald quasi non si sarebbe nemmeno sognato di guadagnare al mese durante i Mesi dei Demoni –anche vendendo i minerali ricavati in un mese, avrebbe ottenuto un reddito di soli trecento ori reali.


Quando la carovana partì, giunse anche il momento per Maggie di lasciare momentaneamente Città di Confine.


Secondo gli accordi presi con Cenere, sarebbe arrivata alle isole nei Fiordi e avrebbe portato notizie sull’ovest.


Roland aveva scritto una lettera particolarmente lunga che Maggie avrebbe dovuto portare con sé. Oltre a esprimere il suo desiderio di collaborare, sperava che la Quinta Principessa avrebbe mandato da lui alcune streghe per aiutarlo. Nella lettera non faceva riferimento a se stesso come  a suo fratello, ma come Signore di Città di Confine, e ora, dopo aver ucciso il Duca Ryan, anche come Signore dei Territori Occidentali. Sebbene le possibilità che Tilly assecondasse la sua richiesta fossero scarse, voleva comunque fare un tentativo; in ogni caso, usare un po’ del suo tempo per scrivere due parole non era un grande sforzo.


L’addio ebbe luogo nel cortile del castello, tutte le streghe erano presenti.


Usignolo le diede una piccola borsa piena di pesce essiccato; Fulmine le diede un pacchetto di pepe.


Anche le altre streghe erano riluttanti a separarsi da lei, si fecero tutte avanti per accarezzarle le piume, abbracciarla e salutarla, come se stesse partendo per una guerra e rischiassero di non rivedersi mai più.


“Non preoccuparti, guu,” disse Maggie alzando la testa. “Tornerò presto, guu!”


“E se Tilly non ti permette di tornare?” chiese Fulmine preoccupata.


“Guu…” Il piccione ritrasse il collo e ci pensò su, poi scosse le piume. “In quel caso, tornerò di nascosto, guu!”


“Allora siamo d’accordo,” promise la ragazzina.


“Se tornerai, catturerò di persona degli uccelli e li arrostirò per te. C’è anche l’alveare che abbiamo scoperto l’altra volta. Ti aspetterò così possiamo andare a tirarlo fuori insieme.”


“Guu!” Annuì ancora e ancora, “Siamo d’accordo, guu!”


Che cosa potrei dire? Anche Roland era sopraffatto dall’emozione. È passato solo un mese, ma Maggie è già una di noi. Ottimo lavoro, Fulmine!


“Bene, arrivederci a tutti!” Maggie sbatté le sue grandi ali, e dopo qualche passo di corsa si alzò lentamente in volo, girò due volte attorno a loro e poi piano piano sparì nell’orizzonte verso sud-est.


"Raggiungerà l'isola senza intoppi". Quando Roland vide il piccolo punto che scompariva lentamente, non poté evitare di preoccuparsi per lei.


"Sì, non ci saranno problemi," concordò Fulmine senza esitare, poi inclinò la testa da un lato, “ o almeno non dovrebbero esserci... giusto?”


Dopo aver mandato via Maggie, Roland tornò rapidamente dentro, tenendosi occupato col lavoro quotidiano.


Questa volta voleva disegnare la serie completa di piani per la conversione delle due navi per la Carovana della Baia della Luna Crescente - sarebbero stati i primi battelli a vapore di tutto il mondo.


Grazie all'utilizzo di un'unica fonte di alimentazione, non era necessario un albero di trasmissione, il motore sarebbe stato collegato direttamente alle pale senza bisogno di una scatola per il cambio di rapporto. Parecchi tubi per l’immissione dell’aria sarebbero stati utilizzati per controllare quanta aria sarebbe stata pompata e di conseguenza la velocità della nave. Per rallentare o arrestare l'imbarcazione, sarebbe stato sufficiente chiudere il tubo di aspirazione, mentre il vapore in eccesso fuoriusciva dal tubo di scarico. Durante la procedura di arresto, il fuoco avrebbe continuato ad ardere e sarebbe stato facile far ripartire la barca.


Il principio su cui si basava il progetto non era complicato, così Roland ne disegnò uno schizzo abbastanza rapidamente. Nel caso in cui avesse voluto un disegno accurato, sarebbe dovuto andare al molo per prendere le misure precise delle barche.


In quel momento, Anna entrò in ufficio con un libro in mano.


“Che c’è?” Roland posò la penna d'oca senza riuscire a trattenere un sorriso.


"Ho finito il libro", con queste parole mise sulla scrivania il libro intitolato ‘Fondamenti Teorici delle Scienze Naturali’.


A quel punto il sorriso di Roland si fece più teso. Questo è troppo! Solo in pochi mesi si è letta tutti gli argomenti di fisica e matematica delle superiori?! Non aveva nemmeno bisogno di chiederle se avesse capito tutto, perché quando Anna parlava di lettura intendeva comprensione completa, altrimenti ci avrebbe dato un'altra occhiata, o sarebbe andata da lui a fare qualche domanda.


"Stai disegnando i progetti per sostituire la vela con un motore a vapore come fonte di energia? L'attenzione di Anna fu rapidamente attirata dal disegno appoggiato sul tavolo, "Ma..."


"Ma cosa?”


"Queste due ruote sono simili a remi? Quando ruotano, possono produrre una forza di spinta, ma per metà sono esposte all’aria, il che è un enorme spreco di potenza. Perché allora non immergerli completamente in acqua?


“…” Roland la fissò a bocca aperta, non sapendo cosa rispondere. Dal momento che non esistono persone nate con la scienza infusa, significava che solo guardando gli schizzi era stata in grado di arrivare a quella conclusione in pochi istanti? Questa possibilità catturò il suo interesse. "Allora puoi dirmi come lo miglioreresti"?


Anna ci rifletté un po’ su, poi prese il pennello e cominciò a disegnare sulla carta.


Roland appoggiò il mento sulla mano mentre osservava con vivo interesse il suo tentativo di disegnare con cura. La sua frangia fissata con il fermacapelli oscillava avanti e indietro, seguendo ogni suo movimento. Sbatté due volte le ciglia lunghe e sottili e sulle guance pallide comparve una tinta rosea. Anche se da quell’angolazione poteva vederla solo di profilo, questo in contrasto con lo sfondo luminoso formava una curva perfetta e delicata dal naso fino al mento e al collo.


“Vuoi mangiare un po’ di pesce?” disse Usignolo mettendosi tra i due.


Anna annuì e prese lo snack che le veniva offerto. “Grazie.”


Quando il suo campo visivo fu bloccato, Roland tossì due volte e poi dovette tornare a guardare quei disegni sulla scrivania.


Inizialmente, Anna aveva cercato di mettere la ruota completamente nell'acqua. Tuttavia in questo modo sarebbe diventato difficile osservare la posizione della ruota quando ci si avvicinava alla riva, rischiando che colpisse facilmente il molo.


Quindi posizionò la ruota nella parte posteriore della nave - che era la pratica standard, ma così la trasmissione diventava molto più complicata; dopotutto, l'ingombrante motore a vapore non era adatto a stare alla fine dello scafo. In questo modo, l'albero di trasmissione (1) e il cambio avrebbero finito per occupare una parte enorme dello scafo.


Quando Roland vide i disegni della sua nuova idea, ancora una volta non poté trattenere un’esclamazione di ammirazione per le abilità e le ottime idee di Anna.


Lo schizzo che lei stava considerando ora era molto simile al layout dell'elica ad asse singolo; il motore a vapore era posto sul fondo dello scafo e l'albero motore si estendeva dallo scafo fino al di sotto della linea di galleggiamento. Sul bordo aveva collegato quattro lame quadrate, che gli conferivano un aspetto simile a un mulino a vento.


"Non so se si può fare in questo modo", esitò. “Ma è ragionevole dire che mantenendo la pala in posizione inclinata, può produrre una forza che spinge orizzontalmente. Tuttavia, il tutto ad una sola ruota con quattro pale, non so se potrebbe essere in grado di generare abbastanza spinta per spostare la nave. "


“Certo che è possibile, basta una piccola modifica." Roland prese la penna dalla mano di Anna e tracciò il disegno originale dell'elica, "Rispetto a quella di un mulino a vento, questa forma è più adatta per far ruotare la pala nell'acqua. Quello a cui hai pensato è giusto, ma per contratto dobbiamo di trasformare la nave in un battello, quindi continueremo a seguire il primo metodo… questo non ha nulla a che vedere con la tecnologia, è solo una questione d’affari.” Fece una pausa e poi domandò: “Vado a misurare lo scafo, vieni con me?”


Anna sbatté le palpebre dei suoi occhi azzurri, “Mh-hm!”


Comprendere la teoria e poi metterla in pratica era il miglior modo per imparare.


…


“Usignolo?”


Anna seguì il Principe fino alla porta vide e che Usignolo stava ancora osservando quei progetti sul tavolo.


“Ah, puoi andare per prima, ti raggiungo subito!”


Mentre teneva i fogli tra le mani, Usignolo li paragonò ripetutamente, per poi giungere a una conclusione: “Hanno cambiato solo la posizione della ruota delle pale?”




-Merges


Ciao a tutti eccoci di nuovo qui sotto il sole caldo e cocente ^_^ siete andati al mare? io ancora no purtroppo. Beh bando alle chiacchiere o ciancie parliamo dell'albero di trasmissione (*) vi lascio sia il link italiano che inglese perchè la cosa buffa è che è più dettagliato quello inglese dell' https://it.wikipedia.org/wiki/Albero_di_trasmissione italiano ma.. E Ricordate se volete leggere in più basta  https://www.paypal.me/erialis donare.
                                


                                



