---
title: Capitolo 216: Piaga Demoniaca
pubDate: 2025-08-07T11:30:06.709Z
tags:
    - rtw
---


Nei due giorni successivi, Theo si spostò di continuo tra la Camera di commercio e i sobborghi di Città del Re.


Margaret avrebbe fornito la flotta per il trasporto dei rifugiati mentre i soldati del Primo Esercito, che si sarebbe travestiti da mercenari, sarebbero arrivati al molo del canale all'orario concordato per organizzare la selezione e l'imbarco.


Per la diffusione della notizia, Theo non temeva che Martello Oscuro non sarebbe riuscito a svolgere un compito del genere tranquillamente dopo aver accettato una proposta così allettante. Far fare questo lavoro ai Topi di fogna era molto più conveniente che darlo a degli esterni. Nonostante l'estensione della loro attività fosse limitata al Distretto Settentrionale, i rifugiati avrebbero certamente diffuso la notizia fra loro. Inoltre, non sarebbero riusciti a gestirli tutti insieme. In precedenza, Sua Altezza Reale gli aveva spiegato esplicitamente che questo era un compito che poteva essere fatto mandando una nave dopo l'altra.


Nel giorno dell'arrivo della flotta, quasi mille persone povere e senza casa erano giunte al molo, molte più di quelle che Theo si aspettava. Se avesse contato sul Primo Esercito per promuovere il viaggio, Theo aveva stimato che se si fossero presentate cento persone, sarebbe già stato considerato un buon risultato.


Secondo i requisiti di selezione di Sua Altezza Reale, i bambini potevano essere imbarcati per primi sulle navi, seguiti dalle famiglie dei bambini e finalmente da altri adulti. A proposito dei cittadini anziani... Theo scoprì che nella folla non c'era nessuno dai capelli grigi. Forse non volevano rischiare di andare in un luogo remoto e sconosciuto, o forse non erano riusciti a scappare dalla Regione Orientale dall'inizio.


Dopo che la prima flotta di dieci navi ad albero singolo lasciò il molo con 500 persone a bordo, il resto dei rifugiati che aspettavano furono riportati al campo, ma portarono con sé la notizia che "la flotta tornerà".


Pensando di riuscire facilmente a completare con successo il primo incarico di Sua Altezza, non si aspettava di dover affrontare un grosso problema subito dopo che la flotta mercantile portò via il secondo gruppo di persone.


Una strana malattia scoppiò improvvisamente a Città del Re.


Il primo corpo ritrovato stava sul ciglio della strada, era ricoperto di tante macchie nere, e suoi denti erano caduti. La sua pelle si era aperta in molti punti, e il sangue che fuoriusciva da quei punti aveva cambiato colore – diventando nero come il sangue delle streghe che erano state divorate dal terrore del morso demoniaco. Ma questa volta, il deceduto non era una donna, ma un uomo residente nel Distretto Settentrionale.


Non molto dopo, diversi cadaveri con gli stessi sintomi furono trovati uno dopo l'altro. Inoltre, alcune delle persone che erano entrate in contatto con i cadaveri cominciarono a sviluppare delle macchie nere. Nemmeno utilizzando trattamenti alle erbe o compresse fredde,  si riuscì a  urare la malattia. Anche usando il salasso, il sangue diventava nero, come se fosse stato mischiato a tantissimo inchiostro.


Presto, la paura si diffuse fra le masse, fatto che fece aumentare progressivamente il numero di persone che andavano in chiesa a pregare, ma tutto sembrava inutile. Ogni giorno, sempre più persone mostravano queste macchie nere, e anche ai fuggitivi al di fuori della città furono scoperti gli stessi sintomi.


Alla fine, il Sommo Sacerdote della chiesa si presentò di fronte alle masse in preghiera e dichiarò che tutto questo era un piano delle streghe per diffondere il potere del Diavolo, infettando in questo modo altre persone innocenti. Inoltre il sacerdote disse che in quel momento, ogni trattamento era incapace di resistere al potere del Diavolo, e le persone che cadevano sotto l’influsso del morbo sarebbero morte con estremo dolore. Tuttavia la Chiesa non se ne stava con le mani in mano; aveva sviluppato l'Elisir Sacro, che era abbastanza potente da rimandare il Diavolo all'inferno.


Questa dichiarazione lasciò le persone con una piccola speranza. Ogni giorno, stavano tutti seduti di fronte alla porta della chiesa, in attesa del rilascio dell'Elisir Sacro.


Nonostante Theo avesse forti dubbi riguardo le affermazioni della Chiesa, fermò temporaneamente l'invio dei rifugiati per provvedere ad ogni imprevisto.


“Perché vuoi fermarti?" Chiese Martello Oscuro estremamente confuso: "Perché non ci affrettiamo a mandare via quelle persone prima che vengano corrose dallo spirito del Diavolo? Vuoi che restino in città e diventare prede per le streghe?"


“Questo è il desiderio dai piani alti", rispose Theo impazientemente. "Sono solo dei normali fuggitivi. Se anche l'Occidente sarà infettato da questa forza malefica, cosa ne sarà del regno?"


“Uh -” Martello Oscuro rimase per un attimo senza parole: “Ma quello che succede nella Regione Occidentale a noi non importa. Signor Theo, che mi dice di questo? Semplicemente faccia finta di non aver ricevuto altri ordini e lì porti via da qui. Pensate, questa è una malattia demoniaca- un tocco e sei infettato. Non posso proprio stare qui e aspettare che il demone arrivi, anche se c'è un muro che ci separa da loro”.


“Far finta di non aver ricevuto ordini?” Chiese Theo freddamente. "Io ho una vita sola e tu pure, fa come ti ho ordinato.”


Dopo aver lasciato il pub, andò al vicino negozio segnato dall'emblema della Carovana di Margaret, e mostrò il suo simbolo.


“Devo vedere il tuo capo. Prima è meglio è".


Non ci volle molto prima che potesse incontrare la mercante in una stanza segreta del negozio.


“La malattia non ha sicuramente niente a che fare con le streghe". Esordì Margaret: "Se fossero in grado di sprigionare un potere così demoniaco, la Pietra divina della Vendetta sarebbe inutile, e avrebbero già trasformato Hermes in una landa desolata.


“Anche io penso la stessa cosa, ma questa è comunque una questione urgente che deve essere riferita a Sua Altezza Reale. Nonostante non ci siano state riscontrare macchie nere tra i due gruppi persone imbarcate per Città di Confine, sembra che la malattia non si manifesti immediatamente. Nel caso in cui alcune persone sulle navi siano state infettate da questa forza demoniaca, Città di Confine deve prepararsi immediatamente". Theo tirò fuori una lettera dalla sua tasca: "Ho bisogno del tuo aiuto per mandare indietro il messaggio a Sua Altezza il prima possibile":


“Certamente", annuì lei. “La trasmissione di informazioni tra i mercanti è sempre stata la più veloce".


...


Dopo molti giorni di navigazione, Lucia aveva un forte mal di mare.


Nel mese precedente, sembrava che stesse sempre scappando-- prima dalla Regione Orientale a Città del Re, poi da Città del Re alla Regione Occidentale. Il motivo del primo spostamento era conseguenza della cacciata da casa sua, mentre la causa del secondo era che aveva finalmente visto un barlume di speranza.


“Sorella maggiore... acqua, ho sete...”


Campanellino emise un gemito doloroso e allungò la mano, afferrando il braccio di Lucia.


“Va bene, vado a prenderti dell'acqua".


Lucia prese la borsa e uscì dalla cabina barcollando, si distese sul punto più basso della nave e col braccio riempì la borsa con l'acqua del fiume. I suoi succhi gastrici di nuovo in subbuglio le impedirono di contenersi, e con suono singolare il vomito uscì fuori. Sputò fuori anche tutto il porridge dallo  stomaco, non solo attraverso la sua bocca ma anche attraverso le narici. Soppresse con forza l'impulso di scoppiare in lacrime, strinse i denti, e si strofinò il viso con il dorso della mano, poi continuò immergere la borsa nel fiume. Quando la borsa fu finalmente piena d'acqua, la tenne con attenzione fra le braccia e trotterellò verso la cabina.


“Ecco l'acqua, apri la bocca".


Tuttavia, il viso di Campanellino appariva leggermente peggiore di prima. Le sue guance non erano caratterizzate dal loro usuale colorito e la sua fronte era incredibilmente bollente. Strinse con forza le labbra, producendo a intermittenza dei lamenti.


Senza altra opzione se non quella di forzare l'apertura della bocca, Lucia girò la borsa dell'acqua e fece cadere delle gocce direttamente nella bocca della sorella.


“Le stai troppo vicina. Le macchie nere hanno già raggiunto il collo, non può resistere ancora per molto ". Disse un uomo di mezza età che si trovava nella cabina: "Moriremo qui, devi pensare a te stessa".


Subito dopo aver lasciato Città del Re, alcune persone avevano cominciato a soffrire di una malattia terribile. Prima, tutto il corpo diventava inspiegabilmente bollente, seguito dalla comparsa di macchie nere. In tre, quattro giorni, la malattia cominciava a peggiorare. Non solo il malato entrava in coma, ma anche le persone che entravano in contatto con lui prendevano la malattia. Così al quinto giorno, la flotta sgomberò una barca a vela a posta per il trasporto dei pazienti. Lucia intuì che il motivo per cui gli altri non lanciarono direttamente rifugiati malati nel fiume, era perché c'erano delle persone infette anche dall'altra parte.


Quando sul corpo di Campanellino furono scoperte le prime macchie nere, Lucia non ascoltò le parole scoraggianti degli altri e decise di seguire la sua sorella più piccola sulla nave dei malati.


Per prendersi cura della piccola Campanellino, non aveva quasi dormito per due giorni interi.


Ma Lucia non aveva ancora mollato. Credeva che se fossero riuscite a raggiungere la Regione Occidentale, tutto sarebbe andato per il meglio.


Se le voci erano corrette... l'Associazione delle Streghe Alleate era la loro ultima speranza.




-Dontcare







