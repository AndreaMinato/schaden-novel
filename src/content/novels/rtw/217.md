---
title: Capitolo 217: La causa della malattia
pubDate: 2025-08-07T11:30:06.709Z
tags:
    - rtw
---


Roland e le streghe avevano finito, ma non appena decise di ritornare nella sua stanza e fare un pisolino pomeridiano, Carter fece irruzione nella sala da pranzo.


“Vostra Altezza Reale, le imbarcazioni che trasportano i rifugiati della Regione Orientale da Città del Re sono appena arrivate al molo!”.


“Così in fretta?”. “Sembra che l’efficienza sul lavoro di Theo funzioni molto bene” pensò Roland compiaciuto: “Come uomo che intrattiene relazioni con il lato bianco e nero della società, il periodo in cui faceva parte della pattuglia non è stato una perdita di tempo”. Tuttavia, quando osservò il suo sudato Cavaliere Comandante e vide la sua fronte aggrottata, Roland sentì immediatamente che qualcosa non andava.


“Cosa è successo?”.


“Le persone a bordo hanno contratto una strana malattia” Carter descrisse velocemente le peculiarità dei pazienti. “Inizialmente si trattava solamente di pochi individui, ma adesso la malattia si è diffusa in 2 navi su 3. Persino i soldati del Primo Esercito sono stati infettati!”.


“Una patologia che provoca delle macchie nere su tutto il corpo e che si espande con il contatto? Sembra molto simile alla peste, in particolare alla famosa Peste Nera (1). Tuttavia, il bacillo della peste bubbonica non cambiava il colore del sangue infetto, senza contare che avrebbe spaccato la loro pelle”.


Roland aggrottò la fronte.


Il suo primo pensiero fu Lily, ma non avevano ancora colto appieno il campo d’applicazione della sua nuova abilità e farle gestire una malattia infettiva di cui non si era mai sentito parlare prima sarebbe stato molto pericoloso. Avrebbe potuto contrarla se non fosse stata in grado di curarli, pertanto doveva prendere una decisione con estrema cautela. Ma stando alla descrizione di Carter, sembrava che quelle persone non avrebbero resistito ancora per molto.


“In ogni caso, come minimo devo prima bloccare l’area”.


Arrivando a quella conclusione, Roland ordinò a Carter: “Vai ed invia il Primo Esercito. Dovrebbero allestire un’area ad accesso limitato all’esterno del molo, vietando a chiunque di entrare o uscire da essa. Oltre a ciò, dì loro che la Signorina Nana ed io siamo già per strada”.


“Sì!”.


“Sarà molto difficile? Chiese Usignolo.


“Non è ancora chiaro, tutto dipende dall’abilità di Lily” disse lui. “Convoca tutti i membri dell’Unione delle Streghe, non ci saranno pisolini pomeridiani oggi”.


…


Durante l’intero viaggio verso il molo, Roland pensò al come verificare l’efficacia dell’abilità di Lily pur tenendola lontana dai pazienti.


Fortunatamente la sua abilità di conservazione apparteneva alla categoria evocativa, con una distanza di 5 metri come quella di molte altre streghe, ciò le permetteva di utilizzare e controllare efficientemente la sua abilità a distanza senza il bisogno di toccare realmente il bersaglio.


Quindi portò con sé due carpentieri che con l’aiuto di Anna costruirono velocemente una cabina triangolare. La stanza era divisa a metà ed era possibile vedere il lato opposto attraverso una finestra incorporata all’interno della barriera. Nella metà inferiore del muro vennero fatti due buchi simmetrici, su di essi Soraya aveva dipinto una tenda flessibile. In questo modo, quando Lily avesse allungato le mani attraverso il buco, la patinatura le avrebbe avvolte saldamente. Per di più, la soffice tenda color cielo avrebbe anche bloccato la circolazione dell’aria tra le due stanze. Con questo, a patto che dopo si lavasse le mani con l’alcool, tutte le possibilità di essere infettata avrebbero dovuto azzerarsi.


Nel frattempo, vi erano ancora 100 soldati del Primo Esercito che mantenevano l’ordine in cima alle navi. Che fossero comunque in grado di mantenere la disciplina non era dovuto alla loro forte forza di volontà, ma al fatto che la maggior parte di loro credeva che l’angelica Signorina Nana gli avrebbe sicuramente curati come aveva sempre fatto.


Non appena la cabina fu pronta, venne selezionato uno dei soldati che aveva mostrato le macchie nere ma che riusciva ancora a camminare.


Conformemente alle istruzioni entrò nella stanza e rimase fermo, dopodiché Lily allungò le sue mani attraverso la barriera e sfruttò appieno la sua abilità. Allo stesso tempo, Roland stava al suo fianco ed osservava le condizioni del soldato dalla finestra.


Il potere magico fece silenziosamente effetto e, quando la ragazzina annuì per avvisarlo che aveva finito, Roland aprì bocca e chiese: “Come ti senti adesso?”.


“Vostra Altezza?”. Quando il soldato sentì la voce di Roland, alzò animatamente la mano per salutarlo, poi si bloccò in piedi come se fosse congelato. “Hey, mi sento come se la mia forza fosse stata ripristinata. Oh mio Dio! Vostra Altezza, adesso mi sento già molto meglio!”.


Roland vide anche che le macchie scure sulle mani del soldato stavano rapidamente svanendo. “Questo non è assolutamente un sintomo della peste. Se non ricordo male, le macchie nere dei soldati sarebbero dovute derivare da una complicata sepsi (2) e da un alto livello di cianosi (3). Persino dopo aver eliminato i bacilli di peste bubbonica, quelle macchie avrebbero dovuto impiegare un bel po’ di tempo prima di sparire. Dopo tutto, Lily non possiede l’abilità della guarigione”. 


Ciononostante, la sua nuova abilità aveva avuto effetto sull’infezione sconosciuta e questo lo aveva fatto sentire un po’ sollevato.


“Una volta che ti sarai completamente ristabilito, vai, chiama gli altri soldati e falli venire qui. Lascia entrare le prossime dieci persone, indipendentemente dal fatto che presentino i sintomi o meno, devono tutti venire qui e sottoporsi al trattamento”.


“Sì! Vostra Altezza” il soldato gridò, fece una piccola pausa, poi salutò nuovamente: “Grazie, Signorina Nana”.


“Non è stata la Signorina Nana, stavolta colei che ti ha salvato la vita è stata la Signorina Lily” lo corresse Roland ridacchiando: “Soltanto nel caso in cui la malattia avesse già raggiunto uno stadio avanzato, al punto da spaccare la pelle, avresti avuto bisogno delle cure della Signorina Nana”.


“Sì… allora” si toccò la testa: “Grazie, Signorina Lily”.


Nel momento in cui il soldato abbandonò la stanza, Lily lanciò un’occhiata al Principe: “Non mi importava che pensasse fosse stata Nana, non ho bisogno di essere ringraziata”.


“Allora, se fosse così, perché ti saresti improvvisamente alzata dritta in piedi?”. Quando Roland la osservò e la vide far oscillare i suoi codini, non riuscì a trattenersi dallo strofinarle la testa. Inaspettatamente la controparte non mostrò alcun segno di protesta, ma soffocò un ronzio.


“Dato che alla fine non si trattava di peste, quale sarà la causa di questa malattia?”. Quando uscì dalla cabina, Usignolo apparve al suo fianco e si sporse. “Vostra Altezza Reale, ho appena visto uno strano fenomeno. Il sangue che fuoriusciva dalle loro ferite… contiene tracce di magia”.


“Cosa?” Roland, sconvolto, si fermò.


“All’interno della nebbia era come se stessi guardando le stelle durante la notte” spiegò Usignolo: “Sino ad ora non avevo mai visto un bagliore magico così piccolo”.


“Questo non me lo aspettavo, ma visto che ha a che fare con la magia bisognerà indagare più da vicino, non a causa delle streghe ma perché significa che la Chiesa potrebbe facilmente essere coinvolta. Ora, sono quantomeno sicuro di una cosa: quest’epidemia non è causata da un normale batterio o virus”.


“Ci sono!” dopo averci pensato un momento, il Principe proseguì: “Essendo una cosa simile, devo prelevare qualche goccia di sangue ed osservarla”.


“No, potresti infettarti!” Usignolo lo interruppe nervosamente.


“Stai tranquilla” Roland le fece un sorriso: “La nuova abilità di Lily ha completamente bloccato il morbo”.


I campioni di sangue erano stati prelevati da un paziente in coma, in seguito egli cosparse di sangue il vetrino e lo posizionò sotto la lente per poi regolare la distanza. Non appena lo scenario attraverso la lente divenne gradualmente visibile, pensò che se i sintomi fossero stati causati da un qualcosa dalle dimensioni di un batterio non sarebbe stato possibile vederlo. Ma quando l’oggetto venne messo a fuoco, Roland non poté credere ai suoi occhi.


All’interno del suo ristretto campo visivo, vide una serie di grassi insetti dotati di tentacoli muoversi lentamente attraverso il sangue. Di tanto in tanto, spruzzavano una specie di muco dalla loro code che somigliavano a dei peli sottili. Erano grandi quasi come un’alga unicellulare, ma proprio come le madri di Lily, i loro corpi non erano trasparenti, il che rendeva difficile fare una distinzione tra quelli che appartenevano ad un organismo unicellulare e quali no.


Fortunatamente, il bagliore magico degli insetti non aveva effetto sull’abilità della ragazzina, lasciando svolgere alle sue madri il loro ruolo. Quando una copia fosse stata mescolata in un campione di sangue, avrebbe dato la priorità all’attaccare quegli strani insetti e al trasformarli in altri del suo stesso tipo.


Quando tutti i soldati del Primo Esercito vennero curati, per evitare altri incidenti, Roland ordinò di far indossare un cappuccio a tutti i fuggitivi mentre mettevano piede nella cabina e di farli guidare dai soldati per aiutarli ad entrare. Allo stesso tempo, venne allestita anche un’altra cabina, principalmente per permettere a Nana di curare pazienti gravemente malati che presentavano delle ferite aperte.


Il trattamento si protrasse dal pomeriggio sino alla sera, e quando più di 500 persone provenienti dalle dieci imbarcazioni si furono completamente ristabilite, la folla scoppiò in un applauso. Molte persone si inginocchiarono a terra gridando una serie dopo l’altra di: “Lunga vita a Sua Altezza” impossibili da quietare per un bel po’.


“Non sembri contento” Usignolo ammiccò verso di lui.


“Non sono stato io a curare il morbo, ma Lily e Nana che sono streghe” Roland scosse il capo. “Dovrebbero acclamare loro”.


Detto questo, lui ovviamente sapeva che non sarebbe stato saggio dire una cosa del genere a quelli che non avevano completamente accettato le streghe. Così sospirò dolcemente e sperò che un giorno anche le streghe potessero stare sotto le luci della ribalta.


Sembrava che Usignolo fosse in grado di capire il pensiero che Roland portava nel cuore, gli accarezzò generosamente la spalla e disse: “Ѐ improbabile che a tutti possa importare di noi, tu hai già fatto abbastanza. D’altronde, quel giorno arriverà prima o poi, no?” si fermò per un momento: “Ebbene, c’è una buona notizia che mi sono dimenticata di darti”.


“Quale?”.


“Presto potrebbe esserci un altro membro da aggiungere all’Unione delle Streghe” rivelò Usignolo con un sorriso.




-Haru




Buona domenica. Iniziamo con le note che sono tante, non mi dilungherò molto perchè ci sarebbe da scrivere talmente tanto che sarebbe troppo lungo, per cui mi legherò ai link, il primo
(1) che vi propongo è la pagina wikipedia sulla https://it.wikipedia.org/wiki/Peste_nera peste nera, sicuramente ve la ricorderete dai libri dato che fra i testimoni diretti di tale flagello ci fu il Boccaccio che prese spunto da questa piaga per  inquadrare il "Decamerone" a questo aggiungiamo un video di http://www.raistoria.rai.it/articoli-programma-puntate/la-peste-nera/23859/default.aspx rai storia che vi consiglio caldamente. La seconda e la terza note sono decisamente mediche le aggiungo solo per correttezza a completamento del tutto. La href="https://it.wikipedia.org/wiki/Sepsi sepsi.


 (2) in pratica è la risposta del nostro organismo agli agenti patogeni. La  https://it.wikipedia.org/wiki/Cianosi cianosi (dal greco κυανός, "azzurro").


 (3) si indica la colorazione bluastra, diffusa o circoscritta, della cute e delle mucose, dovuta all'aumento, nel sangue capillare, dell'emoglobina ridotta, quale si verifica in numerose malattie circolatorie e respiratorie e in alcune altre particolari condizioni.È segno di disturbi circolatori o respiratori.


                                


                                



