---
title: Capitolo 22: Dichiarazione
pubDate: 2025-08-07T11:30:06.658Z
tags:
    - rtw
---


Il giorno seguente finalmente smise di piovere e Città di Confine ritornò a essere piena di vita. Molti abitanti si radunarono nella piazza, chiacchierando mentre aspettavano il discorso del quarto principe.


Il giorno prima, Roland aveva affisso un annuncio riguardante questa presentazione. Chiunque fosse venuto in piazza e avesse ascoltato il suo discorso avrebbe ricevuto una ciotola di polenta e un pezzo di pane. Per i cittadini questo equivaleva a un pranzo gratuito, perciò erano accorse più persone di quante non avessero assistito all’impiccagione della strega.


Quando fu quasi mezzogiorno, Roland salì sul palco che era stato preparato.


Di fronte a quell’enorme folla, avrebbe mentito se avesse detto di non essere nervoso. Nella sua vita precedente per la maggior parte del tempo aveva a che fare solo con monitor di computer, e  se anche andava a un meeting stava sempre in platea ad applaudire, quindi era la prima volta che affrontava quel tipo di sfida.


Ma doveva salire sul palco. Se voleva che la maggioranza delle persone restasse a Città di Confine, doveva garantire una difesa migliore, altrimenti se ne sarebbero andati tutti quanti.


Roland alzò il braccio e tutti si zittirono.


Aveva provato questa scena molte volte, ma quando salì sul palco la sua bocca era lo stesso un po’ asciutta. “Gente della mia terra, buon pomeriggio. Sono il quarto principe di Graycastle, Roland Wimbledon. In questo momento ci siamo riuniti perché ho un importante messaggio da darvi!”


“Quattro giorni fa è venuto l’ambasciatore della fortezza Longsong, la sua missione era di ricevere le gemme e i minerali della miniera. Noi tutti sappiamo che, un mese fa, abbiamo subito un incidente disastroso, il collasso della Miniera Settentrionale. Ad oggi, l’area non è stata ancora completamente sistemata, per cui non possiamo produrre tanto quanto in passato. Il risultato dell’incidente è che abbiamo prodotto l’equivalente di due mesi negli ultimi quattro”.


“Ho spiegato la situazione all’ambasciatore, perché speravo ci anticipasse tre mesi di cibo, che avremmo finito di pagare con le estrazioni minerarie alla fine dell’inverno, ma ha rifiutato! Non c’è stato spazio per negoziare, si è rifiutato di procurarci più cibo…proprio come hanno fatto due anni fa”.


La folla iniziò a preoccuparsi, evidentemente le sofferenze di due anni prima erano ancora impresse nella mente di tutti.


“Questa volta sarà anche peggio. L’astrologo della fortezza Longsong mi ha detto che quest’anno i Mesi dei Demoni dureranno più a lungo, probabilmente più di quattro mesi. Ciò significa che tutti quanti affronteremo due mesi di mancanza di cibo. Due anni fa abbiamo perso il 20% della popolazione, qualcuno ha perso un fratello, qualcuno un figlio, ma, questa volta, quanto perderemo?”


“No! Sua Altezza, deve salvarci!” Da sotto qualcuno urlò, poi sempre più persone gridarono “Sua Altezza, la prego, ci aiuti!”


A quanto pareva piazzare persone nella folla che si esprimevano nel suo interesse era stata la scelta giusta. Roland alzò di nuovo il braccio, e le persone abbassarono la voce, “Certamente, non abbandonerò il popolo che mi è stato affidato, non lo farei mai! Forse non lo sapete, ma la fortezza Longsong ogni anno ci manda pane e frumento, e ci porta via i minerali, ma non in modo equivalente al prezzo di mercato. Secondo il prezzo di mercato, due mesi di minerali dovrebbero essere sufficienti per mezzo anno di cibo! Ho venduto i minerali alla città di Willow, il loro cargo pieno di cibo arriverà presto a Città di Confine. Oltre al pane, ci saranno formaggio, miele e carne! Per un interno inverno tutti potrete mangiare a sazietà! ”


La piazza scoppiò in urla di gioia.


“Però, questo significa rompere i rapporti con la fortezza Longsong, quindi non accetteranno più nessuno durante l’inverno. Di conseguenza, questo inverno lo dovremo passare a Città di Confine. Molte persone sono state al limite occidentale della nostra città, lì stiamo costruendo un resistente muro. So che molti sono ansiosi per l’invasione delle bestie demoniache, ma noi possiamo fermarle. Voglio dirvi che le bestie demoniache non sono poi molto più forti delle normali bestie della foresta. Nonostante abbiano pelle dura e carne spessa, non possono scalare né tantomeno mangiarne le pietre. Hanno la pellaccia dura ma sono semplicemente un gruppo di bestie facili da prendere di mira!”


“Ditemi, miei amati sudditi, volete nascondervi nella fortezza Longsong, vivendo in baracche finché non morirete di fame? O preferite, sotto la mia guida, proteggere i vostri cari, i vostri bambini, presidiando Città di Confine fino all’ultimo? Prometto che chiunque resterà qui fino alla fine dei Mesi dei Demoni, a difendere gli altri abitanti sulle mura della città, riceverà una ricompensa di 25 argenti reali. Se qualcuno si sacrificherà nel difendere la città, la sua famiglia riceverà un compenso di 5 ori reali.”


“Sua Altezza, vogliamo combattere insieme!” Sotto la guida dei suoi uomini sparsi nella folla, sempre più persone giuravano di partecipare alla guerra. Vedendo che l’atmosfera si scaldava, Roland tempestivamente ordinò di distribuire il pranzo. Non si aspettava che tutti rimanessero a Città di Confine. Fino a che almeno metà della popolazione fosse restata, avrebbe avuto una possibilità di impedire alle bestie demoniache di avanzare.


*


Mentre Petrov portava il messaggio alle sei famiglie nobili, solo per venire da loro deriso, naturalmente non sapeva che il quarto principe stesse incitando i cittadini.


“Hai detto che quel principe incompetente ha davvero intenzione di contrastare da solo le bestie demoniache? Avere il coraggio di costruire un muro prima dell’inverno, non so, dovrei lodarlo o prenderlo in giro per la sua troppa autostima?”


“La mancanza di coraggio di Sua Altezza Reale è nota, quando il quarto principe ha ritrovato fegato? È semplicemente stupido, nient’altro!”


“Sì, non aveva neppure un tagliapietre, si sta solo impegnando nell’impilare pietre grezze e metterle insieme con del fango umido, temo che questo muro di pietre accatastate crollerà subito”.


“Ad ogni modo, questo è positivo. Se scappa verso la fortezza Longsong, siamo in balìa della natura, ma se muore in quella città di frontiera…possiamo presto porre fine a questa farsa”.


Dopo che ebbe meditato sul problema, il duca disse d’improvviso “Petrov, tu che cosa ne pensi?”


Petrov era allibito, non si aspettava che il duca della fortezza Longsong avrebbe chiesto la sua opinione. “Allora, in origine volevo mantenere il monopolio, se riuscissimo a ottenere i minerali per il trenta per cento in meno rispetto al prezzo di mercato, per noi sarebbe un affare vantaggioso, ma…” La sua mente fece alcuni calcoli, “Ma Sua Altezza non ha intenzione di vendere tutti i minerali alla fortezza Longsong, li sta addirittura vendendo alla metà del prezzo di mercato, il che significa che ha dei piani per aumentarne abbondantemente la produzione nel prossimo anno. Se fossero in grado di aumentare la produzione fino al doppio degli scorsi anni, potremmo guadagnarci come non mai prima. Ma lui intende anche produrre e vendere ferro, e per il ferro la domanda è alta, quindi anche rivenderlo sarebbe molto facile. Ma…non sono questi i punti importanti”.


“Oh... Che cosa è importante?”


“Se potesse tenere Città di Confine, sarebbe una buona notizia anche per noi. Non dovremmo impegnarci nell’affrontare le bestie demoniache ogni anno, cosa che potrebbe evitarci un’enorme quantità di spese.
Un secondo vantaggio sarebbe che la grande distesa di terra tra la fortezza e la città di frontiera sarebbe disponibile per tutti noi. Potremmo sia farla coltivare che farci stabilire altre persone. Questo farebbe diminuire di molto il problema della sovrappopolazione della fortezza. ”
Petrov snocciolò le sue idee una dopo l’altra, “E il quarto principe non starà per sempre a Città di Confine. La lotta per la corona durerà solo cinque anni, dopo questi cinque anni otterremmo una Città di Confine molto più prosperosa, e poi potremmo includerla nel territorio della fortezza Longsong. Il territorio della fortezza diverrebbe il terzo territorio più vasto di tutto il regno. Quindi il mio consiglio è che…” Guardò il duca, e disse cautamente: “La fortezza dovrebbe mandare del personale ad aiutare Sua Altezza, e dovremmo collaborare nella difesa della città”.


“È giusto,” disse il duca, “Ma questi sono pensieri da mercante, interessati solo a perdite e guadagni”.


Arrivato a questo punto, si irrigidì, i suoi occhi lentamente si spostarono su ognuno dei partecipanti e il suo tono si fece imponente: “Comunque, non ho ottenuto lo status che ho oggi pesando tutte le perdite e i guadagni. Perché dovrei fare affari con una persona che è fuori dal mio controllo? Certe regole devono essere rispettate, e se vengono infrante il trasgressore deve essere punito. Che Città di Confine prosperi o meno non ha importanza, cioè che importa è che nessuno deve mai pensare di portarmi via il controllo…anche se si tratta di un principe, non fa eccezione”.




Merges
                                


                                



