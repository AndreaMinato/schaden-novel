---
title: Capitolo 220- Scomposizione e ricomposizione
pubDate: 2025-08-07T11:37:50.907Z
tags:
    - rtw
---


Sin dal primo mattino del giorno seguente, il pavimento dell'ufficio era già stato ricoperto con diversi campioni di prova da Roland.


Dai solidi ai liquidi, dai minerali ai lingotti, dalle sostanze organiche a quelle inorganiche, proprio ogni cosa che ci sarebbe dovuta essere c'era.


“Sembra che tu sia euforico”. Usignolo si accovacciò, prese un piccolo raviolo a vapore (1) da un piatto da portata e se lo ficcò in bocca.


“Certamente, c'è una nuova strega in città e come se non bastasse, la sua abilità è straordinaria” Roland alzò le sopracciglia. “E non credere che io non me ne sia accorto, ti sei appena mangiata uno dei campioni di prova”.


“Ce ne sono ancora un paio” lo rassicurò la strega pulendosi la bocca. “L'abilità di Lucia è davvero così utile?”


"La sua utilità è indiscutibile, non importa se si tratta della scomposizione o della ricomposizione, entrambi apporterebbero un significativo miglioramento all'industria di fusione e manifatturiera" le disse Roland emozionato. "Se la mettessi in coppia con Anna, potrebbero facilmente migliorare la forza delle macchine di svariate volte. Anche se non fosse possibile la produzione in serie, basta che producano diverse macchine a mano perché il livello di produzione della città riceva un certo miglioramento qualitativo".


Con gli attuali mezzi, le macchine prodotte da Anna per la Compagnia Industriale di Graycastle funzionano in modo molto accurato, ma sono limitate dai difetti degli stessi materiali. E durante il processo di produzione i problemi di abrasione e deformazione diventano sempre più evidenti. Per esempio, la rottura in mille pezzi dello strumento di taglio è un fenomeno osservato di frequente. Se non fosse per Anna che si occupa del mantenimento delle componenti, le macchine potrebbero essere usate al massimo per uno o due anni.


Tuttavia, se Lucia usa la sua abilità per controllare le parti e si creano dei materiali abbastanza precisi, l'utilizzo di ferro, acciaio e persino delle leghe ad alta resistenza potrebbe diventare possibile. Non aumenterebbe soltanto la vita dell'attrezzo, ma aumenterebbe ulteriormente anche l'efficacia e gli standard di lavorazione. Per allora, gli oggetti come il fucile a tamburo, che fino a ora sono sempre stati prodotti da Anna, potrebbero persino essere prodotti in massa.


“Quindi è questo il punto?” Usignolo tornò al tavolo, “Lei però non sembra pensarla così”.


“Perché non ha ancora riconosciuto il valore della sua abilità, proprio come Luna Misteriosa” rispose Roland, poi continuò a spiegare serenamente: “Quando Lucia avrà finito di studiare ‘Fondamenti Teorici di Scienze Naturali’ cambierà immediatamente idea”.


“…” Usignolo restò in silenzio. Non sapeva come rispondere, quindi si mise due pesci essiccati in bocca.


Quando Lucia finì la colazione e tornò nell'ufficio, la prova della sua abilità ebbe ufficialmente inizio.


Con il cuore pieno di aspettative, Roland seguì con attenzione come ciascuno dei campioni di prova cambiava e se c'erano differenze tra loro. Per esempio, sostanze come i lingotti di ferro e il ferro grezzo si trasformavano in granelli bianco-argentati, eppure guardando da vicino si accorse che i loro lati presentavano più tipi di polveri. L'uva e la carne non cambiarono per niente, mentre i ravioli si trasformarono in residui di acqua, farina e carne.


Una volta arrivata a metà dei campioni di prova, la ragazza si fermò all'improvviso e disse un poco imbarazzata: “Sembra che io... abbia esaurito la mia magia”.


Roland guardò Usignolo, solo per vederla annuire: “La quantità di magia nelle riserve del suo corpo è molto piccola, somiglia proprio a una nuvola di fumo vagante ed è la prima volta che vedo un colore come il suo”.


“Che colore è?”


“… grigio” rispose Usignolo.


Roland tornò alla scrivania e fece un cenno a Lucia, indicandole di avvicinarsi. “La capacità delle riserve di magia cresce con l'età e l'allenamento. Tu non sei ancora diventata un'adulta, quindi arrivare fin qui è già un risultato abbastanza buono”. Mentre aspettava che la giovane si avvicinasse alla scrivania, spinse in avanti la pergamena che aveva preparato per lei. “Dal momento che hai deciso di restare a Città di Confine, per favore, firma questo contratto”.


Quando Lucia lesse la fine del contratto, non poté evitare di prendere una grande boccata d'aria: “Un intero oro reale per un mese? Sua Altezza può... ma la mia abilità non è stata ancora testata a fondo?”


“Questo non ha niente a che vedere con la tua abilità” Roland sorrise e scosse la testa. “Fino a quando sarai un membro dell'Unione delle Streghe, questo contratto sarà sempre valido”.


“Anche se l'abilità di una strega è inutile?” chiese incredula.


“Puoi anche vederla in questo modo” rispose il Principe allargando le braccia, “Tuttavia, credo che il potere di ogni strega abbia uno scopo unico e proprio, è solo questione di fare uscire quel potere. Perciò, non devi assolutamente preoccuparti di essere inutile”. Fece una pausa “Poi, le altre streghe dovrebbero averti già detto qual è il vero motivo del morso del demone. Quindi per assicurati di passare con sicurezza il tuo giorno del risveglio, devi esercitare il tuo potere ogni giorno. Dopo cena, Pergamena terrà delle lezioni nel salone, dovrai parteciparvi. Nonostante tu riesca già a padroneggiare la lettura e la scrittura, devi comunque studiare i fondamenti di scienze naturali e la matematica”.


“Sì, Altezza” Lucia annuì con vigore.


“Hai anche una sorella più piccola, no?” chiese Roland con un sorriso. “Quando partecipi alle lezioni portala con te, dovrebbe avere la giusta età per ricevere un'educazione”.


Lucia rimase leggermente stupita, tuttavia, dopo avere alzato la testa per accertarsi che Sua Altezza non la stesse prendendo in giro, si inchinò felice: “Come ordina”.


Dopo che Lucia chiese di potersi ritirare, Roland ripose il contratto firmato nel cassetto, poi osservò attentamente l'ampia gamma di campioni di prova sul pavimento.


“Qual è il risultato?” chiese Usignolo incuriosita.


“Sbalorditivo” rispose, raccogliendo il piatto di ravioli a vapore, che adesso conteneva dei pezzi di carne e la farina. "Per esempio, questo ... Quando si impasta la farina, il glutine forma una struttura ramificata, che permette all'impasto di compattarsi restando flessibile. Una volta cotta, a causa dell'alta temperatura, la proteina del glutine si denatura e anche se venisse ridotta ancora in farina, sarebbe impossibile farla tornare al suo stato originale, liscio e fine. Questa trasformazione è considerata irreversibile, eppure... " Roland infilò le dita nel mucchietto di polvere nel palmo della sua mano, e sentì una sensazione setosa, simile a quella della farina appena macinata. "È stata in grado di riportare il piatto al suo aspetto originario".


“Beh, non posso dire di riuscire a capirti” Usignolo arricciò le labbra “Però, messa in questo modo, la sua abilità può essere vista come la ricomposizione di un materiale al suo stato originario?”


“Non proprio” Roland indicò il lingotto di ferro. “Nel caso in cui si trattasse semplicemente di ricomposizione, i lingotti di ferro sarebbero dovuti tornare a essere del ferro grezzo, ma in effetti, si sono scomposti in polvere di ferro e altre impurità”.


“… Quindi, qual è il suo potere?” chiese Usignolo confusa.


“Per il momento non l'ho ancora pienamente compreso, ma se dovessi fare delle speculazioni, direi che la sua abilità ha due effetti. E il risultato finale viene generato a seconda delle sue conoscenze ed esperienze”.


“Conoscenze ed esperienze?”


“Fondamentalmente non ci sono differenze significative tra la carne e il ferro grezzo, entrambi sono composti da una varietà di particelle, eppure con la sua abilità, Lucia riesco solo a scomporre il metallo grezzo, ma non la carne. Credo che il motivo sia che lei non conosca la materia organica... o per così dire, la costituzione generale della vita” spiegò Roland. Nonostante non fosse sicuro di avere ragione, non aveva alcun dubbio sul fatto che quello di cui aveva più bisogno Lucia fosse l'apprendimento di nuove nozioni.


…


Tre giorni dopo, quando il secondo convoglio che trasportava i rifugiati della Regione Orientale arrivò a Città di Confine, si scoprì che la stessa malattia si era diffusa a bordo. Tuttavia, questa volta si era presentata in maniera più grave, con circa metà dei passeggeri colpiti. Dopo avere fatto domande ad alcuni pazienti, Roland scoprì che le macchie nere erano comparse il primo giorno dopo l'imbarco. Ciò significava che erano stati infettati prima dal parassita e che il periodo di incubazione si era notevolmente ridotto.


Allo stesso tempo, Roland ricevette una lettera da Città del Re che portava il sigillo della Camera di Commercio di Margaret.


Dopo avere letto il contenuto della lettera, il Principe iniziò ad accigliarsi.


Sin dalla diffusione della piaga demoniaca in tutta Città del Re, la Chiesa aveva affermato che si trattava della cospirazione di una strega. Hanno inoltre raccontato al popolo di avere un Sacro Elisir in grado di scacciare gli spiriti maligni.


Oltretutto, persino fuori da Città del Re, avevano iniziato ad apparire molte persone malate e per questo motivo, Theo aveva deciso di sospendere temporaneamente il trasporto dei fuggitivi.


Se non si sbagliava, la prima flotta sarebbe rientrata a Città del Re in quatto giorni e con loro avrebbero portato la notizia che Città di Confine era stata in grado di curare la piaga demoniaca. Tuttavia, con circa una settimana di viaggio, sarebbe stato troppo tardi per le persone che avevano già contratto la malattia. Inoltre, la proclamazione pubblica della Chiesa puzzava di cospirazione in atto.


In seguito a continui ripensamenti, decise di mandare un piccolo gruppo per scortare Lily a Città del Re. Altrimenti, più della metà della popolazione di Città del Re e dei rifugiati della Regione Orientale sarebbero morti e i sopravvissuti sarebbero infine diventati devoti credenti della Chiesa.


Roland doveva fare del suo meglio per evitare la nascita di quel tipo di situazione.




Thea




Ciao a tutti parliamo di http://www.cinaincucina.it/raviolo-cinese/ Ravioli cinesi


(1) il cui nome è https://it.wikipedia.org/wiki/Jiaozi Jiaozi ed è un molto popolare in Cina, Giappone e Corea e vi sono numerose versioni legate sopratutto ai condimenti. Vi forniamo anche la https://ricette.giallozafferano.it/Ravioli-cinesi-al-vapore.html  ricetta magari può interessarvi provare a realizzarli.


-Erialis





