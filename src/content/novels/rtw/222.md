---
title: Capitolo 222- La vittoria a lungo attesa
pubDate: 2025-08-07T11:37:50.907Z
tags:
    - rtw
---


Fiordi, Baia del Drago Marino.


I seguaci della Chiesa erano saliti sulle mura, sparando le frecce delle balestre verso le streghe, ma di fronte alla barriera invisibile di Shavi e al servitore magico di Molly, i loro tentativi di resistere mostrarono scarsi risultati. Tutte le loro frecce cadevano a terra o venivano assorbite dalla pancia del servo. Solo quando ricoprirono le loro frecce con piccoli pezzi di Pietra Divina della Vendetta diventarono una minaccia.


Ma alla fine, la quantità di Pietra Divina della Vendetta era limitata, e ogni strega abbastanza sfortunata da essere colpita veniva immediatamente riportata indietro per essere curata. Fino a quando la perdita di sangue veniva fermata in tempo, non sarebbero state in pericolo di vita. Dopo due o tre turni di tiro, più di 20 streghe erano già arrivate alle mura. Cenere vi era già saltata sopra, eliminando dei credenti che osavano mettersi tra i piedi.


Dopo alcuni giorni di indagini prebelliche, conoscevano le debolezze del muro come le proprie tasche. Su nel cielo si sentivano piccioni tubare: era Maggie, a segnalare che tutti avevano raggiunto la propria posizione.


L’esperienza data dalle diverse lotte permetteva ora a Lotus di mostrare la sua capacità senza la minima esitazione; il terreno improvvisamente si scosse e cominciò ad alzarsi. Vedendo questo, alcuni seguaci della Chiesa si precipitarono in avanti per cercare di fermarla, ma alla fine furono tutti decapitati da Cenere uno dopo l'altro. Non ci volle molto perché le mura, che non erano dotate di Pietre Divine della Vendetta, cominciassero a crollare. Seguì un attacco delle streghe che si lanciarono nello spazio aperto, e si avvalsero delle loro capacità per assaltare di continuo i credenti. In un lampo avevano ucciso più della metà di coloro che non avevano una Pietra Divina della Vendetta che li proteggesse, e quelli che ancora erano rimasti in piedi furono eliminati in modo liscio e pulito da Cenere.


Era la prima volta da quando la chiesa era stata costruita che subivano un assalto diretto. Inoltre i nemici erano il nemico giurato della Chiesa. Anche il sacerdote che vi era di stanza sapeva  che stava arrivando la fine, e si rivolse ai suoi seguaci perché prendessero le pillole e si sacrificassero per Dio. Dieci di quei credenti, impazziti, si precipitarono verso Cenere, e usarono il loro corpo per cercare di fermarla, mentre il resto di loro si gettò su Lotus.


Vedendo questo, Lotus sollevò dal terreno un muro di terra, che aveva già preparato, bloccando così temporaneamente il nemico. Essendo la Pietra Divina della Vendetta incapace di eliminare gli effetti magici già completati, dovettero prima girare intorno al muro, ma ormai dietro di esso non c’era più nessuno.


Senza opzioni migliori, i credenti furiosi si voltarono, assediando ancora una volta Cenere. Ma in quel momento le streghe apparvero di nuovo dietro di loro, prendendoli in contropiede. Dopo mezz'ora di combattimenti e perdite continue, il terreno era coperto dai corpi dei seguaci della Chiesa, solo il Sacerdote era rimasto in piedi.


Si gettò le pillole in bocca tremando, ma prima ancora di avere il tempo di inghiottirle, Cenere arrivò e gli tagliò il braccio.


"Dannata creatura malvagia! Mostro maledetto dal Diavolo!” ruggì istericamente il Sacerdote, pieno di paura tenendosi con l'altra mano l'estremità tagliata del braccio.


"Hai paura? Hai mai pensato ai loro sentimenti quando hai torturato e ucciso quelle innocenti?” Cenere dichiarò freddamente: "Rispetto a noi streghe, scarti come te assomigliano molto di più a servitori del diavolo, tu che non disdegni nessun crimine. Quindi, sentiti a tuo agio quando ti spedirò all’inferno!”. Terminato il discorso, fece cadere la spada, tagliando la sua testa e la maledizione.


"Abbiamo vinto?” Molly arrivò al suo fianco, la voce e il volto che esprimevano incredulità.


"Sì," Sospirò Cenere con sollievo. "Questa era l'ultima chiesa dei Fiordi, da qui in poi non c'è più nessuna roccaforte sulle isole, abbiamo vinto! ”


Anche se il potere della Chiesa nei fiordi era debole, con solo un centinaio di credenti in ogni chiesa e nessuno dell’Armata dei Giudici di stanza, era comunque la prima volta che le streghe avendo affrontato frontalmente la Chiesa riuscivano a vincere. Dal fuggire in tutte le direzioni quando sentivano l’erba muoversi per il vento erano ora passate a riuscire a conquistare la chiesa, abbattendo l'enorme mostro del passato; anche se era solo una parte trascurabile della Chiesa, era abbastanza per emozionare tutte le streghe.


Proprio come si aspettava, dopo che tutti confermarono la tanto attesa vittoria, non poterono fare a meno di festeggiare a gran voce. Nel cuore di tutte le streghe, la Chiesa era come una montagna invalicabile, e ora, dopo aver fatto il primo passo per scalare questa montagna, potevano vedere i primi bagliori della luce splendente dell'alba. Da adesso, i Fiordi erano diventato la loro vera patria.


"Abbiamo vinto!


"Lunga vita a Sua Maestà Tilly!”


“Guu guu"!


...






Dopo essere tornata sull'isola in barca, Cenere non vedeva l'ora di tornare alla residenza di Tilly, e darle la notizia che le streghe avevano ottenuto una vittoria completa. Ma quando la incontrò, quest'ultima si accarezzò i capelli grigi e setosi, portandoseli dietro l'orecchio, e svelando un sorriso smagliante disse: "Maggie mi ha già informata, ho sentito che tutte voi siete sane e salve, è davvero magnifico".


In effetti, rispetto ad andare per mare, era molto più veloce trasformarsi in un uccello marino e tornare volando. Cenere si guardò intorno, ma non fu in grado di scorgere quella figura familiare. “Maggie?”


"Se ne è andata subito dopo aver riferito della vittoria", Tilly scosse la testa.


Ascoltandola Cenere non poté che restare scioccata: "Lei... è già tornata al Confine Occidentale?


"Beh," disse Tilly con una risatina, "Forse ha trovato un buon amico laggiù. Dopo pochi giorni, già non riusciva più ad aspettare e ha chiesto se poteva tornare. Se non fosse per il fatto che avevamo bisogno del suo aiuto per battere la Chiesa, temo che, dopo aver consegnato la lettera, si sarebbe voltata e avrebbe volato subito indietro nello stesso giorno... Mi incuriosisce sempre di più l'altra parte".


Per un po’ Cenere esitò, poi chiese: “Forse non avrei dovuto lasciarla lì?”


"No, è stato eccellente", rispose la Quinta Principessa con una voce ferma, "È solo perché hai lasciato Maggie a Città di Confine che abbiamo potuto facilmente entrare in contatto con l'altra parte. Inoltre, le ho anche consegnato la mia risposta da portare a Roland Wimbledon", fece una smorfia, “Prova a indovinare, cosa gli ho risposto?”


"Naturalmente hai rifiutato. Attraversare il mare per raggiungere quest'isola era già molto rischioso, come potremmo allora mandare delle streghe nella Regione Occidentale".


"No, ho accettato la sua richiesta", sorrise Tilly, "Inoltre, l’ho informato sulle capacità delle streghe non combattenti e detto che finché potrà garantire la sicurezza delle streghe, prenderò in considerazione di mandare alcune streghe a Città di Confine. Cos’è che ha detto? Oh, giusto. Approfondire la nostra amicizia imparando e osservando insieme, avanzando di pari passo". Si fermò: "Se sarà necessario, andrò io stessa a Città di Confine".


"Sua Altezza Reale!” Cenere non poté impedirsi di gridare scioccata il suo precedente titolo.


"So cosa ti preoccupa, ma in questo momento il più grande nemico di noi streghe è la Chiesa. Questo significa che solo avendo più alleati potremo avere più potere. Il fatto che abbiamo affari con le varie isole del fiordo è dovuto alle relazioni proficue che ci porta, mentre l'Associazione delle Streghe Alleate di Città di Confine può essere considerata un nostro amico naturale. Allora, perché non mostrare loro un po' di buona volontà?” Tilly rideva: "Inoltre, secondo Maggie, è possibile evolvere di nuovo le proprie capacità imparando a conoscerle. Se le streghe che inviamo imparano questa tecnica, anche l'Isola Dormiente ne trarrà beneficio".


"Ma se vai di persona, nel caso in cui l'altra parte ..."


Tilly agitò una mano per farla smettere, "Stai tranquilla, non intendevo dire che me ne andrò immediatamente. Fino a quando la situazione non sarà chiara, non correrò il rischio di andarci. E non dimenticare che Sylvie può vedere attraverso tutti i tipi di camuffamento, non importa se è un buon trucco o un’illusione magica, nulla può sfuggire ai suoi occhi. Finché lei farà parte del primo gruppo di persone che invieremo a Città di Confine, potrà aiutarmi a scoprire la verità celata dietro il Quarto Principe. Inoltre, anche se fosse pericoloso, non resteresti ugualmente al mio fianco?”


Cenere la guardò a lungo negli occhi, e infine annuì.


"Certo, possiamo aspettare che Maggie torni il mese prossimo prima di riparlarne". Tilly rise. "In questo momento abbiamo cose più importanti da fare".


“Cosa?” chiese Cenere, un po’ sorpresa. Ora, dopo che tutte le roccaforti della Chiesa nei fiordi erano state distrutte, sembrava che l’obiettivo restante fosse solo quello di continuare a sviluppare pacificamente l’Isola Dormiente... ma quando vide l'espressione dell'altra, non le sembrò che fosse così.


La Quinta Principessa indicò i guanti di seta bianca con la gemma rossa su di essa, "Non ci sono rovine solo nei regni della terraferma, ci sono anche antiche rovine sulle Isole Ombra del Fiordo. Molto probabilmente le pietre magiche della gente di mare vengono da lì. Approfittando della distruzione della Chiesa, voglio andare a dare un'occhiata io stessa. ”


"Si tratta della leggenda dello Spettrale Fiume Rosso?” Dopo aver avuto a che fare con i fiordi per qualche tempo, Cenere aveva sentito parlare anche di questa leggenda: "I resti sono nascosti nel mare, appaiono e scompaiono di tanto in tanto. Inoltre, nei dintorni ci sono molte correnti sottomarine pericolose e mostri marini, il che rende impossibile raggiungerli per la gente comune. Da quando sono stati scoperti per la prima volta, molti esploratori, per guardare quella meraviglia incredibile, sono stati colpiti dalla sfortuna e ora sono sepolti sulle Isole Ombra. Inoltre non sai la posizione precisa delle rovine, quindi compensi di arrivarci?"


Tilly sorrise. ”Forse non so dove sia, ma conosco qualcuno che ci può portare lì. Infatti, questo grande esploratore attualmente si trova sull’Isola Dormiente, ed è anche colui che ha scoperto per primo queste rovine".




Merges
                                


                                



