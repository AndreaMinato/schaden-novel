---
title: Capitolo 227- La Talpa
pubDate: 2025-08-07T11:37:50.908Z
tags:
    - rtw
---










Nella sala principale della chiesa (1), il sacerdote Ferry (2) osservava un contadino inginocchiato ai suoi piedi.


La sua corporatura che un tempo era stata alta e robusta, adesso era diventata una massa contorta, le sue mani tremavano leggermente e la pelle presentava un anormale colorito viola. Non ci sarebbe voluto molto perché quelle chiazze diventassero macchie nere e si diffondessero per tutto il corpo. Lo si poteva considerare abbastanza resistente per avere contratto la malattia solo in quel momento. 


“Mi ricordo di te, sei Montagna Rocciosa del distretto orientale, vieni spesso in chiesa a portarci cereali e grano freschi” disse il sacerdote.


“Mi... ha riconosciuto! Mi fa molto piacere, Sua Riverenza” si inchinò ripetutamente, “La piaga demoniaca ha infettato la mia famiglia, io, ho bisogno del Sacro Elisir, io vi supplico”.


“Tuttavia, cosa hai portato alla Chiesa oggi? Il Sacro Elisir non è qualcosa che posso dare via a mio piacimento” dichiarò Ferry, senza bloccarsi o prendere tempo. “Questo scambio richiede qualcosa che sia dato col cuore”.


“Io, io per comprare la cura, sono stato ingannato da quei topi e ho perso tutto il mio denaro” iniziò Montagna Rocciosa con voce tremante, “Per favore, mi perdoni, il mio cuore non era sincero, non avrei mai dovuto cercare scorciatoie nel mercato nero. Al momento ho solo un ultimo uovo rimasto, per favore, lo accetti” con queste ultime parole prese un uovo rotondo dal petto e glielo offrì tenendolo tra le mani estese sulla sua testa.


“Il fatto che tu abbia riposto la tua fiducia in quelle persone ingannevoli e crudeli del mercato nero sarà ovviamente punito, ma Dio porgerà sempre la mano per aiutare un agnello che ha perso la retta via. Solo coloro che riconoscono le loro colpe saranno in grado di fare progressi nel loro pellegrinaggio” Ferry prese l'uovo e sorrise “Alzati, Dio ti perdona”.


“Da-davvero?” Montagna Rocciosa non credeva alle sue orecchie.


“Gli emissari di Dio non ingannerebbero mai qualcuno”. Ferry fece un cenno e un altro credente con in mano una scatola con delle pozioni si avvicinò. Il sacerdote prese quattro fiale e le diede a Montagna Rocciosa. “Se non ricordo male la tua famiglia conta quattro persone in totale, giusto?”


“Sì, Sua Riverenza” ingoiò le lacrime, prese il Sacro Elisir e si chinò per baciare i piedi del sacerdote: “Grazie, grazie, d'ora in poi dedicherò la mia intera vita alla Chiesa e Dio!”


Questa scena toccò il cuore di tutti i fedeli accanto che iniziarono immediatamente a esultare, dando un felice benvenuto a un nuovo membro della loro famiglia di credenti.


Ferry aspettò che l'acclamazione diminuisse un po' prima di fare un cenno per indicare che avrebbero dovuto smettere, poi disse chiaramente: “Prossimo”.


…


La distribuzione del Sacro Elisir continuò in quel modo fino al tramonto.


Al suono della campana di Città del Re, il sacerdote Ferry annunciò che per quel giorno la cerimonia di distribuzione si sarebbe conclusa, ma il giorno successivo sarebbe ripresa. Anche se i cittadini lo pregavano di rimanere, lasciò la sala.






Anche se il suo corpo si era in qualche modo stancato, il suo spirito stava ancora bruciando. Essere nella sala principale, ascoltare le suppliche e le preghiere delle persone e osservarli desiderare di fare qualcosa che potesse fargli piacere, tutto ciò gli rendeva impossibile non sentirsi come un Dio nella sua mente.


No, ciò che normalmente viene chiamato Dio è solo la Chiesa, pensò Ferry. Abbiamo sviluppato la piaga demoniaca e il suo antidoto, non ci è difficile decidere sulla vita e la morte delle persone, quindi qual è la differenza tra noi e Dio? Con un sospiro pieno di emozioni, si convinse ancora una volta che l'avere rinunciato all'eredità di famiglia ed essersi unito alla Chiesa fosse stata la scelta migliore.


Di fronte un simile potere, nessuno potrebbe fermarci. Ricchi uomini d'affari? Nobili di alto rango? Quando si sarebbero trovati di fronte le morte, sarebbero stati tutti disposti ad abbandonare tutto in cambio dell'opportunità di vita di vivere.


Mentre tornava nell'area di riposo nella sala sul retro, un prete gli si avvicinò affannato e gli sussurrò all'orecchio: “Sua Riverenza, c'è un topo di fogna che afferma di avere scoperto qualcosa su una questione importante”.


“Su cosa?”


“Qualcosa che riguarda i rifugiati della Regione Orientale, la vera notizia la dirà solo a Lei quando la incontrerà faccia a faccia” rispose subito il prete.


Secondo le istruzioni che gli erano state date dalla Chiesa, Ferry avrebbe dovuto sfruttare a pieno la piaga demoniaca e la sua cura e avrebbe dovuto radunare il maggior numero di seguaci possibile per Hermes. Quindi, una parte del piano consisteva anche nella fidelizzazione dei rifugiati, ma paragonati ai cittadini di Città del Re non erano poi così importanti. Intendeva aspettare ancora due o tre giorni e lasciare che metà di loro morisse prima di uscire e curare il resto. In questo modo si sarebbero sentiti abbandonati dal loro Re. Di conseguenza, in tutta Città del Re, circa il 90 % della popolazione sarebbe diventata una seguace della Chiesa. Questo merito, insieme all'ordine di lotta al trono, sarebbe stato probabilmente sufficiente per portarlo più vicino alla strada per raggiungere il rango di Vescovo.


Almeno, per quanto riguarda il premiare le persone per i loro meriti, la Chiesa è sempre stata molto giusta, non considerava i rapporti di sangue fra nessuno o la sua identità precedente. Se qualcuno avesse svolto un lavoro impeccabile, sarebbe stato promosso.


Che tipo di problema serio poteva essersi creato tra i rifugiati?


Relegò i suoi dubbi nel profondo del suo cuore e disse tranquillamente: “D'accordo, portalo nella stanza segreta, lo raggiungerò fra poco”.


“Sì, Sua Riverenza”.


Si tolse la tonaca da cerimonia, afferrò dall'armadio un'armatura a piastre flessibile e se la mise addosso, poi la nascose sotto un ampio soprabito. Dopodiché si piazzò di fronte uno specchio d'argento per un piccolo controllo prima di recarsi alla stanza segreta.


Il sacerdote iniziò ad analizzare la situazione non appena entrò. Notò che i capelli dell'"informatore" erano disordinati, il suo colorito era giallognolo ed era magro, gli si potevano vedere le ossa delle braccia. Tuttavia, la cosa strana era che nel suo corpo non vi era alcuna traccia delle macchie nere o altri sintomi.


Quando l'altra parte vide il sacerdote entrare, si inginocchiò subito e annunciò: “Sua Riverenza, il mio nome è Ago e ho un'importante informazione per Lei”.


“Hai la mia attenzione”.


“Ma…” alzò lo sguardo che vagò sugli altri due occupanti della stanza segreta, rendendo chiara la sua incertezza a parlare di fronte degli estranei.


“Non fare caso a loro, questo è Sacerdote Shattrath, il mio braccio destro,” spiegò Ferry, “mentre l'altra è l’anziana Hera, la responsabile della sicurezza e della cura di questa stanza segreta, non la lascia quasi mai”.


“Allora vi informerò, ma per quanto riguarda la promessa…”


“Il Sacro Elisir è qui” disse Ferry, ed estrasse impazientemente la fiala blu. “Se l'informazione sarà utile, io, ovviamente, curerò la tua piaga demoniaca”.


“Sua Riverenza, le assicuro che quest'informazione è proprio incredibile” annunciò Ago alzando la testa. “Qualcuno continua a portare via i rifugiati, hanno delle navi vuote per tutto il canale. Ho visto tutto questo con i miei occhi, temo che nel giro di pochi giorni li porteranno via tutti”.


“Portano via quei pazienti infetti ricoperti dalle macchie nere?” Ferry si accigliò. “Sei certo di non avere mal interpretato la situazione?”


Aveva già ricevuto un messaggio che diceva che una flotta stava portando via i rifugiati della Regione Orientale, ma non c'era niente di anomalo. Certi nobili adoravano quando il territorio di un altro nobile veniva investito da un disastro naturale, in questo caso avrebbero potuto razziare della forza lavoro a un prezzo molto basso. Tuttavia, con la diffusione della piaga demoniaca a macchia d'olio, quegli idioti sarebbero stati certamente puniti da Dio. Eppure, adesso... dopo avere saputo che la malattia ha colpito quelle persone, come possono ancora ospitare i rifugiati?


“No, loro hanno una cura per la piaga demoniaca! Dopo che quei mercenari hanno dato ai malati una sacca con una strana acqua da bere, le macchie nere sul loro corpo sono scomparse del tutto. Hanno anche detto di venire dalla Regione Occidentale e che se i rifugiati fossero stati disposti a viaggiare con la flotta, avrebbero ricevuto cibo, un tetto e una paga per il lavoro svolto” lo sguardo di Ago si fermò su quello di Ferry, “Ma la cosa proprio sorprendente è che queste persone stanno lavorando con una strega!”


“Come?”


“Quello che le ho detto è assolutamente corretto, Sua Riverenza!” urlò Ago, " mi sono nascosto tra i fuggitivi e mi sono imbarcato su una nave. All'inizio non vedevo nulla, ma poi qualcuno è saltato via dalla nave e i mercenari a terra hanno iniziato a seguirlo. Non molto dopo ho notato che c'era un'ombra che volava il cielo, ma non era un uccello, era una strega che volava in aria. Io ero così spaventato che non ho osato muovermi. Ho aspettato che la nave facesse diversi chilometri, non riuscivo più a vedere la strega, quindi ho colto l'opportunità e mi sono tuffato in mare per scappare. Mi ci è voluto quasi un giorno per tornare indietro". Ago si sfregò le mani, "Sua Riverenza, adesso crede che quest'informazione valga una fiala di Sacro Elisir in cambio?"


“Un momento, hai detto che hanno un modo per curare la piaga demoniaca, e che anche tu l'hai bevuta. In altre parole, questo significa che eri malato anche tu?” chiese Ferry.


“Uh… sì, ma non avevate detto che fino a quando avevo informazioni preziose da offrire potevo…” Ago fece una smorfia imbarazzata, scoprendo i denti ingialliti e storti nella bocca.


Quindi è questo il motivo, non vuole usarla lui, ma vuole prendere questa fiala di Sacro Elisir e rivenderla al mercato nero. Dopo avere riflettuto per un momento Ferry chiese di nuovo: “Quante persone ha l'altra parte? Sei certo che sono dei mercenari di una carovana? “


“Lo sono di certo, non hanno armature, cavalli e le loro armi erano una specie di lancia di legno. Il loro numero invece…” Ago si passò una mano fra i capelli. “Non più di un centinaio di persone, al massimo!”


“A chi appartengono queste navi?”


“Questo… non lo so, molte navi non avevano una bandiera e anche quando l'avevano, io non riuscivo a riconoscerle. Però i mercenari stessi hanno detto che la flotta stava andando nella Regione Occidentale… ah… già, ha anche detto che l'offerta di lavoro veniva dal Signore di Città di Confine”. Ago setacciò il suo cervello cercando di ricordarsi le sue parole: “lui sta reclamando per sé il territorio e quindi il Signore aveva bisogno di una grande forza lavoro. Questo è tutto quello che riesco a ricordare”.


“Ottimo, quella che ci hai offerto era davvero un'informazione cruciale” il sacerdote prese un respiro profondo, tirò fuori una fiala di liquido blu dalla sua tasca e lo lanciò verso Ago: “Portalo con te, è tuo”.


“Grazie, Sua Riverenza!” Agitato l'ultimo prese la fiala, ma immediatamente il suo corpo iniziò a tremare, i suoi occhi diventarono enormi. Ebbe il tempo di vedere un pugnale sottile che spuntava fuori dal suo collo, da esso una vaga freddezza cominciava già a irradiarsi nel suo corpo. Di colpo, la vecchia guardiana della stanza era al suo fianco.


 


Thea






 Erialis  (1) Chi non ricorda le lezioni di Storia dell'arte? Beh se ve le ricordate saprete che ogni parte della chiesa ha un nome e sicuramente non "Sala", eppure è questo il termine usato dai nostri inglesi per cui ci siamo rivolti direttamente ad Er Mu ossia al testo originale in cinese "trovato 在恢弘的教堂大殿中 " -->; 大殿  ossia dàdiàn main hall of a Buddhist temple. Nel nostro caso l'autore fa riferimento chiaramente alla sala del tempio buddista


(2) In riferimento a questo abbiamo scelto di parlare di sacerdote e non di prete, Pensando di farvi cosa gradita, dato che intanto stavamo controllando il testo cinese abbiamo deciso di proporvi il vero nome di Ferry in cinese infatti è Ferry 费 Fèi 1 surname Fei e 礼 Lǐ 1surname Li quindi il suo nome in cinese è: Fei Li




                                


                                



