---
title: Capitolo 228- Senza Volto
pubDate: 2025-08-07T11:37:50.908Z
tags:
    - rtw
---










L'anziana ritrasse il pugnale, lasciando cadere il corpo sul pavimento. Poi prese la fiala, se la sfregò contro per pulirla e la diede al sacerdote.


“Ottimo lavoro” annuì Ferry, “Adesso portalo via e occupati del cadavere”.


“Sì” rispose con voce roca, poi iniziò a trascinare via il corpo senza nessuno sforzo, non sembrando per niente una donna anziana.


“Sua Riverenza, crede che abbia detto la verità?” chiese il sacerdote Shattrath quando la guardiana lasciò la stanza, “che la carovana e le streghe stiano lavorando insieme… se non ricordo male, non era il Quarto Principe, Roland Wimbledon, a essere stato assegnato a Città di Confine?"


“Che sia vero o no, lo sapremo solo dopo aver inviato qualcuno a esaminare la situazione” concluse Ferry con un'espressione seria. “Tuttavia, credo che sia improbabile che ci abbia mentito. Se inviamo delle spie sulle mura cittadine a dare un'occhiata, dovremmo essere in grado di intuire la situazione dei rifugiati. Quindi, nel caso in cui abbia deciso di mentire per ottenere il Sacro Elisir, avrebbe quanto meno dovuto scegliere una menzogna difficile da verificare”.


“Invierò immediatamente qualcuno a controllare la situazione” il sacerdote si inchinò.


“Va e fai delle ricerche su queste informazioni, poi torna subito qui a fare rapporto”.


Ferry si avvicinò lentamente al tavolo, si sedette e iniziò a giocherellare con l'elisir tra le sue mani. I rifugiati erano già nel sacco. Dopotutto, per controllare i loro movimenti e impedirgli di sfuggire dalla piaga demoniaca, aveva inviato dei topi di fogna dell'organizzazione Mondo dei sogni e li aveva fatti mescolare ai rifugiati. Lì avrebbero sparso la notizia che presto la Chiesa li avrebbe salvati. Se fossero riusciti a sopravvivere ancora per qualche giorno, non avrebbero ricevuto solo la redenzione divina, ma probabilmente, sarebbero stati anche accettati dalla Chiesa e sarebbero diventati cittadini di Città del Re. Per quanto riguardava i topi, la maggior parte era già stata infettata e quindi non si sarebbero risparmiati per ricevere in cambio il Sacro Elisir.


Se l'informazione ricevuta dal topo era corretta, allora quel gruppo di persone aveva iniziato a trasportare i rifugiati da almeno il giorno prima. Inoltre, a giudicare dal loro comportamento, era improbabile che smettessero di trasportarli, ciò significava che stavano intralciando gravemente i suoi piani. Come se non bastasse, sembrava che stessero lavorando con una strega. Infatti, Ferry era convinto che solo una di loro potesse essere in grado di curare la piaga demoniaca.






“Sua Riverenza, il corpo è stato sistemato”. L'anziana donna era tornata nella stanza segreta e aveva attentamente chiuso la porta senza fare rumori. “Quindi è apparsa un'altra caduta?”


“Molto probabilmente” Ferry abbassò la voce “e potrebbe essercene più di una”. Si fermò per un momento, “Comunque, dal momento che non ci sono estranei qui, non c'è bisogno che tu finga di essere brutta. Non ci sono sconosciuti e vederti così è odioso”.


“Sì”.


La donna si piegò sembrando un granchio e dal suo corpo iniziarono a prodursi degli scricchiolii e rumori come se tutte le ossa nel suo corpo cercassero di scorticarsi tutte insieme. A ciò ne seguì una repentina crescita di statura e in un battito di ciglia i suoi capelli grigi tornarono neri e la sua pelle piena di rughe e molle iniziò a restringersi gradualmente di nuovo. Il suo corpo si fece teso ma flessibile ancora una volta, come se il suo tempo stesse scorrendo al contrario. Quando alla fine si raddrizzò di nuovo, si era trasformata in una bellissima e incantevole giovane donna.


“Molto meglio” Ferry soddisfatto, “se ricordo bene, questa qui… è stata impiccata alla Porta, giusto?”


“Sì, mio Signore” annuì lei, “Delle quattro è quella con cui ha passato più tempo”.


“Tu sai davvero… come rendermi felice” il sacerdote schioccò le labbra, “ma mi aspetto che Shattrath torni presto, non c'è abbastanza tempo”. Soppresse il suo desiderio “Inoltre, tu devi ancora occuparti delle cadute”.


“Le lasci a me, mio Signore” giurò inchinandosi. “Non lascerò scappare nessuna delle cadute”.


Un quarto d'ora dopo, Shattrath tornò nella stanza segreta. Prima guardò la strega e poi si girò verso Ferry per fare rapporto: “Sua Riverenza, in effetti molte ombre della parte occidentale della città mancano. Tuttavia, con il buio non riuscivo a vederlo chiaramente, quindi ho mandato dei subordinati con delle torce a esplorare l’area e hanno scoperto che molte tende erano completamente vuote. Ad ogni modo non c'è traccia di luci nella zona del molo, quindi non sono riuscito a capire se la carovana è ancora qui, mentre la strega...”


“Non c'è bisogno di investigare” lo interruppe Ferry “Se l'altra parte osa trasportare via i fuggitivi, le informazioni che ci sono state date dal topo non devono essere sbagliate. In questo modo sappiamo che il loro gruppo ha con loro almeno due streghe, una che può volare e l'altra che può curare la malattia. Quest’ultima in particolare, è una seria minaccia per il mio piano, perciò dobbiamo certamente fermarle. Per adesso stanno curando le persone fuori dalla città, ma se quella strega dovesse entrare e curare apertamente i malati, la nostra propaganda che afferma che il Sacro Elisir è la loro unica soluzione, diventerà solo una barzelletta!”


“Cosa dobbiamo fare?” gli domandò il suo braccio destro, “Dovremmo mandare l'Armata dei Giudici ad arrestare la strega?”


Ferry scosse la testa: “Siamo a Città del Re e non nella Città Santa di Hermes. Qui la Chiesa ha circa 20 Giudici, se mandassimo loro chi manterrà l'ordine domani durante la distribuzione della medicina? Come se non bastasse il loro numero è troppo esiguo, riuscirebbero solo a punirli come monito per gli altri, e a che servirebbe? Anche se fossero in grado di battere i mercenari, le streghe molto probabilmente avrebbero tutto il tempo di fuggire” Questa è Città del Re, l'Armata dei Giudici qui si occupa solo di mantenere l'ordine ed è composta da circa una dozzina di persone. Se al contrario fossero stati in diverse centinaia, temo che il Re non riuscirebbe a dormire senza averci prima soggiogato.


“Allora… dovremmo informare la Città Santa e chiedere al Vescovo di mandare rinforzi?”


“Credo proprio che i fuggitivi se ne saranno già andati quando i Giudici arriveranno” fece notare Ferry con tono di scherno, “Dopotutto, non c'è bisogno dell'armata di punta della Chiesa per gestire un gruppo di mercenari, lasceremo che sia il Mondo dei Sogni a occuparsene”.


“Lasceremo i topi a occuparsene?” chiese Shattrath incredulo.


“Almeno sono numerosi, prima fagli circondare il molo e poi falli attaccare in gruppo tutti insieme. Cosa ne pensi, senza un'armatura e con solo le lance di legno, quanti topi possono gestire?” chiese.


“All'incirca due o tre”.


“Quindi saranno circa 200 persone al massimo, mentre Mondo dei Sogni riuscirà a radunare un gruppo di circa mille persone o più. Ovvio, questi coraggiosi e aggressivi scarti non saranno mai in gradi di attaccare in formazione come l'Armata dei Giudici, ma saranno più che sufficienti per uccidere un gruppo di mercenari” Ferry si alzò in piedi. “Informa Tanis Zanna Feroce, digli che ha un giorno per radunare le sue forze, più sono meglio è, e domani notte attaccheremo. Non dirgli che ci sono altri modi per curare la malattia e non dirgli nemmeno che dovranno affrontare delle streghe, digli solo che deve assicurarsi che nessuno scappi. Il suo pagamento sarà un cofanetto di Sacro Elisir, se vuole tirarsi indietro o percepisce delle incongruenze, digli che se non ci aiuterà, da me non riceverà più del papavero (*) o delle felci dormienti”.


“Ma le streghe… che cosa dovremmo fare contro di loro? Soprattutto quella che riesce a volare in cielo”.






“Non volerà per tutto il tempo, e i topi non riusciranno a chiudere il combattimento in poco tempo, in altre parole... il loro unico ruolo sarà quello di attirare l'attenzione da un'altra parte” disse Ferry camminando verso la strega, stese una mano per accarezzarle gentilmente il viso. “Se Senza Volto troverà un’opportunità, si introdurrà nel loro campo, senza essere vista”.


Tutto quello che le serve è toccarli una sola volta e riesce a trasformare completamente se stessa o un altro nella persona toccata. E non si tratta solo del suo aspetto, riesce anche a imitare perfettamente la sua voce e statura. Dato che nemmeno la Pietra Della Vendetta Divina può toglierle quest'abilità, diventerà la perfetta assassina. Ed è questa la ragione per cui è diventata una delle poche streghe addestrate appositamente dalla Chiesa.


“Quando l'altra parte si accorgerà che non riuscirà a vincere in alcun modo, l'intero campo non potrà che sprofondare nel caos e in quel momento, Senza Volto si assicurerà che nessuna strega sopravviva”. Il sacerdote iniziò a ridere.


 


Thea






 Erialis (*) Oggi parliamo di papaveri, per le felci vi rimando al capitolo 179 invece. Ma perché l'autore ne parla? E' molto semplice il papavero è una pianta che non solo viene usata in cucina, ma ha anche delle proprietà sedative molto leggere. Da alcune varietà di papavero viene anche estratto l'oppio.  I papaveri hanno diverse colorazioni (questa cosa non la sapevo nemmeno io ) e nel linguaggio dei fiori ovviamente cambia il significato.Il termine Papaver somniferum deriva da Somnus il dio greco protettore del sonno per gli effetti rilassanti mentre la parola oppio deriva dal greco opos «succo o lattice». La pianta comunque è conosciuta fin dalla notte dei tempi infatti perfino i Sumeri 5mila anni fa lo utilizzavano chiamandolo: "La pianta della gioia", per gli Egizi era un calmante, mentre Ippocrate (460-370 a.C.) lo consiglia come rimedio per alcune malattie. Tantissimi medici lo hanno usato e nel Rinascimento, Paracelso alchimista, astrologo e medico svizzeri lo elaborò fino ad ottenerne il famoso:laudano. In Cina si cominciò ad usare intorno al 1100 a.C. in particolare in cucina tuttavia il bando del tabacco da parte dell'imperatore Tsung Chen nel 1644 spinse la popolazione all'utilizzo dell'oppio che divenne una piaga sociale. L'oppio divenne così diffuso che nel 1840 scoppiò la prima guerra dell'oppio fra Cina e Inghilterra che portò al trattato di Nanchino che stabiliva la cessione di Hong Kong alla Gran Bretagna, l'apertura dei porti cinesi al commercio internazionale e ad un ingente risarcimento. Nel 1856 scoppiò la seconda guerra dell'Oppio sempre fra Cina e Inghilterra, nel frattempo alleata con USA e Francia che si conclude con la legalizzazione da parte della Cina del commercio di questa droga. Solo intorno al 1905 con "Pure Food and Drug Act" si inizia a regolare la vendita dei preparati d'oppio. Nel 1912 all'Aja viene ratificata la convenzione internazionale sull'oppio che può essere usato solo in campo medico. Insomma una vera rivoluzione ora come ora la produzione e commercio d'oppio è illegale in moltissimi paesi. La cosa più importante però fu che nel 1897 Felix Hoffmann, chimico tedesco, lavorando la morfina, che fu isolata da Armand Séquin nel 1804) creò prima l'aspirina che ancora oggi usiamo e poi l'eroina. Heinrich Dreser, l'allora farmacologo della Bayer, iniziò così la sperimentazione della nuova molecola sintetizzata e dai suoi esperimenti sugli animali dedusse che migliorasse le funzioni respiratorie e calmasse la tosse (erroneamente interpretò la riduzione degli atti respiratori come un miglioramento della profondità e della qualità degli stessi). 








                                


                                



