---
title: Capitolo 229: La vigilia del ritorno
pubDate: 2025-08-07T11:30:06.711Z
tags:
    - rtw
---










Terzo giorno, fuori dalle mura di Città del Re.


Usignolo si nascondeva nel suo mondo di nebbia, osservando tranquilla un gruppo di rifugiati dai vestiti logori. Un’ondata di rifugiati dopo l’altra si riuniva e lentamente si dirigeva con Sir Brian verso il ponte, guidata dall’abilità di manipolazione del suono di Eco.


Ora non si comportavano più come due giorni prima, quando dovevano farsi strada a forza attraverso l’accampamento, pochi alla volta. Dopo che molti rifugiati erano stati portati al campo, anche gli altri avevano notato questo movimento, e quando un gruppo veniva portato via, ne arrivava un altro. A questo punto anche le guardie di Città del Re si erano accorte di quello che accadeva sotto ai loro occhi, ma dal loro punto di vista era meglio che quei sudici rifugiati se ne andassero in fretta da lì una volta per tutte.


Il piano stava procedendo senza intoppi, il numero di rifugiati del distretto orientale si era quasi esaurito, mentre quelli alla Porta Nord avevano preso l’iniziativa di avvicinarglisi. Forse entro il tramonto sarebbero già riusciti a salpare.


Tutti sembravano indaffarati, solo Usignolo pareva rilassarsi. In confronto a Eco, circondata da ‘mercenari’, e responsabile di guidare i rifugiati, e Lily che, sotto la scorta del Primo Esercito, produceva continuamente acqua purificata, le guardie di Usignolo sembravano essere di troppo.


Solo quando i ‘mercenari’ dovevano trasportare pazienti troppo malati per muoversi da soli era necessario che lei stesse all’erta.


Usignolo notò che Eco aveva alzato la testa e, guardando l’imponente Porta Orientale, aveva sospirato.


“Cosa è successo?” le chiese Usignolo dopo essersi avvicinata.


“Non è niente, sono solo un po’ giù.” L’espressione di Eco divenne molto  triste. “”Prima che mi vendessero a Città del Re, ho dovuto soffrire per tutto il tempo lungo la strada. Finora pensavo che fossero freddi con me solo perché ero una sabbipode, un’estranea per la gente di Graycastle. Ma ora sembrano ugualmente spietati verso la loro gente, quindi non c’è poi tanta differenza tra loro e gli abitanti di Città delle Sabbie Ferrose”.


Usignolo ricordò che Eco era stata comprata e venduta come schiava, e non seppe cosa rispondere, Alla fine le mise una mano sulla spalla e le disse con tono rassicurante, “Ma non sono tutti come loro, ci sono anche persone dalle buone intenzioni, come le sorelle dell’Associazione delle Streghe Alleate….e Sua Altezza.”


“Vuoi dire…che Sua Altezza può davvero porre fine alle dispute?” sussurrò Eco, “A prescindere dal fatto che vivano nei grandi Regni, nella Nazione della Sabbia, nei Fiordi, o che siano streghe e persone ordinarie, pensi che possano vivere tutti insieme e in pace, senza doversi combattere l’un l’altro?”


“Se sarà Sua Altezza ad occuparsene, credo che sia possibile,” rispose Usignolo allegramente, “e non lo penso per quelle strane macchine o per le pistole, no, è lui stesso che… Ho come la sensazione che Sua Altezza Reale sia diverso rispetto a noi altri.”


“Certo che è diverso da noi. Lui è il Principe del Regno di Graycastle.”


“No, non è una sensazione che deriva dalla sua identità o dal suo status…” scosse la testa, “Non so dire di preciso da dove arrivi, è solo una sensazione, nient’altro. Forse le persone come il Principe, a cui vengono in mente così tante teorie strane ed eccentriche… come il voler sempre studiare tutte le abilità di noi streghe cercando di comprenderle a fondo, hanno un modo di pensare diverso dagli altri. In ogni caso, se riuscisse a fare una cosa così straordinaria, non me ne stupirei più di tanto.”


“Hai davvero fiducia in lui!” rise Eco, e la sua faccia divenne molto meno triste. ”Spero che un giorno riuscirò ad andare a sud e incontrare la mia gente.”


Fiducia? Sotto certi aspetti sì, ma per altri… non ne sono così sicura. Usignolo volse lo sguardo a ovest e si chiese cosa lui stesse facendo ora che lei non era al suo fianco. Sarà impegnato coi suoi macchinari, o forse è insieme ad Anna? Scosse la testa per scacciare via i pensieri. In ogni caso, a fine giornata partiremo per tornare a Città di Confine, e quando saremo arrivati potrò chiedergli tutto quello che vorrò; e non potrà nemmeno mentirmi. 


…


A mezzogiorno, quando tornarono all’accampamento a riposare, anche Fulmine scese a terra.


In quei giorni Fulmine aveva avuto il compito più arduo di tutti: aveva dovuto pattugliare costantemente in volo sotto il sole cocente. Per nascondersi aveva dovuto indossare un particolare cappotto con ‘ camuffamento celeste’ che era molto aderente e le copriva pure la testa. Quei vestiti dai nomi buffi non erano pensati per essere alla moda. L’esterno era ricoperto da una fantasia di un misto tra blu e grigio, che le permetteva di mimetizzarsi quasi del tutto con il cielo quando volava. Nessuno l’avrebbe notata, a meno che non avesse guardato direttamente verso di lei.


Appena atterrata, la prima cosa che la ragazzina fece fu togliersi il cappotto, poi prese dell’acqua per placare la sete. Usignolo scoprì che i suoi vestiti erano bagnati per il sudore, che le ricopriva anche naso e fronte, e gli occhiali per proteggersi dal vento le avevano lasciato dei solchi sulle guance bianche.


“È stata dura per te,” disse Usignolo, e le si accovacciò di fronte, iniziando a asciugarle la fronte.


“Per fortuna questa gente non si riversa di continuo qui da est, altrimenti sarei morta con questo sole.” Fulmine tirò fuori la lingua.


“Riuscirai ad andare a casa domani?” Lily era scoraggiata e abbattuta. “Non faccio una doccia da giorni, non mi sento per niente a mio agio.”


Usignolo non poté che scoppiare a ridere. Certo, durante il periodo all’Associazione delle Streghe Alleate c’erano state delle volte in cui non si erano lavate per metà mese, e nessuno al tempo se ne lamentava, ma ora lo facevano già dopo poco più di una settimana. Ebbe l’impressione che lo sviluppo dei bagni e del sapone fosse un ‘complotto’ di Sua Altezza; dopo che si erano abituate e affezionate a quelle strane cose, era difficile per loro trovare la forza di volontà di lasciare Città di Confine.


Comunque la calma non durò fino alla fine. Dopo pranzo l’uomo di Sua Altezza responsabile di raccogliere le informazioni a Città di Confine, Theo, arrivò con cattive notizie.


“Vuoi dire che… il Mondo dei Sogni sta radunando l’esercito, con l’intenzione di circondare il molo?” chiese Ascia d’Acciaio accigliato.


“Sì, ‘potrebbero’ prepararsi a circondare il molo,” lo corresse Theo, “La prima parte è decisamente vera, la seconda sembra un po’ strana, quindi i miei informatori non ne erano sicuri. Al momento tutte le altre organizzazioni sotterranee hanno iniziato ad agire, si preparano nel caso in cui il Mondo dei Sogni li attacchi all’improvviso. Ad ogni modo rispetto alla notizia di “circondare il molo” quest’altra notizia può essere vista solo come un tentativo di depistarci, io penso che se la siano lasciata sfuggire apposta, che sarebbe poi un comportamento in linea con il modo di fare dei ratti.


Dopotutto, i membri di quelle organizzazioni sono tutti scarti o bulli, non sono un gruppo coeso. Se i miei informatori hanno ragione, il Mondo dei Sogni è soggetto a un’altra forza, altrimenti per loro sarebbe complicato lasciare i loro territori.”


“Sono solo un gruppo di mascalzoni” Ascia d’Acciaio sembrava il meno preoccupato, “Se si sparpagliano in tutte le direzioni, il tuo piano di vendere la medicina sarà rovinato?”


“Non dovrebbe.” disse Theo, “Non sono in grado di influenzare le pattuglie, è improbabile che mi impediscano di entrare e uscire dalla porta secondaria. Quando saremo entrati in città, le Dita Scheletriche ci aiuteranno nel trasporto dei medicinali. L’unica cosa per cui sono preoccupato siete voi, perché stanotte resterò in città a supervisionare la vendita dell’acqua purificata, per cui temo che non potrò salutarvi domattina.”


“Non importa, in futuro Sua Altezza verrà a Città del Re di persona, ci vedremo ancora in quel momento.” Ascia d’Acciaio gli diede una pacca sulla spalla per rassicurarlo.


Proprio come aveva previsto Usignolo, al tramonto l’ultima nave coi rifugiati salpò per Città d’Argento. I restanti più di 300 che non volevano lasciare la città, ricevettero l’ordine di disperdersi da Ascia d’Argento.


Poi evacuarono tutti verso l’altra sponda del canale, aspettando che calasse la notte.






-Merges




Ciao a tutti lettori e lettrici che ne dite non è bravo il nostro autore? la situazione si sta facendo intrigante, ehhee beh se volete leggere prima il capitolo successivo basta donare 10 euro ovviamente come sempre le donazioni sono cumulabili. Per donare cliccate https://www.paypal.me/erialis QUI







