---
title: Capitolo 23: Nuova fonte di potere
pubDate: 2025-08-07T11:30:06.658Z
tags:
    - rtw
---


“Su, prova a unire queste due piastre di ferro”, disse Roland.


Anna premette le dita sulla linea che le divideva; fece uscire una fiamma dalle dita, fondendo la superficie a una velocità percepibile a occhio nudo.


“Riduci la potenza di fuoco e ricomincia dal lato opposto.”


Anna annuì e ripeté un’altra volta il processo. Le due piastre di ferro erano solidamente saldate insieme e formavano un angolo di 90 gradi.


Roland esaminò cautamente la superficie e trovò che il risultato era proprio come aveva immaginato: una saldatura perfetta, senza alcun difetto. Con giusto un po’ di lucidatura, le tracce lasciate dal ferro fuso potevano essere rimosse. Non era in alcun modo differente dalle moderne tecniche di saldatura.


“Molto bene, signorina Anna, davvero eccellente!” esclamò Roland, esaltato, “Ora dobbiamo unire anche queste due tavole di ferro.”


“Cos’è? Un…secchio?”


“No, è un cilindro”, la corresse Roland.


“Cilindro?” ripeté Anna, perplessa.


“Sì, il cilindro si può riempire d’aria,” Roland indicò un altro pezzo di ferro quadrato “Vedi il forellino che c’è lì sopra? L’ aria può entrare nel cilindro attraverso quel buco, e premere il pistone. E visto che il diametro del pistone è leggermente più piccolo del diametro del cilindro, non può muoversi liberamente al suo interno.”


Anche la geniale Anna, trovandosi davanti a così tante parole sconosciute, aveva un’espressione interrogativa. “Questi…cilindri, pistoni, eccetera, che cosa fanno?”


“Sono necessari per produrre una macchina che possa muoversi automaticamente.”


L’ energia a vapore portò alla prima rivoluzione industriale, era la forza trainante che stava dietro allo sviluppo umano, rimpiazzava del tutto la forza lavoro di uomini e animali.


Era un diagramma schematico familiare a tutti gli ingegneri meccanici, per descriverlo a semplici parole, era la versione più larga di un bollitore. Dopo aver fatto bollire l’acqua, il vapore prodotto doveva essere spinto nel cilindro. Lì, avrebbe spinto un pistone che era connesso a un’asta. Così, l’energia termica veniva trasformata in energia meccanica.


Il principio era molto semplice, il che non significava che fosse facile da costruire. La difficoltà stava nella saldatura di cilindro e pistone, come anche nella produzione del gasdotto. Senza adeguate abilità di lavorazione del metallo e facendo affidamento solo alla forgiatura a mano, costruire un cilindro utilizzabile sarebbe rimasto un sogno.


Comunque, con l’aiuto delle capacità di Anna, poteva rimediare alla mancanza delle loro abilità manifatturiere.


Dopo aver pianificato il tutto, Roland si inventò un design usando quattro piastre di ferro della stessa misura, così che la fucina potesse facilmente rifinirle. Poi le piastre di ferro sarebbero state saldate insieme da Anna formando un angolo di 90 gradi. In questo modo era possibile ottenere un cilindro quadrato molto rigido. Con l’aiuto di Anna, non aveva bisogno di usare il procedimento tradizionale. Prima creavano una macchina perforatrice tubolare, poi lo lavoravano per ottenere un cilindro circolare. Le altre grandi parti potevano essere divise in pezzi più piccoli e saltate insieme. Così era anche possibile fabbricarle in una piccola officina. In questo modo, erano in grado di produrre tutti i componenti necessari per una macchina a vapore.


In effetti, prima dell’invenzione della saldatura, le persone potevano solo mettere insieme piccoli pezzi con viti e bulloni. Visto che il cilindro interno doveva essere liscio, i normali metodi di aggancio ovviamente non potevano essere usati.


L’unico problema era il gasdotto. Il processo per produrlo non era niente di particolare, doveva essere riscaldato fino a diventare di colore rosso, poi gli veniva data la giusta forma a colpi di martello. Questo era anche il metodo per produrre una canna di fucile a carica anteriore. Poi alla canna bisognava solo aggiungere rigatura e raddrizzatura, nulla di troppo complicato.


Il problema era che per Roland era impossibile far venire il fabbro nel giardino sul retro del castello, visto che ancora non si sapeva che Anna non fosse stata giustiziata. La forgiatura non era il loro forte, ma in un disperato tentativo dovettero farla fare al cavaliere comandante, sotto il controllo dello stesso Roland.


Dopo aver aspettato tre giorni, Roland finalmente ottenne, nel suo giardino sul retro, la prima macchina a vapore.


“È questa la potente macchina di cui parlavi?” Carter si accigliò osservando lo strano macchinario, ma aveva visto lui stesso che quella macchina non aveva nulla a che fare con la magia. Ogni piastra di ferro era stata maneggiata da lui, e a lui sembrava solo una fornace sigillata. Era impossibile che il diavolo se ne interessasse.


Ma poteva muovere verso l’alto un ammasso di metallo? Sembrava molto malfatta e senza una base, era possibile che volasse?


Ma agli occhi di Roland, questa macchina apparentemente semplice trasudava la bellezza dell’industria moderna. Stando sulle spalle dei giganti, naturalmente non non aveva bisogno di inventare la macchina a vapore di Newcomen o quella di Watt, invece costruì una macchina a vapore migliorata. Il suo primo prototipo era già una macchina a vapore ad alta pressione con una sbarra  a doppia connessione e una valvola scorrevole. La soluzione per renderla migliore rispetto molte delle originarie macchine a vapore stava in alcune delle idee innovative più recenti.


“Presto lo capirai.”


Roland versò un secchio d’acqua nella camera per il vapore e disse ad Anna di dar fuoco alla legna.


Dieci minuti dopo, l’acqua aveva raggiunto la temperatura di ebollizione. Presto si poté sentire uno scricchiolio provenire dal cilindro. Roland sapeva che il rumore denotava l’espansione termica del cilindro. L’espansione del piccolo pistone di ferro era molto maggiore rispetto a quella del cilindro e avrebbe poi esercitato una forte pressione contro le pareti del cilindro.


“Non è solo un bollitore? Non pensavo che fosse davvero una fornace…” mormorò Carter.


Quando il cilindro fu pieno di vapore, la scena divenne animata. La barra del pistone iniziò a spingere verso l’esterno, e quando il movimento fu all’apice, un'altra barra tirò la valvola scorrevole, facendo in modo che il pistone spingesse di nuovo verso l’interno. La ruota connessa alle due aste roteò molto velocemente; attraverso questo movimento, e con maggiore potenza, la velocità velocemente raggiunse il suo massimo.


La macchina emise un ronzio perforante e uscì del gas bianco, creando una sorta di aura inarrestabile e imponente. “Questo è quello che chiama…forze nascoste della natura?” chiese Anna, perplessa.


Il cavaliere comandante aveva un’espressione meravigliata, la grande ruota di metallo che aveva installato a costo di molta fatica ora ruotava e sembrava leggera come una piuma. Stando in piedi accanto alla ruota poteva anche sentire del vento; questo dimostrava il sorprendente potere della macchina a vapore.


In cuor suo, gradualmente si fece strada una lieve preoccupazione.


Sua Altezza aveva detto che poteva rimpiazzare la forza di uomini e animali, e sembrava che non avesse mentito. Se messa su una carrozza trainata da cavalli, era molto difficile per dieci cavalieri resistere a quella forza bruta.


Per allenare un cavaliere qualificato ci volevano quindici anni, ma la costruzione di una macchina del genere aveva bisogno solo di tre giorni. Se il fabbro lavorava solo part time, ci voleva solamente una settimana.


Non serviva darle da mangiare e non si faceva spaventare dal freddo o dalla fame, e neppure da frecce e spade. Bastava installarci davanti un’ariete e poteva infuriare sul campo di battaglia.


In quanto cavaliere tradizionale….la sua esistenza era ancora necessaria?


*


La sera, quando Roland tornò in camera da letto, trovò di nuovo Usignolo ad aspettarlo. Questa volta non indossava il cappuccio, e sedeva al tavolo sorridendo. Le sue mani giocherellavano con delle pergamene, “Sembra che davvero non si debba credere alle voci che si sentono in giro. Dicono che il quarto principe è ignorante e ha un cattivo carattere, in effetti non dovrebbe avere nessuna conoscenza o abilità. Paragonato a un gran maestro di corte, non dovrebbe aver tempo per l’educazione. I disegni su questi fogli sono i progetti per un forno a vapore? La chiami….macchina a vapore, giusto? ”


Cavolo! Non posso avere nemmeno un po’ di privacy? Vai e vieni quando vuoi, pensi che sia casa tua?  In cuor suo Roland la maledisse a non finire, ma comunque rispose con un’espressione calma: “Sì, quelli sono i progetti, ma senza l’aiuto di Anna resterebbero per sempre solo sulla carta.”


“Cosa può fare?”






“Molto. Può aiutare nel trasporto dei minerali, drenaggio, fabbricazione del metallo, forgiatura, può essere utile per qualunque cosa che implica l’utilizzo della forza”.


“Allora la prenderò”, con queste parole Usignolo prese la pergamena e la ripose nell’abito. “Anche l’Associazione delle Streghe Alleate ha streghe con il potere del fuoco”.


“Hey!”


Alla protesta di Roland scosse la testa, “Di certo non mi limiterò a prendere la tua roba, prima di lamentarti guarda qui”, disse mettendo sul tavolo qualcosa di bianco.


Quando Roland raggiunse il tavolo, si accorse che era un rotolo di carta.


Cautamente aprì il rotolo, e ne scorse il contenuto. “Questa è…”


“Una lettera segreta recapitata dai piccioni” spiegò Usignolo con un tono felice “Il destinatario era la tua cameriera, Tyre….sembra che il tuo harem non sia fedele.”


“Non l’ho toccata”, Roland era perplesso.


Tyre, ricordava che lei lo seguiva fin da giovane età, e il precedente quarto principe sembrava essere interessato a lei, ma aveva fallito nel conquistarla, era solo riuscito a importunarla qualche volta. Qui a Città di Confine, per evitare che il principe aspettasse a lungo per la cameriera, lei aveva la camera accanto alla sua. Non si aspettava che questo fosse un piano ordito da uno dei suoi fratelli.


Anche se la lettera non era firmata, dal contenuto poteva capire che era stata mandata da uno dei suoi fratelli. Nella lettera veniva rivelato che l’autore era molto scontento per l’ultimo fallimento, ma i piani per la sommossa alla fortezza Longsong non potevano fallire ancora.


In realtà il primo piano doveva aver avuto successo, pensò, altrimenti lui non sarebbe mai diventato Roland Wimbledon.


Era improbabile che questa lettera fosse stata scritta da Usignolo, perché solo le persone coinvolte nella cospirazione potevano essere al corrente del primo piano di assassinio. E se Usignolo voleva ucciderlo, non sarebbe stato un problema per lei.


“Come hai fatto a rubarglielo?”


“La tua domestica Tyre non è stupida, le sue intenzioni erano di bruciare la lettera dopo averla letta. Sfortunatamente, ha distolto lo sguardo proprio mentre ero dietro di lei. Quindi, cosa vuoi fare ora? Ti serve il mio aiuto per ‘occuparti’ di lei?”


Roland naturalmente capì cosa intendeva con ‘occuparsi di lei’, quindi esitò per un momento, poi in fine annuì “Sono costretto a disturbarti.” Non era molto disinvolto con quel genere di cose. “Se puoi…chiedile chi è la persona nell’ombra.”


“Come desidera, Sua Altezza” Usignolo sorrise mentre gli rendeva omaggio con un saluto, “Bene, questa sarà la ricompensa per i disegni della macchina a vapore”.




Merges
                                


                                



