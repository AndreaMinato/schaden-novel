---
title: Capitolo 232- Isole d'Ombra
pubDate: 2025-08-07T11:37:50.909Z
tags:
    - rtw
---


“I Fiordi hanno innumerevoli isole. Sinora, nessuno ne ha mai oltrepassato i confini", disse un uomo dall'alta statura e dall'aspetto grezzo e vigoroso: "Più verso est si naviga, più il clima diventa imprevedibile e lo stesso vale anche per le isole. Non so davvero che livello di stranezza si potrebbe raggiungere".


“Nemmeno tu hai raggiunto la fine delle isole?" Chiese Tilly curiosa. "Dicono che tu sia l'esploratore più eccezionale dei Fiordi, a parte te, sono davvero in pochi quelli che si azzardano ad oltrepassare l'Isola della Fiamma Ardente e continuano a navigare verso est".”


“Ha ha ha,” l'uomo cominciò a ridere fragorosamente. "I tuoi elogi sono esagerati. Infatti ogni anno ci sono persone coraggiose dei Fiordi che navigano verso est in cerca di nuove terre, ma è difficile trovare qualcosa di nuovo. Con i violenti uragani e la nebbia improvvisa, per le navi diventa impossibile muoversi anche di un solo passo in avanti.


È Tuono, si ricordò Cenere, il primo esploratore a scoprire le Isole d'Ombra. Ma due anni fa, mentre era in viaggio per mari, si persero improvvisamente le sue tracce, e adesso molti pensano che sia morto. Non si sarebbe mai aspettata di ritrovarlo nell’Isola Dormiente, e men che mai che avrebbe stretto un accordo con la Quinta Principessa che consisteva nel tracciare nuove rotte, realizzare mappe e scoprire nuove rovine per l’Isola Dormiente, mentre Tilly avrebbe mandato delle streghe a supportare le sue esplorazioni. Per quanto riguardava il motivo della sua scomparsa negli ultimi due anni, non gliene aveva mai sentito parlare, e neanche Tilly ne aveva mai parlato. Ma lei sentiva che Sua Maestà sapeva la verità, altrimenti non avrebbe mai potuto avere un’intesa simile. Questo rendere Cenere infelice.


“Proprio come l'uragano di ieri?”


“Esatto. Appaiono in un battito di ciglio e spariscono altrettanto velocemente", Tuono scosse la pipa, e lanciò la cenere in mare, poi la riempì con delle foglie di tabacco prima di accenderla di nuovo: "Se non fosse stato per l'abilità magica della tua strega".


“Il suo nome è Molly", gli ricordò severamente Cenere.


“Ah, è vero, la mia memoria", a Tuono non sembrava importare tanto, si grattò dietro la testa e sorrise: "Se non fosse stato per Molly, temo che la nave si sarebbe ribaltata, la sua abilità è semplicemente fantastica. Ho più volte pensato che forse le streghe sarebbero le più abili esploratrici.


“Non è già così?" sorrise Tilly: "... una strega che ha ereditato il nome del più grande Esploratore?"


“Beh...” Tuono inspirò a lungo dalla sua pipa, dopodiché buttò fuori un lungo flusso di fumo: "Spero di sì".


Eccolo ancora; Cenere si arrabbiò, ancora una volta dicono cose di cui non ho la minima idea. Si spostò dalla prua e andò verso la poppa per calmarsi. Sua Maestà sembrava molto impaziente di esplorare le rovine, dopo aver ripulito i Fiordi dalla Chiesa, aveva messo a punto tutte le disposizioni per cominciare a navigare. Con sua sorpresa, Sua Maestà disse inaspettatamente che voleva andarci di persona, per quanto Cenere provasse a dissuaderla, fu del tutto inutile.


Arrivando alla poppa, vide Molly seduta che comandava il suo servo magico che a sua volta teneva una canna da pesca, imparando dai marinai a pescare. Inizialmente i marinai sembravano ostili all'avere delle streghe a bordo, ma dall'uragano del giorno precedente, l'atteggiamento di tutti era completamente cambiato. Molly aveva evocato immediatamente il suo servo e gli aveva ordinato di espandersi subito, inglobando la parte centrale della nave, proteggendola sia dalla pioggia che dal vento. Nonostante la nave fosse stata colpita da un'onda dopo l'altra, agitandola su e giù, lo scafo era comunque rimasto stabile come sempre. Oggigiorno, ogni marinaio considerava le streghe come il proprio porta fortuna, arrivando addirittura ad affermare che in futuro sarebbero stati troppo timorosi di andare per mare senza una strega non che li accompagnasse.


“Sorella Maggiore Cenere, guarda che pesce ho preso!" Molly indicò la botte dietro di lei, lì dentro c'era un pesce senza squame dalla lunga, affilata e appuntita bocca, dall'aspetto completamente differente dai pesci di fiume che aveva visto a Graycastle.


“Cos'è?”


“Pesce spada, a loro piace seguire e viaggiare insieme alle navi, a volte attaccano lo scafo e lo distruggono", rispose un marinaio: "Ma sono anche molto deliziosi da mangiare, specialmente la carne del ventre, dopo averla messa in bocca, si scioglie come il ghiaccio sulla lingua". Sbatté le labbra: "Stasera tutti potranno gustare il pesce spada appena cotto"


“Forse ho preso un altro pesce" Gridò Molly.


Cenere vide giusto un'ombra scura muoversi sotto la superficie delle acque blu, ma insieme ai movimenti magici della canna mossa dal servo, l'ombra divenne sempre più grande, oltrepassando subito la superficie dell'acqua.


“Qu- questo è,” disse il marinaio con sguardo assente: "No, getta via immediatamente la canna da pesca!"


La sua voce non era del tutto scomparsa che già la mostruosa creatura saltò fuori dall'acqua, la sua enorme bocca spalancata pronta ad inghiottire Molly.


Avrebbe divorato la preda in un attimo, ma Cenere fu ancora più rapida del mostro. Prese Molly con la mano sinistra mentre estrasse con l'altra mano la sua enorme spada, infilzandola direttamente nella testa del mostro.


Il mostro emise un urlo di dolore mentre dall'aria atterrava sulle tavole. Poi cominciò a muovere velocemente il suo corpo lungo quasi due metri, cercando di tornare in acqua, ma Cenere non glielo permise. Mise giù Molly, prese la sua spada con l'impugnatura inversa e colpì il mostro dritto al collo.


Per un attimo continuò a contorcersi, sputò fuori una serie di bolle bianche per poi fermarsi del tutto poco dopo.


“Cosa è?" In quel momento Cenere ebbe finalmente l'opportunità di osservare da vicino il mostro davanti a lei. Somigliava in qualche modo ad un pesce, ma aveva anche delle piccole zampe di granchio. L'enorme bocca aperta era grande quasi quanto lei ed era piena di denti affilati. Ma la cosa più disgustosa era il paio di braccia pelose che crescevano dai lati della sua bocca, che erano addirittura divise in cinque dita, in generale avevano l'aspetto di una mano umana.


“Una variante dei fantasmi di mare"! Rispose il marinaio ancora sotto shock, toccandosi il petto: "Spesso camuffano il loro aspetto e si mostrano come pesci, prendono l'esca e trascinando il pescatore nell'acqua. Ho anche sentito che solo dopo che hanno mangiato un essere umano sono in grado di far spuntare le mani!"


“L'ultima parte del tuo racconto è solo una voce infondata", disse qualcuno da dietro. Voltandosi, Cenere scoprì che sia Tuono che Tilly erano arrivati.


“Capitano!" gridò il marinaio, tirò fuori la lingua imbarazzato e si mise velocemente da parte.


“Più una diceria è clamorosa, più è esatta", Tuono si avvicinò e tirò un calcio alla zampa del mostro: "Infatti ha anche un altro nome che forse ti è più familiare".


“Quale?" Chiese Cenere.


“Bestia demoniaca", disse lui lentamente.


“Signor Tuono, nebbia!" Gridò improvvisamente la vedetta.


“Su col morale!" Poi Tuono ordinò con forza: "Abbassate la vela; stiamo entrando nel Mare d'Ombra!”


Cenere notò che il cielo che solo pochi secondi prima era soleggiato e senza nuvole, era diventato improvvisamente coperto, il mare blu diventò di una tonalità molto più scura, come se una massa di inchiostro si fosse diffusa sotto la superficie dell'acqua. L'intera nave fu presto racchiusa in una densa nebbia, dalla poppa non si riusciva nemmeno a vedere la polena nella prua.


“Che succede?" Tilly non poté far altro che afferrarsi al braccio di Cenere.


“Questa è la prova che stiamo andando nella direzione giusta", disse Tuono scherzosamente. "Quando le Isole d'Ombra emergono dal mare, il mare crea una spessa nebbia. Naturalmente, sarebbe stato più corretto dire che l'acqua marina è in bassa marea, circa 3.3 metri più bassa del normale. Questo grosso calo produce una grande quantità di nebbia e le scogliere riemergono dappertutto. Quindi, se abbassiamo un minimo la guardia, affonderemo con le nostre stesse mani. Adesso, ho bisogno del vostro aiuto per assicurarmi che la nave non vada a sbattere contro qualcosa.”


Dopo queste parole, tutti andarono alla prua, e proprio come avevano fatto durante l'uragano, il servo di Molly si espanse al massimo delle sue possibilità. Inghiottendo la prua e finendo addirittura in profondità con parte del corpo, così anche se la prua avesse colpito uno scoglio, il servo magico l’avrebbe sentito per primo.


“Nel caso in cui non avessi avuto noi streghe, cosa avresti fatto?" Chiese Cenere.


“Allora avremmo dovuto contare solo sulla nostra pazienza e fortuna", sospirò Tuono: "La flotta avrebbe mandato davanti a sé una piccola barca per esplorare, e dopo aver ricevuto conferma che il percorso è sicuro, l'avremmo seguita. Ma questa zona di mare non è tranquilla. Come hai visto prima, più vicino si arriva alle Isole d'Ombra; maggiore è il pericolo. Ci sono la nebbia, gli scogli, e i mostri marini... Questo è anche il motivo per cui, anche se molti esploratori hanno raggiunto questo luogo, solo pochi di loro sono riusciti a trovare l'entrata per le rovine”.


Dopo aver navigato in quelle condizioni ancora per circa due ore, la nebbia svanì gradualmente, permettendo a Cenere di vedere sempre di più delle isole circostanti. Si intravedevano solo pochi sprazzi di vegetazione, oltre ad alcuni muschi verdi o alghe, c'erano solo molti crostacei che si arrampicavano sulle rocce: "Sono tutte isole sommerse?"


“Esatto, proprio come nell'Isola Dormiente, ma qui gli intervalli di alta e bassa marea sono molto più rapidi, cambiano più o meno ad ogni ciclo di mezza luna". Rispose Tuono: "Inoltre la sua velocità di alzarsi ed abbassarsi è incredibilmente rapida, come se nel fondale ci fosse un'enorme voragine che risucchia tutta l'acqua circostante. Penso addirittura che il motivo per cui il livello del mare nei Fiordi cambia, sia legato a questo posto. Se si è fortunati, è possibile vedere anche quando l'Isola principale emerge e ritorna ad essere sommersa.






Dontcare










 Erialis Ciao a tutti oggi pubblichiamo un po' in ritardo per problemi tecnici, ok pazienza...vi sono piaciuti i capitoli fino ad ora, beh le sorprese come vedete non mancano ora abbiamo anche nuovi personaggi come la piccola strega con servitore e scopriamo anche la personalità di Tuono il papà di Fulmine, mi immagino quando si riabbracceranno l'uomo duro diventerà un bambinone piangente ne sono certa. Per aiutarvi con la geografia del mondo vi metto il link al forum con la mappa. 




                                


                                



