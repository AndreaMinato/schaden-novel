---
title: Capitolo 235- Una lettera oltre ogni aspettativa
pubDate: 2025-08-07T11:37:50.909Z
tags:
    - rtw
---


Roland aprì la lettera e allo stesso tempo diede una fettina di jerky (1) a Maggie.


“Guuguu!” Quest'ultima aprì il becco e con esso afferrò la carne, in due o tre bocconi l’aveva già ingoiata. Poi strisciò obbediente fino alla fine del tavolo e seppellì la testa tra le sue piume.


“Spero che questa lettera ti trovi bene, mio caro fratello maggiore, o forse sarebbe meglio dire Sua Altezza Reale, Roland Wimbledon".


“Ho ricevuto la tua lettera, mi trovo d'accordo con il tuo pensiero e lo supporto con tutto il cuore. Ciononostante, non comprendo come mai tu abbia improvvisamente cambiato il tuo temperamento e corretto il tuo precedente stile di vita dandy. Hai persino osato acconsentire ad aiutare le streghe e adesso che l'hai fatto la Chiesa è diventata una nostra comune nemica".


“Forse lo sai già, ma sono diventata una strega e questo è il motivo per cui tutti sono così propensi a credermi. D'altro canto, tu sei difatti un Principe, un nobile fino il midollo, eppure anche tu sei stato in grado di ottenere la fiducia di numerose streghe ed è in effetti inconcepibile. Sin da quando ho ricevuto il tuo messaggio, non ho smesso di chiedermi, come ci sei riuscito? Se fossi semplicemente come gli altri nobili, che considerano le streghe come strumenti e nient'altro, allora ti sarebbe stato impossibile ottenere l'approvazione di Cenere che non avrebbe assolutamente scelto di lasciare che Maggie restasse a Città di Confine".


“A prescindere da questo, Maggie ha anche accennato a una macchina a vapore oltre alla tua teoria che la conoscenza possa difatti incrementare la possibilità di evoluzione della magia di una strega, ed entrambi mi sembrano affascinanti. Soprattutto l'ultima, apprezzerei avere modo di discuterne con te nel dettaglio".


“Per quanto riguarda il tuo invito, dopo diverse e continue riconsiderazioni, allo stato attuale, non ho ragioni per rifiutare. La creazione di un'alleanza necessita di fiducia e in cambio ha bisogno di fiducia, e nel caso in cui entrambi ci comportiamo incertamente e vigliaccamente, finiremo solo con aiutare la Chiesa. Dunque, allego a questa lettera la lista delle abilità di quasi tutte le streghe che vivono a Isola Dormiente, in questo modo puoi scegliere le abilità che ti servono maggiormente e comunicarmi la tua decisione tramite Maggie. Se tutto andrà bene, saranno in grado di viaggiare verso il tuo territorio il prossimo mese. Tuttavia, per dei motivi di sicurezza, è meglio che io mandi solo cinque streghe alla volta".


“Ti prego inoltre di specificare un affidabile mezzo di trasferimento e inviare in anticipo delle persone che possano proteggerle. Ogni strega persa, a prescindere che viva a Città di Confine o a Isola Dormiente, sarebbe una grave perdita e getterebbe un'ombra sulla nostra cooperazione. Spero che ti prenderai cura di loro come ti prendi cura delle tue streghe. E se non ti dispiace, per favore, permetti loro di partecipare alle lezioni serali di conoscenze elementari. Credo che ogni strega in grado di evolversi sarebbe un'ottima notizia per noi.


“Come hai detto, la Chiesa ha già messo in chiaro il suo piano di tradirci, ed è solo una questione di tempo prima che i Quattro Regni vengano annessi. Spero che quando quel giorno verrà, tu sarai pronto a occupartene. Tuttavia, nel caso in cui tu non fossi in grado di resiste, Isola Dormiente sarà sempre un porto sicuro per te. Ovviamente ti darò tutto l'aiuto possibile durante la tua lotta di repressione contro l'invasione della Chiesa".


“Infine, (2) che la nostra collaborazione possa portare alla fine dell’oppressione della Chiesa e alla costruzione un nuovo ordine, un nuovo Regno, nel quale non solo le streghe, ma nessun abitante sarà mai perseguitato senza fondamento”.


“Tua sorella, Tilly Wimbledon.”


Mise giù la lettera e sentì un inspiegabile piacere venire dal suo cuore. Con un sorriso smagliante ripose la lettera, prese un altro pezzo di jerky e lo mise di fronte Maggie che immediatamente allungò il collo e beccò il cibo. "Guu,cuckuu!”


Mentre lui accarezzava le morbide piume sul suo collo, lei socchiuse gli occhi soddisfatta.


“Deve essere stato difficile per te, ma per il momento Fulmine ha accompagnato la flotta a Città del Re e ci vorrà ancora qualche giorno prima che torni” le raccontò Roland con un sorriso. “Comunque, puoi cercare Nana o Foglia e giocare con loro, oppure puoi andare in bagno e farti un bagno o potresti semplicemente stenderti e dormire”.


“Guu… guu!” Maggie spiegò le ali, saltò giù dalla scrivania e volò via dalla finestra, in poco tempo scomparve.


I suoni che ha appena emesso devono significare qualcosa come ‘non sono stanca, voglio cercarle e giocare' Improvvisamente Roland si rese conto che di recente riusciva a capire il significato generale di quello che voleva dire anche nella sua forma da piccione.


Che fosse la forza dell'abitudine?


A parte quello, non avrebbe mai immaginato che Tilly avrebbe addirittura accettato il suo invito, e allegato persino una lista delle abilità delle streghe, in poche parole, quello era un vero e proprio enorme scrigno del tesoro, ah! Un attimo, nella lettera non era stato specificato quanto tempo si sarebbero fermate, nel caso in cui volessero completare il Corso di Educazione Elementare dovrebbero passare almeno sei mesi a Città di Confine. Inoltre, se aggiungesse del contenuto addizionale al corso e allungasse la durata a un intero anno, quanti cambiamenti potrebbero apportare le streghe a Città di Confine in quel periodo?


Del resto, se fossero riuscite a evolversi, i suoi benefici sarebbero stati maggiori delle sue perdite. Se decidessero di restare a Città di Confine, potrebbero aiutarlo a migliorare ulteriormente la città, tuttavia, anche se decidessero di tornare a Isola Dormiente, sarebbero comunque dei simboli pubblicitari viventi per lui. Con questo tipo di pubblicità che gira di bocca in bocca, il numero di streghe che desidera andare a Città di Confine potrebbe solo crescere e Tilly non dovrebbe essere in grado di impedire questo cambiamento. Roland credeva che rispetto alla costrizione attraverso promesse o minacce, aspettare e mostrare sincerità fosse la giusta strategia a lungo termine da usare.


Parlando in generale, quella risposta lo aveva lasciato con una bella sensazione di sorpresa molto più grande di quanto si aspettasse. Il comportamento aperto e positivo della sorella l'aveva fatto sentire come se fosse la perfetta compagna di squadra mandata dal destino. In questo modo non avrebbe più dovuto affrontare la Chiesa da solo. E per quanto riguardava una rotta sicura per andare e tornare, Roland ci pensò a lungo. Per evitare il Porto delle Acque Chiare e la Regione del Vento Marino aveva pensato di far passare la rotta attraverso i territori inabitati a sud di Città di Confine. Dopo essere arrivati alle montagne, pensava che avrebbero potuto prendere la mongolfiera per attraversarle, guadagnando così l’accesso diretto alla periferia della città. In questo modo, dall'inizio alla fine, non si sarebbe dovuto preoccupare delle forze della Chiesa, di Timothy o di Garcia.


Più Roland ci pensava, più si sentiva emozionato. Soppresse il suo bisogno di setacciare immediatamente la lista e scegliere le streghe, ma invece rivolse la sua attenzione sulle questioni urgenti che dovevano essere risolte. Del resto, le abilità delle streghe che sarebbero arrivate da Isola Dormiente era un problema del mese successivo, invece, l’attuale problema principale di Città di Confine era la costruzione di case.


Dall’approdo del Primo Esercito a Città del Re, un infinito flusso di rifugiati è arrivato a Città di Confine. Per evitare la diffusione della malattia, Roland aveva adibito un'area a ovest delle mura cittadine per loro. Lì aveva fatto organizzare lunghe file di capanni in legno da costruire, fornendo così ai rifugiati un luogo temporaneo dove vivere. Insieme ai servi della gleba che vivevano dall'altra parte del Fiume Acqua Rossa, al momento contavano più di 8 mila persone. Se i flussi dei rifugiati fossero rimasti allo stesso livello dei giorni precedenti, il loro numero complessivo avrebbe superato le 10 mila unità.


Non era un problema assicurare delle riserve di cibo a quelle persone. Dopotutto, sin dalla fine dei Mesi dei Demoni, Città di Confine non ha smesso un momento di importare cibo, ma era chiaro che la loro sistemazione fosse una questione seria. Durante l'estate, non era un problema vivere in un capanno di legno, oltre a proteggerli dal sole e dalla pioggia, offriva anche un'eccellente ventilazione, nonostante il numero di punture di zanzare potesse essere più alto. Tuttavia, una volta arrivato l'inverno, non ci sarebbe stata alcuna differenza tra il vivere nei capanni e all'aria aperta, la temperatura esterna sarebbe coincisa a quella all'interno del capanno di legno. Se non avesse trovato il modo per farli stare nelle case di mattoni, Roland temeva che la maggior parte non sarebbe sopravvissuta al lungo inverno. In altre parole, Città di Confine doveva costruire case e dormitori per 10.000 persone nei prossimi sei mesi.


Roland srotolò un nuovo pezzo di carta e prese la penna.


Intendeva prelevare parte dei lavoratori attualmente impegnati nella costruzione della Strada del Regno e ricollocarli nella costruzione di case. Dopotutto un ritardo di 10 giorni o mezzo mese nella costruzione della strada non sarebbe stato un grosso problema, al contrario, se le persone fossero morte di freddo nel suo territorio, avrebbe lasciato una macchia sui suoi traguardi. Persino quando era appena "passato oltre" non aveva soldi e nessuno dei nobili voleva aiutarlo, era riuscito ad assicurarsi che nessuno morisse di fame o freddo durante i Mesi dei Demoni. Quindi adesso che aveva l'Unione delle Streghe e la macchina a vapore, insieme a un considerevole reddito e forza lavoro, non poteva naturalmente permettere che una simile situazione si verificasse.


Tuttavia, in quel momento Carter improvvisamente nello studio.


“Sua Altezza Reale, ho delle cattive notizie” annunciò Carter con una faccia seria, “Il laboratorio di chimica è appena esploso”.




-Thea


Come vedete ci sono diverse note la prima (1) riguarda il Jerky che è in pratica un pezzo di carne. La seconda (2) è una nota che viene direttamente dalla nostra traduttrice Thea che così commenta: "Mi ricorda la formula "long may (s)he reign." Che credo sia tipo “che possa regnare a lungo” ho cambiato un po’ perché volevo provare a renderlo solenne. Beh per oggi ho finito di infastidirvi.




                                


                                












Roland si precipitò immediatamente verso il laboratorio vicino il Fiume Acqua Rossa. Una volta sul posto, si accorse che il danno non era tanto grave quanto aveva immaginato. Almeno l'edificio principale per la raffinazione degli acidi non presentava nessun danno, mentre le finestre al lato dell'edificio erano ridotte in frantumi.


“Mio Signore, per favore salvi il nostro insegnate! È rimasto brutalmente ferito, rischia di morire”.






Ecco a voi come sempre  "L'Angolo della saggezza orientale", in qualche modo cerchiamo attraverso i proverbi di riassumere quello che succederà durante la settimana ai nostri amici di Città di Confine.


소 잃고 외양간 고치기 (So ilh-go we-yang-gan go-chi-gi) “Perdi una mucca e poi aggiusti il recinto.


Si dice quando si fa qualcosa quando è ormai troppo tardi. È inutile tormentarsi per qualcosa che è già accaduta. Bisogna pensare bene a ciò che si fa prima di fare le cose sbagliate.
                                


                                



