---
title: Capitolo 238: Come potrei mai rimpiangere tutto questo?
pubDate: 2025-08-07T11:30:06.713Z
tags:
    - rtw
---


Una settimana dopo, la spedizione del Primo Esercito e delle streghe finalmente tornò a Città di Confine. Dal giorno in cui erano partiti, fino al loro ritorno, la missione era durata in totale quasi due settimane, cinque giorni in più del previsto.


La principale ragione per quel ritardo era che, lo stesso giorno in cui la flotta era partita per tornare a casa, il messaggero del Duca Petrov di Fortezza Longsong era arrivato a Città di Confine annunciando lo scoppio di una misteriosa piaga nella fortezza.


Grazie agli avvertimenti di Roland, quando Petrov si era accorto della malattia aveva preso le misure adatte e isolato i pazienti immediatamente, chiuso le porte della città e poi mandato un messaggero a Città di Confine.


Dopo aver ricevuto la notizia, Roland mandò Maggie a cercare la flotta che trasportava il Primo Esercito, facendola volare verso est lungo il Fiume Acqua Rossa, per recare l’ordine di cambiare strada e dirigersi a Fortezza Longsong, e poi tornare a casa dopo aver eradicato la piaga demoniaca.


Il giorno del loro ritorno, Roland portò gli altri membri del Primo Esercito e i familiari di quelli che erano andati in spedizione sui moli per festeggiare il loro ritorno. Accompagnati dal suono della solita marcia militare, i soldati salutarono accoratamente il Principe, mentre altra gente si inginocchiava e gridava “Lunga vita a Sua Altezza!”, imitando la cerimonia di investitura dei cavalieri. Sbarcando sul ponte, si lanciarono tra le braccia dei loro cari e li abbracciarono stretti, con il saluto militare di Eco in sottofondo. L’atmosfera era così vivace che attrasse presto i rifugiati e i servi della gleba, che si unirono a loro.


Tornato a castello, Ascia d’Acciaio fece il rapporto completo della missione.


“Quindi il nemico che ha attaccato il Primo Esercito aveva tra i suoi ranghi una strega?” Dopo averci riflettuto, Roland continuò. “È improbabile che stesse con i ratti.”


“Anche Theo la pensa così. Inoltre crede che i ratti appartengano a un’organizzazione più grande. Altrimenti, quegli scarti non avrebbero mai avuto il coraggio di lasciare la propria tana. Le sole forze a Città del Re che potrebbero controllare i ratti e possedere una strega sono la Chiesa e Re Timothy,” Ascia d’Acciaio disse: “Nemmeno quegli altri nobili sarebbero in grado di far agire i ratti secondo il loro massimo potenziale e lasciare la tana scoperta.”


“Ma Timothy è nella Regione Orientale e non credo che arriverebbe a inviare una strega a combattere da sola, per me la Chiesa è la più sospetta.” Ripensando agli incontri di Wendy e Cenere con la Chiesa, Roland non riteneva per nulla sorprendente che la Chiesa potesse allenare in segreto un gruppo di streghe. “Sei sicuro che sia morta?”


“Il colpo di Usignolo l’ha presa in pieno petto, mandando in frantumi la sua cavità toracica.” rispose Ascia d’Acciaio mentre annuiva, “L’abbiamo seppellita nel campo di grano, dove abbiamo trovato i resti della nostra sentinella.”


Alla fine dell’ultimo giorno, il loro gruppo di trecento persone era incorso in un attacco da parte di un gran numero di ratti, col risultato finale di un morto e quattro feriti. L’unica vittima era stata il soldato morto per mano della strega, i quattro feriti erano stati colpiti per pura fortuna dei ratti da alcune frecce volanti di balestra. La battaglia era finita ancora prima di iniziare, grazie ai revolver che davano loro una potenza di fuoco superiore. I feriti erano stati subito curati adeguatamente e mandati a Città di Confine, dove c’era Nana ad aspettarli. Era grazie a Lily se le loro ferite non mostravano segni di infezione. Finché i quadrelli (frecce di balestra) *non colpivano organi vitali ed erano capaci di fermare quasi subito il sanguinamento, le possibilità di sopravvivere erano altissime.


In generale Roland fu molto soddisfatto nel vedere i risultati che il Primo Esercito aveva raggiunto in quella che era solo la loro seconda spedizione. Come fare poi ad evitare che il nemico attaccasse le sentinelle, Roland ne sapeva molto poco. L’unica cosa a cui aveva pensato era di allestire le postazioni in modo che le sentinelle si tenessero d’occhio l’un l’altra, ma sul come attuarlo di preciso era meglio che fosse Ascia d’Acciaio a decidere.


“Hai lavorato sodo; domani terrò una celebrazione nella piazza centrale della città. Avvisa a riguardo anche tutti i membri del Primo Esercito.”


Quando infine Ascia d’Acciaio se ne andò, Roland lasciò andare un lungo sospiro.


“Ben fatto,” e con queste parole tirò fuori dal cassetto un sacchetto di pesce grigliato e lo mise sul tavolo. “Se non fosse stato per te, temo si sarebbero trovate in grave pericolo.”


In risposta a quelle parole, la figura di Usignolo comparve al suo fianco, e con un sorriso accettò il pesce. “Come ho già detto, avevo tutto sotto controllo.”


“Quanto era forte l’altra?”


“Lei era molto agile e determinata; penso si sia allenata per diversi anni. Se non avesse provato a resistere mentre entravo nella mia nebbia, non posso dire per certo che avrei evitato di essere colpita dalla sua polvere.” Usignolo mentre raccontava faceva spallucce e mentre riportava gli eventi si comportava come se non le interessasse, ma Roland percepì comunque un po’ di disagio mentre raccontava dell’uccisione. “Quando ho visto la sua espressione mentre pugnalava Wendy, ho capito che solo la morte l’avrebbe fermata.”


Roland rimase in silenzio per un momento. “Ricordi ancora cosa mi dicesti dopo la sconfitta della milizia di Timothy?”


Usignolo ci pensò su. ” ‘Non è colpa tua’ ?”


“Esatto,” annuì. “Se era una strega cresciuta dalla Chiesa fin dall’infanzia, ti avrebbe trattata sempre come traditrice, una caduta, anche dopo anni di convivenza non sarebbe stato per niente facile farle cambiare modo di pensare…Almeno con la sua morte la vita di Wendy è salva.”


Usignolo scoppiò a ridere: “Stai cercando di confortarmi?”


“Heh…” Roland diede due colpi di tosse, “Pensavo davvero quelle cose.”


“Non preoccuparti, non sono triste per il nemico; sebbene fosse una strega, la strada che aveva scelto era completamente diversa dal futuro che voglio io, come ho già detto nel viaggio di ritorno.” Usignolo prese un pezzo di pesce essiccato e se lo mise in bocca. “Ho abbattuto il nemico per proteggere le mie sorelle, ho solo fatto il mio dovere, nient’altro.”


“È un bene che tu riesca a pensarla così,” disse Roland felice. L’aveva sottovalutata pensando che sarebbe stata triste e confusa dopo aver ucciso un’altra strega, non si aspettava che l’avrebbe superata in così poco tempo. A quanto pareva, sia nello spirito sia nella mentalità Usignolo si stava avvicinando alla maturità


Ingoiò il pesciolino, poi esitò un attimo, e aprì bocca per dire: “C’era una cosa che volevo chiederti.”


“Cosa?”


“Cosa avete fatto tu e Anna in questi giorni?” Anche se la voce di Usignolo era sempre più bassa, i suoi occhi erano fissi sul Principe. “…sai a cosa mi riferisco.”


Roland quasi rovesciò il bicchiere che aveva in mano, “Keke, chiederlo così all’improvviso, cosa… in questi giorni sono stato occupato a trovare un posto per sistemare i rifugiati, non ho avuto molte occasioni di restare da solo con lei.”


Subito le balenò una scintilla negli occhi. “Questa non era una bugia.”


“Certo che no, stavo –”


Prima che anche solo un’altra parola gli uscisse dalle labbra, Usignolo sparì nel nulla, e subito dopo Roland sentì sulla sua bocca un paio di labbra soffici, un tocco sfuggente che si lasciò dietro un leggero sapore di pesce salato. Ci mise un bel po’ a realizzare cosa fosse appena successo.


“Aspetta –“


Ancora una volta non riuscì a finire la frase. Due dita sottili gli sigillarono la bocca, e anche se non poteva vederla, sapeva che Usignolo era ancora lì accanto a lui.


“So cosa vuoi dire…” gli sussurrò lei all’orecchio, “Non voglio cambiare nulla, non ho intenzione di mettermi tra te e Anna, spero solo di poter restare sempre al tuo fianco, tutto qui. Perdonami se non mi mostro ora, ma non so che espressione dovrei adottare davanti a te. Sua Altezza, non mi disprezzate?”


“…” Roland aprì la bocca, ma non disse nulla. Dire che disprezzava Usignolo era impossibile. La barriera che lo tratteneva dall’accettarla non era qualcosa che riguardasse il piacere o il disprezzare. Era una questione etica, scavata dentro di lui dai vent’anni di esperienza sociale prima di essere catapultato in quel mondo. Ora non riusciva più a ingannare se stesso.


“Se le cose stanno così,” sussurrò, “Non dire nulla. Non è colpa tua; Dopotutto ho solo fatto come volevo io.”




-Merges




"Oh, Oh, mi è semblato di vedele un ...BACIO" un applauso alla nostra Usignolo, lei si che ha carattere e coraggio, molto di più rispetto ad altri personaggi femminili presentati in questa novel.
Ok sono di parte tifo Usignolo è uno dei miei personaggi preferiti. Mi chiedo a questo punto cosa farà Roland, insomma proviene da una cultura che per tradizioni ha più mogli. Mumble...Avete notato che in genere nelle novel il protagonista ha nugoli di donne che lo tampinano? e che sopratutto queste signore/signorine raramente sono gelose fra loro? In genere se ne escono con frasi 


"E' un grande personaggio quindi è giusto che abbia più donne..!" E' un elemento tipico delle light novel mi chiedo se Er Mu seguirà questa linea oppure si batterà per la monogamia assoluta. Personalmente sarei contraria all'harem, ma nelle novel in genere lascio correre e rido leggendo descrizioni come: la pelle di giada, i denti d'argento ( quest'ultima deve fare un maleeeee ).


Ok ora passiamo alle cose interessanti i quadrelli (*) o quadrella è un un particolare tipo di freccia per https://it.wikipedia.org/wiki/Balestra_(arma) balestra, caratterizzata dalla punta a sezione quadra (dal latino quadrus - "un quadrato") che favoriva una maggiore penetrazione nel metallo delle armature. Questo proiettile era noto per la sua pericolosità, dato che le ferite provocate non erano facilmente rimarginabili. I quadrelli erano costruiti generalmente con l'asta in legno e la punta rinforzata in metallo, oppure totalmente in metallo.
                                



