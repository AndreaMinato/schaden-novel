---
title: Capitolo 24- Piano di sviluppo
pubDate: 2025-08-07T11:37:50.872Z
tags:
    - rtw
---
La mattina seguente, quando Roland si alzò, non fu servito dalla domestica Tyre. Al suo posto trovò una cameriera anziana.


Quando uscì dalla camera da letto, il cavaliere comandante Carter lo stava già aspettando.


“Sua Altezza, porto cattive notizie”, disse Carter, a voce bassa. “La sua cameriera Tyre è deceduta la scorsa notte.”


“Cosa?” Roland spalancò gli occhi; anche se lo sapeva già, dentro di sé si sentiva ancora un po’ a disagio. Dopotutto, era morta a causa dei suoi ordini.






“È caduta dal balcone di camera sua. Non abbiamo trovato segni di colluttazione e le guardie non hanno visto nessun intruso vicino al luogo dell’incidente. Quindi… sembra che sia caduta da sola giù dal balcone, è stato un incidente.”


Il cavaliere riferì i risultati delle sue ricerche, e allo stesso tempo cercava di cogliere qualunque tipo di strana oscillazione negli occhi di Roland. Roland certamente sapeva cosa Carter stava cercando. Quando erano a Graycastle, era noto a tutti che il quarto principe voleva prendersi Tyre con la forza. In quel periodo e a quell’età, era una cosa normale che un principe avesse una relazione con una cameriera, questo tipo di affari non era per nulla interessante agli occhi degli altri. Dopotutto, la vita notturna era quasi nulla, non c’era niente da fare a parte mangiare a sazietà e fare le cose che si fanno tra uomo e donna. E non solo con la propria donna; il principe e gli altri nobili si scambiavano le donne, qualche volta dando una festa, quindi un affare tra un principe e la sua domestica non suscitava più che una semplice risata.


Il precedente quarto principe già era conosciuto per essere più moderato in queste faccende, e più tardi era stato rimpiazzato da Cheng Yang, che non aveva mai toccato una donna dopo essere diventato Roland: ad eccezione di Tyre, tutte le altre cameriere potevano essere descritte come sciatte. In più, subito dopo il suo arrivo aveva dovuto affrontare direttamente i Mesi dei Demoni, quindi la sua mente era piena solo di piani di sviluppo, e non aveva possibilità di godersi la romantica vita dei nobili.


“È davvero un peccato”, Roland fece un’espressione addolorata. “In futuro la governante anziana che mi ha servito stamattina dovrà prendere il posto di Tyre. Sarà la nuova capo cameriera.


Carter annuì e se ne andò dopo aver fatto il saluto.


Quando Roland entrò nell’ufficio, vide ancora una volta Usignolo sedere al suo tavolo di mogano.


“Qual è il risultato dell’interrogatorio?”


“Nessuno, si è uccisa appena mi ha visto.” La sua frustrazione si sentiva chiaramente. “Ha agito troppo velocemente, senza avere la minima esitazione.”


“Davvero non l’hai fatta cadere tu?” Roland le girò intorno e si sedette sulla poltrona.


“L’ho legata,” Usignolo portò il proprio corpo più vicino a lui, “ma chi poteva sapere che aveva nascosto del veleno nei denti. Ho dovuto fingere una caduta accidentale.”


“Pensavo che avessi esperienza. E quindi, pensi di aver fatto abbastanza per essere pagata?”


“Hei, non dire così! Anche se non ho ottenuto nulla direttamente dalla sua bocca, non significa che non abbia ottenuto niente in assoluto.” Ridacchiando, Usignolo mise di fronte a Roland un foglio di carta, “ho trovato questo nascosto nella sua camera.”


Roland distese il foglio e vide che era una lettera. Nella lettera, Tyre si riferiva al destinatario come ‘sorella’, ma il contenuto era solo semplice gossip. Comunque, notò che l’altra persona si riferiva ripetutamente al mare, per esempio ‘il paesaggio era bellissimo da guardare’, ‘il suo passatempo preferito era stare in spiaggia a guardare il tramonto’, e altre cose del genere.


Alla fine, Tyre chiedeva quando avrebbe potuto rivedere sua sorella maggiore, visto che le mancava molto. Quando Roland pensò ai territori governati dai suoi fratelli e sorelle, fu sicuro di sapere chi fosse il cospiratore. “Dovrebbe essere mia sorella maggiore Garcia, giusto?”


“Probabilmente è così, i tuoi due fratelli non vedono il mare. Immagino che la terza principessa Garcia Wimbledon abbia preso la sorella di Tyre in ostaggio e l’abbia nascosta lontano da lei. A giudicare dal modo risoluto in cui si è suicidata, non credo che sia stata una decisione presa su due piedi. Ciò che intendo è, prima di essere messa a farti da cameriera, deve aver avuto almeno due o tre anni di rigido addestramento.


Roland sospirò piano. Come ci si poteva aspettare dalla lotta per il trono, non sarebbe finita senza spargimenti di sangue. Anche se non avesse combattuto, ciò non significava che i suoi fratelli non lo avrebbero tirato in mezzo. Per arrivare al trono, i suoi fratelli e sorelle non si sarebbero fermati di fronte a nulla. Era preoccupato che qualcosa del genere potesse accadere nuovamente in futuro.


“Ah, qualcuno sta venendo a parlarle. Mi deve scusare, Sua Altezza.”


Usignolo parlò con un tono derisorio e soffiò aria calda verso Roland, poi sparì all’improvviso, in un battito di ciglia.


Sebbene non fosse la prima volta che la vedeva fare così, vederla sparire in piena luce lasciò Roland scioccato. Esitò per un attimo, poi allungò un dito verso il tavolo vuoto; a metà strada il suo dito fu bloccato da un leggerissimo tocco, “Sua Altezza, non può farlo, renderà Anna molto triste.”


<i>Bene, a quanto pareva la sua abilità è l’invisibilità, non il teletrasporto,</i> pensò Roland, <i>altrimenti sarebbe davvero troppo potente.</i>


Poco dopo sentì bussare alla porta: “Sua Altezza, sono io, Barov.”


“Entra.” Roland ritrasse il dito e assunse un’espressione che non mostrasse emozioni.


Quando Barov entrò nell’ufficio, stava tenendo un grande plico di documenti. Iniziò il suo resoconto della settimana perfino prima di mettersi a sedere. Roland mise da parte i suoi pensieri, ascoltando attentamente ciò che Barov riportava. Dopo aver vissuto un mese in questo mondo, si ritrovò capace di stare al passo col ritmo del cancelliere, a differenza dell’inizio, quando era confuso e disorientato e si sentiva completamente fuori posto.


In generale, le finanze di Città di Confine stavano migliorando. Il principale punto a favore era la vendita di minerali e pietre grezze alla città di Willow. Come pagamento avevano ricevuto quasi 200 ori reali. Dopo aver usato parte di quel denaro per comprare cibo e pagare i salari, ne rimanevano ancora 90 ori.


Barov era di buon umore; con soldi da parte, non sarebbe stato troppo difficile passare l’inverno.


Ma Roland era destinato a non lasciarlo di buon umore. “Voglio formare un gruppo di abitanti che aiutino nella battaglia contro le bestie demoniache. D’ora in avanti si concentreranno solo sull’allenamento. L’istruttore sarà il cavaliere comandante, gli darò specifiche istruzioni a riguardo. Dovrai fare una lista di equipaggiamenti e attrezzature. Queste persone avranno bisogno di armature in pelle, e picche. Devono anche avere a disposizione due ricambi di vestiti invernali.”


“Sua Altezza, questo…in base all’accordo, non è un arruolamento temporaneo permesso solo come ultima risorsa?”


“Se li mandassi sul campo di battaglia senza un addestramento adeguato, sarebbero solo una folla disordinata. Pensi che sia possibile spaventare le bestie demoniache solo con la quantità? Se l’ordine cessa, avremo solo più problemi.”


“Sua Altezza, insite davvero nel restare a Città di Confine?” chiese Barov, esitando.


“Se non possiamo frenare le bestie demoniache, mi ritirerò, ma non pensare che non possiamo contrastare qualche piccola mutazione di normali animali.”


“Secondo i suoi piani, avremo bisogno di più denaro”.


Sentendo che l’altro era così taccagno, rise e rispose: “Queste sono spese necessarie, vai e fallo.”


Nella sua cassa personale c’erano più di 300 ori reali, che venivano principalmente spesi per pagare la costruzione del muro. Di tasca sua venivano pagati anche i materiali necessari per la macchina a vapore e i componenti ordinati dal fabbro. Per la prima macchina a vapore, aveva dovuto spendere quasi 20 ori, e gli servivano come minimo tre macchine.


L’invenzione della macchina a vapore era stato un fattore chiave per la rivoluzione industriale, questo era vero, ma non significava che la macchina a vapore equivaleva alla rivoluzione industriale. Nella storia, il Regno Unito stava cercando la possibilità di sostituire persone e bestiame per aumentare la produttività nelle attività minerarie. Quando Watt migliorò la macchina a vapore, ricevette subito una gran quantità di ordini. Questa nuova forza si era estesa anche a varie altre industrie in un brevissimo periodo di tempo.


A questo punto del tempo non c’erano le basi per la rivoluzione industriale in una piccola città di frontiera. Si poteva anche dire che l’industria non esisteva. Pertanto Roland non si aspettava di ricavare una miniera d’oro dalla vendita delle macchine a vapore, voleva semplicemente portarle nella zona della Miniera Settentrionale per estrarre minerali e ghiaia. Quando la produzione mineraria fosse aumentata, avrebbe esteso l’uso della macchina a vapore. Sarebbe stato da cima a fondo l’ equivalente della promozione dello sviluppo industriale.






Merges
                                
                                



