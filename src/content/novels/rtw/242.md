---
title: Capitolo 242: Nuova area di costruzione
pubDate: 2025-08-07T11:30:06.714Z
tags:
    - rtw
---


La cerimonia di riconoscimento e la premiazione durarono sino a mezzogiorno, dato che dovette ricoprire sia il ruolo del commentatore, sia quello di presentatore, Roland non poté fare a meno di sentirsi esausto alla fine. Fortunatamente, la cerimonia giunse alla sua perfetta conclusione con il suono della campana di mezzogiorno contemporaneamente al saluto a salve di Eco. Ma quando ritornò al castello, immerso nel sudore, e mise piede al terzo piano, fu sorpreso di vedere Anna sorridente ed appoggiata contro la porta del suo ufficio.


“Cosa è successo?”.


“Lo saprai quando entrerai” sbatté le ciglia con quel suo paio di occhi blu lago.


“Ѐ improbabile che sia una trappola” pensò confusamente Roland mentre apriva la porta per poi bloccarsi dalla sorpresa – alla vista delle 12 streghe poste ordinatamente in due fila di fronte a lui, Wendy e Pergamena stavano in prima fila. Non appena videro apparire il Principe, sollevarono un lembo dei loro abiti, piegarono le loro ginocchia in una riverenza e gli offrirono i loro omaggi.


“Ahahah. Che state…”.


Pergamena fu la prima a parlare: "Vostra Altezza, con l’azione che avete compiuto oggi avete dato prova che tutto quello che ci avete detto è la verità. Noi sorelle le siamo tutte profondamente riconoscenti. Non ci sono parole per descrivere la nostra gratitudine, per favore permetteteci di continuare a servirvi”.


“Dunque, si tratta di questo” Roland fece un sospiro di sollievo. “Ho quasi pensato che steste per dire tutte quante addio”.


“Pffft” Wendy non riuscì a non ridere: “Come avremmo potuto, Vostra Altezza? Questo posto è la Montagna Sacra che noi streghe abbiamo sempre sognato. Noi speriamo di poter vivere qui per sempre, a meno che voi non ci ordiniate di andarcene”.


“E questo è esattamente quello che volevo vedere… In realtà, non c’è alcun bisogno di essere così riconoscenti, il fatto di aiutarvi non era un’azione altruistica, lo facevo anche per aiutare me stesso. Non c’è alcun bisogno di essere così formali, preferisco di gran lunga il vostro lato rilassato e senza freni rispetto a questo”.


“Humph! Io l’avevo detto che non era necessario essere formali” sbuffò Lily. “E come potete vedere, ora pensa che siamo diventate troppo serie”.


“Come puoi dirlo? Anche tu hai subito acconsentito a venire qui”, Luna Misteriosa sussurrò: “Traditrice!”.


“Okay gente, dirigiamoci verso la sala da pranzo, Sua Altezza Reale ha ancora bisogno di cambiarsi d’abito” ordinò Pergamena mentre picchiettava inutilmente sulla propria fronte. “Esatto, ho sentito dire dalla Signorina Anna che ultimamente sei andato a letto tardi ogni sera. Per favore prenditi cura di te stesso, non devi cadere prima di raggiungere l’obbiettivo”.


“Mi sento sollevato” sorrise Roland. “Ritengo di essere in buona salute”.


Successivamente, le streghe uscirono una dopo l’altra, solo Anna rimase indietro.


“Perché sei rimasta indietro? Vuoi esprimermi anche tu la tua gratitudine?” chiese Roland in maniera maliziosa.


“Ah, desideravo dirti le stesse cose che hanno detto le altre”, gli angoli della bocca di Anna si sollevarono, “Non ci sono parole per descrivere la mia gratitudine”.


“E anche… tu vuoi vivere per sempre a Città di Confine?”.


“No, non sempre”.


Quelle parole inaspettate sorpresero Roland ed il suo cuore cominciò a battere all’impazzata. “Perché?”.


“Perché è improbabile che tu stia a Città di Confine per sempre” disse Anna, inclinando il capo. “… non importa dove andrai, ti seguirò sempre”.


All’improvviso il suo cuore si riempì di calore, dal primo giorno in cui l’aveva conosciuta, lei non aveva mai cambiato la sua promessa. Nonostante l’invito ricevuto dall’Associazione delle Streghe Alleate, o durante i momenti critici nella battaglia contro le bestie demoniache, lei aveva sempre scelto di stare al suo fianco.


In quel preciso momento, Anna fece improvvisamente due passi avanti, poi lo abbracciò delicatamente.


“Aspetta, sono tutto sudato”, cercò di avvertirla Roland.


Ma anziché dargli una risposta, la giovane donna posò la testa sul suo petto e fece un profondo respiro come se volesse imprimere il suo odore nella memoria. Finalmente rinunciò ad allontanarla, anzi aprì le sue braccia e l’avvolse in un abbraccio, tenendola stretta per un bel po’.


…


Dopo pranzo, Roland si precipitò in bagno per farsi una doccia fredda e successivamente si buttò nuovamente sul lavoro.


Aveva fatto chiamare Karl Van Bate e steso una mappa dettagliata di Città di Confine sul tavolo, poi indicò un punto lungo il Fiume Acqua Rossa. “Voglio che tu costruisca un ponte qui”.


“Non un ponte di barche (1)?”. Dopo averci pensato per un momento, Karl aprì bocca e disse: “Vostra Altezza, la prego di perdonare la mia schiettezza, ma in questo punto il Fiume Acqua Rossa si avvicina già ai 100 metri di larghezza. Sarà quasi impossibile costruirci un ponte di pietra. Anche se prendessimo in considerazione l’idea di costruire un ponte ad arco (2), potrebbe al massimo superare solamente un terzo della distanza necessaria. Inoltre, il flusso d’acqua del Fiume Acqua Rossa è talmente forte da rendere impossibile ancorarsi per molto tempo al pilone di un ponte. Anche se utilizzassimo dei pali a grandezza d’uomo, verrebbero comunque spazzati via dopo un po’ di tempo… è impossibile costruire un ponte che attraversi l’intero fiume, a meno che non si utilizzino delle zattere in legno come un ponte di barche”.


“Non sarà un ponte di pietra. Costruirai un ponte d’acciaio” rispose Roland, “In tutto avrà tre archi per attraversare il fiume. Tuttavia, la parte centrale dei piloni del ponte verrà gestita dalle streghe. Tu devi solamente realizzare le teste di ponte in anticipo e costruire una pendenza ad entrambe le estremità del ponte, in modo tale che esso raggiunga una dimensione tale da permettere ad una barca fluviale di passarci sotto senza che il suo albero tocchi la base del ponte”.


“Non sarà un ponte che raggiungerà il cielo?” chiese Karl sorpreso.


“Sarà sufficiente che le varie parti del ponte raggiungano i 6 o 7 metri d’altezza rispetto al suolo” disse Roland, mentre abbozzava velocemente un disegno schematico del ponte d’acciaio a tre campate (3). “Per aprire velocemente la riva sud e costruire la zona portuale, ci dovrà essere un ponte che non influisca sul passaggio delle navi sul fiume. Anche se un ponte di barche sarebbe molto facile da costruire, equivarrebbe a bloccare l’alveo del fiume rendendolo sfavorevole per futuri sviluppi”.


La spedizione del Primo Esercito verso Città del Re via fiume portò a Roland tante informazioni. Attualmente, all’interno dei confini di Graycastle, il fiume potrebbe aprire le strade in tutte le direzioni, e le altre grandi città potrebbero anche essere costruite principalmente vicino ad un grande fiume. Nel caso in cui avesse effettuato ulteriori operazioni militari all’interno dei confini del regno, avrebbe in seguito dovuto possedere svariate cannoniere fluviali pesanti (4). Con queste avrebbe potuto avere una potente arma con abbastanza potenza di fuoco da utilizzare durante l’assedio delle città o la conquista di un territorio.


Dopo tutto, il calibro utilizzato per il famoso cannone da guerra (5) era di gran lunga superiore rispetto a quello utilizzato dall’artiglieria da campo. E se avesse voluto costruire più battelli, avrebbe dovuto prima realizzare un molo grazie al quale il progetto del ponte d’acciaio avrebbe visto la luce.


“Ma io non possiedo alcuna esperienza simile per costruire ponti…” Karl sembrava alquanto esitante.


“Nemmeno io” Roland fece semplicemente spallucce. “Per la prima volta è bene procedere lentamente con il progetto. Non sarà un problema se prima erigi un ponte di prova sulla costa per poi spostarlo sul Fiume Acqua Rossa”.
Con questo, Roland aveva accidentalmente anche introdotto l’altra parte del progetto sull’utilizzo dei componenti prefabbricati che potevano essere trasportati verso il cantiere successivamente. “Proprio come durante la costruzione delle torri idriche , quando Colibrì ridusse il suo peso e la tua studentessa, Anna, aiutò ad assemblare e saldare insieme i pezzi. Se lo facciamo di nuovo, il progetto non sarà troppo difficile”.


“Obbedirò… ai suoi ordini. Vostra Altezza” annuì.


“A parte questo, c’è un altro progetto tremendamente importante che voglio affidarti” il principe mosse le dita in direzione dell’area del castello. “Intendo espandere la dimensione del giardino. Voglio che comprenda tutti i grandi terreni circostanti e allo stesso tempo dovrai costruirci una casa a tre piani”.


Se tutto fosse andato bene, il mese prossimo le cinque streghe di Tilly sarebbero giunte a Città di Confine, tuttavia, il castello non possedeva più camere extra. Sebbene le stanze potessero essere trasformate temporaneamente in camere per tre persone, col tempo il numero delle streghe avrebbe potuto solamente continuare ad aumentare, dunque le cose non potevano rimanere così.
Offrire una condizione di vita superiore, con tutti tipi di innovazioni ed esperienze di comfort, faceva anche parte di una sua strategia per convincerle a restare. Poco importa che fossero persone provenienti dai tempi antichi, sarebbe stata dura per loro vivere in un ambiente frugale dopo essere state abituate al lusso, o per usare il moderno metodo dell’indorare la pillola: ‘una vita bella e felice renderà sempre dipendenti le persone’.


“Una casa in mattoni… a tre piani?”.


“Non del tutto in mattoni” sorrise Roland, “Il nome corretto con cui chiamarla dovrebbe essere struttura in cemento e mattoni; i pilastri e le travi della casa sono tutti fatti in cemento armato(6), simili alle ossa all’interno del corpo umano. Una struttura di questo tipo ci permetterà di costruire case ancora più alte, non sarebbe un problema nemmeno dotarle di 4 o 5 piani”.


“Cemento… armato?” replicò Karl, confuso.


“Ѐ una combinazione di cemento, sabbia e pietra, rinforzata con barre d’acciaio” spiegò Roland. “Ovviamente, il preciso ammontare di ogni ingrediente dovrà essere rigorosamente sperimentato, ma nel caso il progetto avesse successo, sarà persino più resistente del calcare naturale (7)”.


Tuttavia, si trattava solamente di teoria, un tale progetto avrebbe avuto una vasta gamma di qualità, risultando simile al calcestruzzo (8). Il cemento auto mescolato preso dalla zone rurali ed il cemento acquistato nelle stazioni di mescolamento configurato erano due cose completamente diverse.
E lo stesso valeva per la qualità delle barre rinforzate in acciaio… C’è gente che vive nelle zone rurali che quando costruisce le proprie case non utilizza nemmeno ciottoli, o sottili stecche di bamboo, o funi al posto delle barre rinforzate in acciaio. Quando Roland si era recato in campagna, aveva osservato l’intero processo di costruzione di molte di quelle “tenute di campagna”.


Ed ora anche lui intendeva farsene una da solo, dopo tutto, sarebbe stata solo una casa a tre piani, non importa quanto avrebbero risparmiato sul lavoro e lesinato i materiali, sarebbe difficilmente collassata in ogni caso.


Inoltre, sperava che il progetto dell’edificio residenziale delle streghe avrebbe permesso a Karl di cogliere il concetto e cambiarne la forma, trasformandolo in un perfetto materiale da costruzione come la pietra artificiale (9).
Quanto al suo obiettivo all’interno dell’industria edilizia, gli edifici realizzati in cemento armato occupavano pressoché la metà del paese. Tuttavia, Roland non era esperto in architettura, tutto ciò che sapeva erano solo delle superficiali informazioni che aveva appreso durante il suo periodo in campagna. Aveva pertanto pensato che ampliare gli orizzonti del tagliapietre, guidandolo nel cammino per migliorare sé stesso, fosse l’approccio più adatto.


“Uh… me lo lascerete lentamente scoprire da solo?” chiese finalmente Karl.


“No” sorrise Roland, “Ѐ un qualcosa che posso insegnarti io”.




-Haru




Ohohoh oggi mi sento Babbo Natale nonostante il caldo e tutto a causa della quantità di note. Causa spazio ridotto cercherò di essere super breve per cui sedetevi comodi e abbiate pazienza, mi dispiace non poter riassumere nulla ma sono veramente troppe. 


Detto questo (1) https://it.wikipedia.org/wiki/Ponte_di_barche ponte di barche, lo abbiamo già trovato in precedenza. https://it.wikipedia.org/wiki/Ponte_ad_arco 


(2) Conosciamo tutti https://magazine.darioflaccovio.it/2016/05/17/ponti-ad-arco-in-muratura-tecniche-costruttive/ i ponti ad arco spero almeno, ma per sicurezza inserisco sia la foto che una pagina riguardante la costruzione e tutto grazie alle ricerche della nostra Haru.


(3) La https://it.wikipedia.org/wiki/Campata campata si usa sopratutto nelle chiese.


(4) Le https://it.wikipedia.org/wiki/Cannoniera Cannoniere, avanti non ditemi che non vi ricordate i cartoni animati giapponesi.


(5)Idem come prima, il cannone sappiamo cosa sia per cui passiamo direttamente al https://it.wikipedia.org/wiki/Calibro_(armi) calibro.


(6) https://it.wikipedia.org/wiki/Calcestruzzo_armato  Calcestruzzo armato, io personalmente conoscevo solo il


(8) https://it.wikipedia.org/wiki/Calcestruzzo calcestruzzo.


(7) Il https://it.wikipedia.org/wiki/Calcare calcare questo mi ricorda la famosa pubblicità dell'idraulico che sistemava la lavatrice della signora e parlava di "allagamento della Signora" purtroppo non sono riuscita a ritrovarla.


(9) https://it.wikipedia.org/wiki/Pietra_artificiale Pietra artificiale. Abbiate pazienza oggi la mia capacità di parola è molto limitata. Non dimentichiamoci dell'"Angolo della Saggezza Orientale", stavolta il proverbio è cinese. 


"Chi onora gli dei nella   malattia , in salute li dimenticherà." (vi ricorda qualcosa?)




                                


                                



