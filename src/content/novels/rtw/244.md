---
title: Capitolo 244: Registrazione d'identità
pubDate: 2025-08-07T11:30:06.714Z
tags:
    - rtw
---


Fuori dalle mura occidentali della città, sotto la guida del Primo Esercito, i rifugiati si stavano sottoponendo a un'ispezione mai fatta prima. L’obbiettivo era quello di verificare la loro identità.


Dopo tutto quel tempo, ovviamente Barov aveva capito che la risorsa che Sua Altezza considerava più importante erano le persone. Per portarle a Città di Confine, il Principe aveva speso molti ori reali e aveva persino inviato il Primo Esercito a Città del Re. Quando Barov aveva visto il conto della camera di commercio di Margaret, era così scioccato che era rimasto a bocca aperta.


Sommando le tariffe della carovana, i costi dei trasporti e quelli delle riserve alimentari, dopo mezzo mese, il Principe aveva speso più di duemila ori reali: il prezzo di quattro macchine a vapore. Se non avessero ricevuto l'anticipo per la trasformazione di due navi il mese precedente, Barov temeva che nel mese corrente le statistiche dei rapporti finanziari avrebbero mostrato un deficit.


Una volta finito con l’evacuazione dei rifugiati, il compito di stilare quelle complesse ed enormi statistiche era finito sulle sue spalle. Quasi tutti i funzionari e apprendisti del Comune erano stati assegnati alla creazione di capanni di legno e i rispettivi documenti per i rifugiati, così da potere iniziare a scrivere le statistiche di classificazione. Vedendo più di una dozzina di file di rifugiati che si sottoponevano lentamente all'ispezione, era quasi come se Barov stesse osservando un mucchio di denaro ambulante.


Paragonata alla fila per la registrazione dei cittadini comuni, quella per i professionisti, di cui lui stesso era responsabile, era molto più vuota. Fino a ora, erano entrate solo tra le 50 e 60 persone.


“Io sono… un falegname” disse un uomo di mezza età dopo essere lentamente entrato, “ho sentito che a tutti gli artigiani viene dato un posto in cui vivere da soli?”


“Sì, è così” confermò Sirius Daly, poi chiese: “Come ti chiami? Sai leggere?”


L'ex cavaliere della Famiglia Wolf proveniva dal Ministero dell'Agricoltura. Tuttavia, era riuscito a non fare nessun errore, ciò aveva lasciato Barov pienamente soddisfatto di averlo scelto per il compito. Anche se quest’ultimo aveva a che fare con le statistiche demografiche. Sfortunatamente, il Comune contava solo un piccolo gruppo di persone che avevano imparato a leggere e scrivere, quindi in assenza di opzioni migliori, non c'erano state altre scelte se non raccogliere tutte le persone istruite da altri dipartimenti e metterli insieme lì.


“Uh… per risponderle Signore, il mio nome è Maser” rispose l'altro, poi fece una pausa e continuò: “devo ammettere di non avere mai imparato a leggere".


“Non sai né leggere né scrivere?”


“Sì”, annuì l'uomo di mezza età.


“Bene, in quanto falegname allora…” Sirius rivolse la sua attenzione alla pila di domande sul tavolo, cercava quelle con scritto sopra falegname. “Ah, eccolo. Lascia che ti faccia qualche domanda".


Il metodo di prova preliminare era un'idea concepita da Sua Altezza. Aveva radunato gli artigiani da tutti i tipi di industrie e si era informato sulle conoscenze specifiche del settore, oltre che su alcuni problemi e i rispettivi metodi per risolverli. Poi aveva trascritto tutte le loro risposte e aveva formulato una serie di domande. Di conseguenza, se avessero confrontato le risposte date con quelle sulla scheda, allora sarebbero stati immediatamente in grado di capire se il loro interlocutore mentiva o no. Era la prima volta che sentiva di un simile metodo per individuare gli impostori. Barov non poteva evitare di applaudire alla mente del diavolo. Se non fossero stati davvero impegnati in quell'industria, molti civili non sarebbero stati in grado di capire quei concetti. Nel caso in cui qualcuno avesse voluto fingere un’occupazione, fino a quando avessero posto due o tre domande, l’impostore si sarebbe soffocato rimanendo senza parole*.


“Che tipo di strumento è usato per appiattire una superficie in legno?”


“Si tratta di… una pialla, Signore.”


“Per cosa sono comunemente usate le seghe?”


“La sega a telaio e il saracco. A volte anche le seghe a mano, quando si tagliano piccoli oggetti.”


Diverse domande più tardi, Maser era quasi riuscito rispondere a tutte e con ogni ulteriore risposta corretta la sua voce diventava sempre più chiara e rilassata.


“Ah, sembra che lei sia davvero un falegname”. Tuttavia, proprio quando Sirius voleva segnare sul registro la sua identità, Barov lo fermò.


“Signore?”


“Non essere così precipitoso nel tuo giudizio, prima devi esamine le sue mani” poi si rivolse a Maser: “Stendi le mani”.


Quando Maser sentì l'ordine si sentì sorpreso, ma poi estese le mani con un'aria di confusione dipinta in tutta la faccia. La pelle sui suoi palmi era molto ruvida, spaccata e c'erano diverse tracce di terra. Inoltre, sotto ogni dito c'erano spessi calli. Nel complesso sembra che fossero state spesso esposte alle intemperie.


“Se fosse un falegname i suoi palmi non sarebbero così tanto ruvidi, soprattutto quei due solchi sotto quest’ultimo. A causa del continuo sfregamento sul legno, dovrebbero essere lisci e duri.  Inoltre, spesso i falegnami devono usare della pittura nera per segnare i contorni, quindi i loro palmi saranno spesso macchiati da inchiostro nero che è difficile da rimuovere e ciò rende i loro palmi neri invece che gialli” spiegò Barov con calma. “Un altro punto è che prima di darti una risposta interrompe sempre il contatto visivo. Molte persone che cercano di ricordare qualcosa che di solito non facevano in passato mostrano una simile espressione in questa situazione. Tuttavia, se fosse stato un vero falegname avrebbe risposto in un modo molto naturale”.


“Capisco…allora” gli occhi di Sirius si spalancarono.


Barov guardò l'esterrefatto Maser, poi disse con una voce severa: “Tu avresti dovuto ascoltare gli avvertimenti del Primo Esercito quando vi hanno radunati. Ogni atto di impersonificazione, imbroglio o rifiuto alla registrazione sarà severamente punito. Le pene variano da una sentenza al lavoro nelle miniere all'espulsione dai Territori Occidentali. Se capisci, credi ancora di essere un falegname?”


“No, Signore, mi sono sbagliato!” disse Maser, cadendo in ginocchio. “Il mio vicino era un falegname, io lo guardavo spesso lavorare!”


“Allora va dall'altra parte e mettiti in fila”.


Vedendo l'altro fuggire, Sirius chiese meravigliato: “Signore, come fa a sapere tutte queste cose?”


“Durante i Mesi dei Demoni ho fatto un censimento per Sua Altezza. Mi sono dovuto occupare di ogni falegname in città e in quell’occasione ho convenientemente memorizzato diverse informazioni” rispose Barov fingendosi indifferente. In realtà, quando aveva visto quello sguardo di ammirazione e sorpresa sul volto del cavaliere, un senso di orgoglio si era alzato dal suo cuore.


Anche se i metodi del diavolo sembravano intelligenti, alla fine alcune persone ne rimarranno ingannate e solo le persone come lui, avevano il talento necessario per colmare le mancanze di Sua Altezza.


Tuttavia, sotto l'influenza di Sua Altezza, l’approccio nella gestione di queste problematiche è cambiato rispetto il passato... Barov non riusciva a evitare di rimpiangere dentro di sè . Per esempio, in passato era stato importante punire con metodi severi i cittadini del precedente tipo , per intimidire coloro che altrimenti avrebbero iniziato delle rivolte. Eppure, al giorno d'oggi chiunque veniva lasciato andare via. Questo succedeva probabilmente perché il Principe voleva risparmiare argenti reali: dopotutto ogni rifugiato valeva un sacco di soldi. Nel caso in cui avessero deciso di non vivere e lavorare a Città di Confine per diversi anni, non sarebbero semplicemente valsi il costo delle spese per il loro trasporto per una così grande distanza via mare.


Quando il successivo rifugiato superò il test di domande specifiche, al posto di inserirlo immediatamente nel registro, Sirius guardò per prima Barov cercando la sua approvazione.


Quest'ultimo squadrò l'uomo, poi annuì: “Scrivi i dettagli sul registro, lo porto da Sua Altezza”.


Dopo avere superato un passaggio tra le mura della città, i due si fermarono di fronte al capanno costruito per Sua Altezza che funzionava anche come ultimo punto di controllo.


Qui, i rifugiati sarebbero stati sottoposti a un colloquio personale con Sua Altezza. Se avesse verificato che non c'erano problemi, gli sarebbe stata assegnata la “Carta d'Identità” (1), e con questa sarebbero diventati formalmente degli abitanti di Città di Confine. A causa dell'attuale mancanza di abitazioni nella città intera, non avevano altra scelta che dare la priorità e fornire i primi appartamenti agli artigiani. Mentre i rifugiati senza nessun'abilità particolare, non avevano altra opzione che aspettare fuori dalle mura per due o tre mesi.


Anche Barov possedeva una carta d'identità: si trattava di un pezzo di carta spessa colorato. Era lungo quasi quanto un palmo e in alto a sinistra c'era un dipinto della sua testa, somigliava proprio ad una persona in carne e ossa. Mentre il suo nome, indirizzo e numero erano scritti al centro. Il retro della carta era ricoperto dallo stemma di Graycastle e dal sigillo personale di Sua Altezza. Sia la carta in sé che la pellicola da cui era avvolta erano molto strane. Che si provasse a immergerla nell'acqua o a bruciarla con il fuoco, niente poteva danneggiarla.


Non c'era alcun dubbio che quella cosa fosse stata prodotta dalla strega Soraya. Sembrava che Sua Altezza volesse diffondere la carta d'identità nell'intera città, così che in futuro se qualcuno avesse voluto comprare del cibo o pagare avrebbe dovuto mostrare quel certificato.


Dal momento che Sua Altezza Reale aveva premiato con una medaglia la giovane della Famiglia Pine durante la Premiazione e Cerimonia d'Onore, era stato immediatamente chiaro che il Principe non intendeva più nascondere l'esistenza delle streghe. Il che aveva fatto capire a Barov chi era nella ragione e chi nel torto, il Diavolo o la Chiesa... inaspettatamente, si era reso conto che nel suo cuore c'era la debole speranza per la sconfitta della Chiesa ad opera di Sua Altezza e l’unificazione del Regno di Graycastle.


Non c'erano dubbi che più alto fosse stato il grado raggiunto da Sua Altezza, maggiori sarebbero le ricompense per lui.


Ovviamente c’era ancora molta strada davanti a loro prima di potere arrivare a quel momento, perciò poteva essere ancora messo di lato e riconsiderato in seguito. Al momento, gli abitanti di Città di Confine erano in quantità maggiore rispetto quelli della fortezza Longsong.
Inoltre, Sua Altezza Reale aveva anche parlato del suo piano di costruzione per l'anno successivo. Una volta unite Città di Confine e la fortezza, più della metà dei Territori Occidentali sarebbero stati inglobati in un'unica città. E l’estensione di quest’ultima sarebbe indubbiamente maggiore rispetto quella di Città del Re, diventando così la città più magnifica di Graycastle.
E quel punto, in qualità di Primo Ministro del Comune, che tipo di promozione avrebbe potuto ricevere?


Il cuore di Barov era pieno di aspettative per il futuro.


-Thea


Ciao a tutti speriamo che questa gente sia affidabile povero Theo che fatica per lui. 
Passiamo alle note (1) Si fa riferimento alle carte d'Identità e per curiosità abbiamo cercato informazioni su quelle http://italian.cri.cn/1/2004/07/19/44@15019.htm cinesi.


Sappiamo però che l'Oriente ama la tecnologia per cui anche la Cina sta dicendo addio ai documenti cartacei.
Attraverso smartphone e app in particolare attraverso il programma di messaggistica istantanea cinese WECHAT sarà possibile averla in formato elettronico. Ora esiste la "Carta d'Identità WeChat" che prevede la scansione del viso tramite la fotocamera del proprio cellulare così facendo WeChat permetterà di certificare la propria identità velocemente e in ogni ambito. A questo si aggiunge anche una funziona di pagamento WeChat Pay quindi non avranno più bisogno di portafogli.


                                


                                



