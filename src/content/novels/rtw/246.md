---
title: Capitolo 246: Nuovo programma per la polvere da sparo
pubDate: 2025-08-07T11:30:06.715Z
tags:
    - rtw
---


Qual era il simbolo dell'era industriale? Roland pensò per prima cosa a un treno in corsa che sfrecciava continuamente lungo un binario ferroviario, emettendo nubi di vapore.


Il cilindro di ghisa coperto di olio, l'albero motore massiccio e robusto insieme a quelle enormi ruote di ferro, il suo rombo e la vibrazione piena di ritmo palpitante, così come il suono del fischio del vapore che trapassava il vasto cielo era ciò che veniva associato alle macchine dei primi treni a vapore. Rispetto ai disegni meccanici delle generazioni successive, che ne nascondevano la struttura sotto un guscio esterno, utilizzavano lavorazioni di alta precisione per ridurre il tremolio, e un sistema meccanico che enfatizzava l'isolamento acustico e l'assorbimento acustico; i primi motori mostravano indubbiamente più direttamente la potenza e la bellezza dell’ industrializzazione.


Voleva anche ricoprire il territorio con i binari ferroviari in modo che i treni che trainavano i vagoni con merci e persone potessero andare avanti e indietro per tutto il Territorio Occidentale. Eppure, nonostante fosse un bel sogno, si trattava ancora solo di un sogno. In realtà non era impensabile fabbricare un treno a vapore, solo che la grande quantità di acciaio necessaria per le piste era decisamente superiore alla capacità di produzione del gruppo del versante settentrionale di Mine Kiln.


Pertanto poteva solo accontentarsi della seconda migliore idea, che vedeva le biciclette come la migliore opzione per Roland. Più piatte fossero state le strade all'interno del suo territorio, maggiori sarebbero stati i benefici del ciclismo. Inoltre, rispetto alla struttura relativamente complessa dei treni a vapore, una bicicletta quasi non richiedeva alcuna manutenzione, oltre al mettere occasionalmente dell'olio sulla catena.


Se Roland voleva avviare la produzione in massa di biciclette, naturalmente non poteva lasciare che Anna le producesse tutte da sola, doveva prima aprire una fabbrica e formare un gruppo di lavoratori specializzati nella produzione e assemblaggio di biciclette. Considerando che la prima data per il completamento della Strada del Regno sarebbe stata nella prossima primavera, non era necessario che la fabbrica fosse immediatamente in grado di produrre grandi lotti. A causa di ciò, era possibile che i lavoratori potessero familiarizzare lentamente con le linee di produzione necessarie fatte da Anna, e avrebbero dovuto produrre solo una dozzina di biciclette per il primo mese. Una delle parti più impegnative dal punto di vista tecnico era la catena, ogni collegamento a catena doveva essere realizzato con una pressa per stampaggio e successivamente collegato con un perno a mano.


Tuttavia, per produrre le parti in gomma, come pneumatici e freni, Roland avrebbe comunque avuto bisogno di affidarsi all'abilità di Soraya. Ma fintanto che tutte le altre parti erano pronte, Soraya poteva sempre usare la sua penna magica e disegnarne rapidamente un gran numero. Lo stesso valeva per i cuscinetti. Poiché non era in grado di produrre cuscinetti a sfera affidabili, poteva solo tagliare una parte di un pezzo di ferro e usarla come cuscinetto scorrevole. Per questo, l'anello interno era stato ricoperto con un rivestimento a specchio liscio, producendo un effetto che era un po’ peggiore del precedente metodo, ma di poco.


Quando le prime bici sarebbero state vendute, solo la nobiltà sarebbe stata in grado di permettersi un veicolo così costoso, ma per diffondere questo fenomeno alle masse e diffondere la voce, Roland intendeva anche implementare un sistema di pagamento a rate per ridurre al minimo l'onere causato dall’acquisto. Naturalmente, solo le persone in possesso di un documento di identità potevano recarsi al municipio e richiedere un tale pagamento.


I tre si erano allenati per un intero pomeriggio: Carter Lannis, degno del titolo di Cavaliere Capo, fu il primo a padroneggiare l'abilità del ciclismo; seguito da Ascia d’Acciaio, che era il secondo ad aver fatto con successo un giro intorno al giardino. Solo Barov dopo averlo provato più di una dozzina di volte non era ancora in grado di riuscirci; e poteva solo avanzare in una linea storta, quasi cadendo a terra. Alla fine, Roland fece disegnare a Soraya una scena statica di lui in piedi accanto alla bicicletta che teneva il manubrio.


“Vanno bene?" Chiese la strega dopo aver completato il quarto cartellone per la propaganda.


"Quasi, devi solo aggiungere qualche riga di pubblicità." Dopo aver riflettuto per un momento, Roland aggiunse: "Sopra dovresti scrivere: la nuova era delle cavalcature, io ne possiedo una e puoi possederne una anche tu. Mentre sotto dovresti scrivere: La fabbrica di biciclette sta reclutando lavoratori. Pagamento generoso, e  l'opportunità di ricevere una bicicletta gratis che vi apparterrà. Coloro che hanno completato l'istruzione primaria possono presentare domanda al municipio."


...






Dopo essersi occupato della pubblicità della bicicletta, il Principe tornò nel suo ufficio per approfittare del tempo rimasto fino alla cena, e far chiamare Kyle dalle guardie.


Ora, dopo aver finalmente fatto una scoperta importante nello sviluppo dell'acido mercurico, lo sviluppo di una nuova generazione di armi doveva essere messo all'ordine del giorno. Nell'era delle armi da fuoco, quelli che avevano il calibro più grande sarebbero diventati la giustizia, quelli con una maggiore velocità di fuoco avrebbero ottenuto la libertà, il potere portava onore, le torrette portavano l'uguaglianza ... Tuttavia, un problema imbarazzante era che, secondo l'attuale tipo di sviluppo che avevano, basandosi solo sul laboratorio, la produzione dei due acidi non sarebbe stata in grado di tenere il passo con il consumo.


Ad esempio, se voleva aumentare la velocità di fuoco, doveva ridurre i residui di polvere nera e passare all'uso di fulmicotone, il propellente senza fumo, o qualche tipo di miscela di fulmicotone (1) e nitroglicerina. Lo stesso valeva per gli esplosivi ad alta potenza, non importava se non fosse in grado di produrre trinitrotoluene  (TNT) (2) , poteva invece usare nitrostarch (3), che aveva scarsa stabilità,  ma era molto più potente della TNT.


Indipendentemente dal tipo di metodi menzionati in precedenza, avrebbe avuto bisogno di un sacco di alte concentrazioni di acido nitrico fumante, eppure la purificazione dell'acido nitrico richiedeva quantità di acido solforico concentrato che il laboratorio non riusciva a soddisfare. In altre parole, non c'era modo di produrre i due acidi a livello industriale. Anche se avesse sviluppato armi ancora più efficienti, sarebbe caduto ancora una volta nella situazione di non avere proiettili con cui usarli.


Dopo che il Capo Alchimista entrò nell'ufficio, Roland cominciò: "Ho un nuovo incarico da assegnarti.”


"Non esitate a dirmelo," rispose Sichi alzando le spalle. "Finché non dovrò partecipare ad un’altra cerimonia di onore e premiazione."


"Ho bisogno di molto più acido, ma al momento il laboratorio chimico da solo non è in grado di soddisfare le mie esigenze, quindi il tuo nuovo compito sarà di progettare un sistema di produzione chimico in grado di produrre entrambi gli acidi in modo semplice ed efficace.”


"Sistema di produzione chimico...?" Sentendo quelle parole sconosciute, Sichi rimase un po’ perplesso.


"Sì, è necessario creare un apparato in grado di mescolare diversi liquidi e lasciarli reagire, in modo che finchè si inseriscano le materie prime sia possibile produrre costantemente del prodotto finito." Roland spiegò brevemente la natura della produzione industriale, "Non ne so molto, quindi dovrai fare affidamento su te stesso per risolverlo.”


Detto questo, il Principe sapeva che era un compito molto difficile, ed era del tutto possibile che, anche dopo anni di studio, non avrebbe prodotto risultati. Dopotutto, l'altro poteva fare affidamento solo sui principi di base della reazione e sulle equazioni di "Chimica elementare".


"Capisco", Sichi annuì. "Le idee che Vi vengono in mente sono sempre rinfrescanti".


"Non importa se puoi o non puoi farlo, ho un disperato bisogno dei due acidi." Roland fece una pausa, "Per il prossimo mese ho intenzione di estendere il laboratorio al fiume Acqua Rossa di altre tre stanze, e anche di reclutare alcuni candidati qualificati tra i cittadini per la posizione di tecnico di laboratorio. Se non hai il tempo di insegnare loro personalmente, scegli alcuni dei tuoi apprendisti. Dopo tutto, il sistema di produzione di acido industriale sarà un progetto di ricerca molto lungo. "


Presumibilmente a causa della tentazione di "Chimica intermedia", Sichi rispose prontamente: "Sì, Sua Altezza".


Dopo che Kyle Sichi se ne fu andato, Roland sospirò.


Nel caso in cui non ci fosse alcuna speranza per il sistema di produzione di acido industriale, avrebbe solo potuto far imparare a Lucia come purificare l'acido. E quando tutto sarebbe finito e la guerra successiva sarebbe stata alle porte, avrebbe avuto bisogno di inventare armi ancora più potenti per ottenere la vittoria di Città di Confine.


Roland aprì il cassetto con l'intenzione di mangiare un po’ di pesce essiccato per scacciare la noia, solo per scoprire che gli snack conservati nel cassetto erano spariti.


Dopo aver osservato incredulo, alzò lo sguardo e vide che un pesce essiccato gli era stato messo in bocca.


"Stavi cercando questo?" Chiese la donna bionda di fronte a lui, con un sorriso.


Mordendo il pesce essiccato, Roland non poté fare a meno di sorridere, "Pensavo che saresti rimasta nella nebbia per il resto della tua vita."


"Quel tipo di vita non sarebbe male; potrei vederti, e tu non potresti vedere me.” Usignolo increspò le labbra.


Senza che se ne rendesse conto, il suo umore era migliorato moltissimo. Ora che poteva ancora una volta vedere l'aspetto familiare dell’altra fece un sospiro di sollievo: "Prima hai detto di non sapere quale espressione dovresti mostrare ..."


"Si?"


“Beh, direi che questa va piuttosto bene.”






-Merges




Ciao a tutti povero Sichi ora pure una catena di montaggio chimica gli tocca fare, speriamo in bene. Detto questo iniziamo con le note. La prima si riferisce al fulmicotone esistono a quanto pare diverse forme per cui ad esempio stavolta il testo inglese ha usato il termine "Pyroxylin" ma in sostanza è sempre la https://it.wikipedia.org/wiki/Nitrocellulosa nitrocellulosa.
La nota (2) invece riguarda un potente esplosivo https://it.wikipedia.org/wiki/Trinitrotoluene TNT.
Ricordo che tempo fa qualcuno si chiese come mai Roland non pensava di creare degli esplosivi ecco a voi sono apparsi ghgh.


La terza nota (3) invece parliamo di questo https://en.wikipedia.org/wiki/Nitrostarch nitrostarch, è un tipo di esplosivo simile alla nistrocellulosa che si crea trasformando in nitrato l https://it.wikipedia.org/wiki/Amido amido da una mistura di acido solforico e acido nitricoo. Uff le lezioni di chimica stanno diventando sempre più complesse ahha.




                                



