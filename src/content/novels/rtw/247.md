---
title: Capitolo 247: Cerimonia di diploma
pubDate: 2025-08-07T11:30:06.715Z
tags:
    - rtw
---


“Guarda, è Pergamena, Piper diede di gomito per avvisare segretamente Jilly: "Ho sentito che è a Capo del Ministero dell'Istruzione."


“Ministero dell'Istruzione... Il Ministro?" Jilly chiese: "Che cos'è?".


“È la persona che gestiste gli insegnanti. Maestri come il tuo preferito Ferlin e il tuo odiato maestro sbruffone, Maestro Harben". Piper spiegò: "Non importa se Ferlin o Harben, tutti sono supervisionati dalla Signora Pergamena".


“Come fai a saperlo?" Jilly sbatté gli occhi stupefatta: "Te l'ha detto quella persona importante che hai citato prima?”


“Hmm, certamente", sorrise orgoglioso: "E non è tutto, so altro. Oggi alla Cerimonia non verranno solo gli Ufficiali, anche il Signore, Sua Altezza Reale in persona verrà a scuola!”


“Davvero?" Gli occhi della ragazza s'illuminarono: "Sua Altezza Reale verrà a parlarci?”


“Ehm...questo non lo so", Piper si grattò la testa: "Probabilmente".


Dopo tutto, aveva sentito tutto questo da suo fratello Van'er, che adesso poteva essere considerato una persona importante. All'inizio lavorava semplicemente la ghiaia, ma dopo essere entrato a far parte della milizia, divenne subito comandante di plotone e cominciò a gestire molti soldati. In quel periodo era diventato Ufficiale dell'Artiglieria del Primo Esercito, con un salario di 25 argenti reali e la possibilità di stringere la mano e parlare al Principe!


Trascorreva gran parte della sua vita in caserma ma ogni volta che tornava a fare visita, portava con sé sempre nuove informazioni e storie interessanti. E come sempre, Piper andava sempre alla sua porta a tormentarlo, chiedendogli di tutto e di più. Da ex vicino di casa di suo fratello e ammiratore, Piper conosceva in anticipo le notizie dalla bocca di Van'er.


Per esempio, Van'er gli disse già una settimana prima che Sua Altezza in persona sarebbe andato ad assistere alla cerimonia di diploma. Per questo motivo la Prima Armata aveva ricevuto un ordine di protezione e allerta e aveva anche tenuto un esercitazione vicino alla scuola.


E proprio così, dopo una piccola attesa, una squadra di soldati traboccanti di energia, in uniforme militare, scortarono Sua Altezza e il Cavaliere Comandante.


Appena li videro arrivare, la folla entrò in visibilio.


Dopo che i soldati ebbero circondato l'ingresso della scuola, Roland camminò verso la sala e salutò le file di studenti: "Mia gente, come state? Sono il Signore di Città di Confine, l'uomo a capo del Territorio Occidentale, Roland Wimbledon. Congratulazioni per essere il primo gruppo di diplomati a completare tutto il percorso d'istruzione primaria".


La folla si calmò improvvisamente, non per indifferenza, ma semplicemente perché erano tutti così felici da non sapere cosa rispondere.


Jilly afferrò continuamente il braccio di Piper ed esclamò: "Sua Altezza ci sta parlando!"


Piper avvertì la stessa sensazione, in questo modo anche lui, come suo fratello maggiore Van'er, ebbe un contatto stretto con Sua Altezza.


“La ragione per cui siete riusciti a superare le valutazioni e a raggiungere il diploma è perché la maggior parte di voi erano studenti di Karl von Bate, rispetto agli altri studenti avevate una marcia in più. Quindi, non siate arroganti e compiacenti, c'è ancora un sacco di conoscenza nel mondo che aspetta di essere esplorata". Dopo una breve pausa continuò: "É certo che questo giorno debba essere celebrato e da oggi in poi intraprenderete un percorso molto differente dagli altri. Qualsiasi lavoro andrete a fare, riceverete sempre delle ricche ricompense. Oggi sono qui per esprimervi le mie congratulazioni!"


“Lunga vita... a Sua Altezza!" Piper non sapeva chi aveva iniziato ad esultare, ma subito dopo, tutti cominciarono ad urlare: "Lunga vita a Sua Altezza! Sono disposto a servire Sua Altezza!"


Dopo aver atteso che le acclamazioni si calmassero, Roland disse gioiosamente: "Fra poco vi consegnerò il diploma, come prova onoraria del completamento degli studi." Aprì un libretto: "Piper".


Piper sentiva che il suo corpo cominciava a tremare, rivolse il suo sguardo al Principe, aprì la bocca, ma non seppe trovare le giuste parole da dire.


Vedendolo completamente bloccato, il Maestro Ferlin Eltek si voltò verso di lui e disse: "Non avere paura, vieni da Sua Altezza".


Muovendosi a passi incerti Piper si spostò dalla folla, il suo cuore palpitava così forte che poteva sentirne il suono. Poi si ricordò improvvisamene che Van'er gli mostrò spesso un saluto militare più semplice del rituale dei cavalieri della nobiltà, ma che esprimeva comunque lealtà e devozione, ed era stato creato da Sua Altezza stesso. Anche se non sicuro sulla giusta postura da avere, raccolse tutto il suo coraggio e secondo la sua memoria mise una mano aperta davanti alla sua fronte.


Vedendo questo movimento il Principe cominciò a ridere, annuì e diede il libretto a Piper. "In futuro, se vorrai mostrarlo ancora, sposta leggermente la mano così che sia in linea con il tuo orecchio, in questo modo rispetterai lo standard... Congratulazioni per il tuo diploma.”


“G-grazie", Piper prese il libretto e si voltò rigido come un tronco per tornare fra le file. Solo quando sua Altezza cominciò a consegnare i diplomi agli altri, riuscì finalmente a riprendersi.


“Fammi vedere che c'è scritto". Jilly si voltò curiosa.


“Avrai anche tu il tuo ah, perché sei così ansiosa", Piper borbottò a bassa voce e aprì la copertina del libretto con mani tremanti, dentro vide una pergamena con dei punti sottili. Nell'angolo alto sinistro c'era un dipinto del suo viso, al centro, l'emblema con la torre e la picca, ma c'erano anche alcune righe di testo. Se fosse accaduto sei mesi prima, sarebbe dovuto andare dal Maestro Karl per sapere il significato di quelle parole. Ma oggi Piper sapeva leggere e scrivere, così lo lesse con calma fra sé e sé.


Scuola di Border Town, corso di studi primario, diplomato: Piper


Preside: Pergamena


Emittente: Signore di Città di Confine, Roland Wimbledon


...






Dopo aver consegnato tutti i diplomi, Roland batté le mani ancora una volta per attirare l'attenzione della folla. "Da adesso in poi, potrete impegnarvi in dei lavori qualificati che le persone comuni non possono svolgere, e tutti questi lavori vi offriranno una paga generosa, con almeno 10 argenti reali al mese. In seguito, la  Signorina Pergamena vi informerà riguardo i dettagli del lavoro che otterrete dal Municipio". Alzò la mano per fermare il brusio della folla: "Non dovete scegliere immediatamente, potrete tornare a casa e discuterne con le vostre famiglie. Dopo aver preso la vostra decisione, prendete il vostro documento d'identità insieme al diploma e venite al Municipio per la vostra domanda".


Approfittando dell'introduzione dei vari lavori della Signora Pergamena, Jilly si avvicinò a Piper e chiese: "Hai già un'idea di quello che vuoi fare? Io voglio andare alla fabbrica di biciclette, la sua retribuzione è più alta di quella di mio padre e mi darà la possibilità di avere una bici gratuitamente!


“Sì, fantastico", rispose casualmente. Poco tempo prima, nella piazza della città furono eretti quattro grossi pezzi di legno, sopra erano stati posizionati i ritratti di Sua Altezza e di diversi ministri, tutti tenevano od erano seduti su uno strano monte di ferro, che era diventato argomento di accese discussioni. E con un salario di 15 argenti reali al mese, se non fosse stato necessario completare l’educazione di base, Piper temeva che la fabbrica sarebbe stata così affollata da scoppiare.


Ma pensò che ci fosse un posto migliore in cui andare.


Dalla sua visita alla Cerimonia di Premiazione e Onorificenza, Piper non riusciva a cancellare l'immagine di sé nella stessa posizione della sua ex compagna di classe Nana. Un giorno, ricevere la gloria di ottenere un premio dalle mani di Sua Altezza, su uno palco nella piazza della città di fronte a migliaia di persone.


Secondo Sua Altezza Reale, per ricevere l'onorificenza, era necessario contribuire in maniera eccellente alla città. Nel caso avesse scelto un lavoro nella fabbrica di biciclette, temeva che non sarebbe più riuscito ad avere un'opportunità del genere per tutta la sua vita. Ma non poteva fare come Ascia d’Acciaio e stare al comando durante una guerra e non aveva neanche un'abilità minimamente importante come quella di una strega, così l'unico esempio che poteva seguire era quello del Capo Alchimista Sichi.


In passato sentì più volte che se fosse riuscito a capire il principio di ottenimento di un prodotto alchemico, avrebbe portato immediatamente al territorio un immenso prestigio e ricchezza, raggiungendo qualcosa che gli sarebbe valso il titolo di saggio. Per questo non aveva bisogno né di essere coraggioso né di avere alcun tipo di provenienza nobile. L'unica cosa di cui aveva bisogno era un po' di fortuna... era il modo migliore per lui.


Riflettendoci su, Piper prese la sua decisione.


“Voglio andare e candidarmi per un lavoro al laboratorio chimico", pronunciò la frase mettendo enfasi su ogni singola parola.




-Dontcare


Mi sa che il piccolo Jilly ci prenderà una di quelle fregature, appena arriva Sichi lo metterà agli alambicchi della catena di montaggio. Speriamo di no per lui.
                



