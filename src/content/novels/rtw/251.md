---
title: Capitolo 251- Di nuovo in volo
pubDate: 2025-08-07T11:37:50.952Z
tags:
    - rtw
---


Il secondo giorno dopo la partenza di Maggie, Roland, aiutato dalle streghe, cominciò a realizzare e assemblare una nuova generazione di mongolfiere nel giardino.


A causa dell'espansione del giardino sul retro e del dormitorio delle streghe, Foglia aveva dovuto spostare le sue piante nel giardino frontale. Diversi tralicci ricoprivano le mura e i portici in legno degli atrii, rendendo il cortile simile ad una foresta preistorica. Inoltre, offriva anche un ottimo riparo dai raggi solari. Questi ultimi filtravano solo attraverso dei piccoli buchi nello spesso strato di foglie sovrastanti, lasciando solo delle luci sparse sul terreno.


Roland diede alle streghe una pila di fogli bianchi e lasciò che li spargessero per formare un grande foglio da disegno, poi chiese a Soraya di disegnare un rivestimento nel più chiaro dei colori del cielo. Paragonata alla prima mongolfiera, che era stata realizzata con membrane dell'intestino di bovini e tela, (1) la seconda generazione sarebbe stata interamente realizzata con il metodo di rivestimento, che era molto più leggero. Inoltre, offriva anche una eccellente durata e non aveva linee di cucitura, quindi non c'era alcun motivo di temere una sua rottura a mezz'aria.


“Ho sentito dire da Fulmine che potrebbero venire alcune streghe dai Fiordi?” chiese Wendy curiosa.


“Può darsi, se tutto va bene”. Roland spiegò ancora una volta il contenuto della sua risposta alla Quinta Principessa. “Tuttavia, per conoscere la reale situazione dovremo aspettare la risposta di Tilly Wimbledon”.


“Sembra che Cenere abbia avuto successo” considerò Wendy “Sono riuscite davvero a portare molte streghe a Isola Dormiente”.


“Sì, credo che il piano di migrazione di Tilly sia iniziato più di uno o due anni fa” disse Roland allargando le mani. “Aveva già inviato delle persone a contattare segretamente le streghe molto tempo fa e non solo a Graycastle, ma anche negli altri tre Regni. Anche la vostra Associazione delle Streghe Alleate deve avere ricevuto un invito. Immagino sia anche la ragione per cui, nonostante abbiamo passato molto tempo a diffondere la notizia di un luogo sicuro, nessuna strega sia venuta a bussare alla nostra porta. Siamo stati sempre un passo indietro rispetto Tilly”.


“Cara non ce l'ha mai detto” disse Wendy mentre si massaggiava le spalle.


“Se vi avesse detto dell'invito di Tilly, forse non avreste mai voluto continuare a cercare la Montagna Sacra, no?”


“Forse è così, ma solo in questo modo siamo riusciti a incontrarci a Città di Confine” la strega scosse la testa con un sorriso, “quindi, non è una brutta cosa… che non l'abbia mai menzionato”.


“Penso che sia una buona cosa” esordì Fulmine alzando la mano.


“Tsk, non possiamo dare per scontato che la vita nei Fiordi non sarebbe stata migliore” Lily arricciò le labbra. “Dopotutto, lì ci sono solo streghe, quindi non dovremmo stare particolarmente attente una volta uscite da casa, come invece succede qui a Città di Confine”.


“È già migliorato di molto rispetto prima” ammise Anna sinceramente, “prima non osavo neppure uscire”.


“Sì, alcune persone sono proprio così. Anche se ha rifiutato all’istante l’invito di Cenere, si è comunque lanciata in una recita pretenziosa” disse Luna Misteriosa poi mormorò lamentandosi “come osa dire di non essere una traditrice!”


“Tu…” Lily sgranò gli occhi. “Idiota!”


“Traditrice!”


Le altre streghe non poterono esimersi dal ridere.


“Penso la stessa cosa” il cuore di Roland si riempì all'istante di un senso di appagamento. Anche se la Quinta Principessa era molto più intelligente e acuta di lui, ed inoltre non era tanto potente o risoluto come Timothy e Garcia, era comunque stato almeno in grado di fornire a queste streghe un ambiente libero e confortevole in cui vivere e allo stesso tempo dare al suo popolo una vita migliore.


“Questa mongolfiera… ho paura che possa essere diverse volte più grande della precedente” disse Usignolo interrompendo i suoi pensieri. La strega stava guardando la dimensione della tela già ricoperta da Soraya. “Intendi usarla per trasportare le streghe?”


Roland annuì “L'unico modo per evitare di passare in città portuali, è quello di viaggiare direttamente per mare a sud di Città di Confine. Inoltre, oltre ad accogliere e salutare le nostre nuove visitatrici, lo possiamo considerare come una nuova prova di volo”.


Una volta che il rivestimento fu applicato su entrambi i lati, il tessuto è diventato a doppio strato con una larghezza e lunghezza di quasi sei metri. Se fosse stato fatto in semplice tela o lino, sarebbe stato difficile portarlo in giro da soli, tuttavia, essendo stato utilizzato un rivestimento leggero, il suo peso era uguale al peso di una sola pila di carta. Grazie all’unione di più di una dozzina di pezzi come quello e ad un ulteriore strato protettivo per proteggere le cuciture, quel pallone diventò incredibilmente grande.


Roland voleva anche testare la capacità di saldatura del rivestimento di Soraya. Non aveva ancora dimenticato la “spessa corteccia degli alberi” (2) che aveva dipinto sul tavolo quando aveva usato la sua nuova abilità per la prima volta. Quella volta oggetto e magia erano stati saldati insieme così bene che quando avevano provato a prendere la corteccia e tirarla su, un intero pezzo del tavolo era stato trascinato via.


Quindi alla fine quello che voleva davvero scoprire era se il rivestimento sarebbe riuscito a tenere incollati insieme tutti i pezzi e creare così un unico oggetto inseparabile. Se l’esperimento fosse riuscito, sarebbe stato possibile mantenere sia l'enorme forma del pallone che le sue proprietà ermetiche.


Per il momento, al posto di imitare un pallone a idrogeno che avrebbe potuto essere controllato da chiunque, doveva ancora fare affidamento su Anna per gonfiare la mongolfiera. Tuttavia, avendo già a disposizione la macchina a corrente continua (3) e potendo produrre l'idrogeno attraverso l'elettrolisi dell'acqua (4), Roland riteneva che non mancasse poi molto alla comparsa del famoso dirigibile “Zeppelin" (5). Doveva solo trovare un materiale leggero con cui realizzare lo scheletro e la costruzione di quest'enorme mostro che poteva volare a due mila o tre mila metri e aveva meno difficoltà tecniche degli altri aeroplani, sarebbe stata possibile.


Anche se l'accuratezza dello sganciamento delle bombe da un'altitudine così alta era bassa, non era comunque qualcosa a cui il nemico non sarebbe stato in grado di resistere. Potevano solo subire l'attacco, senza nessuna possibilità di contrattaccare. Quindi se circondato il territorio nemico ogni giorno, Roland credeva che nessun avversario avrebbe potuto resiste alla potenza di Zeppelin.


Se immaginava la scena della loro futura battaglia contro la Città Santa della Chiesa, Roland vedeva quattro o cinque di quei velivoli che si libravano fianco a fianco nel cielo e sganciavano bombe come se fossero pioggia. Dai canali fluviali giungevano pesanti bombardamenti dalle corazzate fino alle porte della città nemica e fortezza. E insieme a loro ci sarebbe stata la fanteria armata con le armi da fuoco, che avrebbe combattuto nelle retrovie. Il Principe possedeva tre servizi armati: l'esercito, la marina e l'aeronautica militare ed insieme avrebbero operato come un'unica entità... anche se quella era solo la sua immaginazione, lo rendeva in qualche modo emozionato.


“Altezza, per cosa stai ridacchiando così scioccamente?” Anna sospirò e allungò una mano per coprire gli angoli della sua bocca, aveva fallito il tentativo di impedirgli di piegarsi in un sorriso.


“Presumo che stia delirando, pensando alle nuove streghe” Lily alzò gli occhi al cielo “Uomini…”


Non appena la parte inferiore del pallone venne collegata al grande cesto in vimini tramite le corde di canapa, il lancio della nuova generazione di mongolfiere fu completato con successo. Paragonata alla prima, il volume della seconda si era quasi quadruplicato e il numero di persone che poteva accogliere era aumentato fino a raggiungere i 10 posti. Inoltre, al cesto era stata incorporata anche una tenda parasole che avrebbe protetto i passeggeri dalla luce solare. Ovviamente, nel parasole era stato inserito un buco per lasciare ad Anna lo spazio per rifornire calore al pallone.


Roland chiamò il pallone ‘Osservatore del Cielo’ (6), e dopo avere terminato una serie di test a carico pesante all'aria aperta nel giardino sul retro, finalmente era giunto il momento di fare la prima prova di navigazione, che si sarebbe tenuta il giorno successivo. A parte Anna, gli altri membri dell'equipaggio che avrebbero preso parte alla prova di volo erano Wendy e altre cinque streghe, oltre al Principe stesso.


L'intero processo di navigazione in cielo procedette senza intoppi, le streghe viaggiavano in aria chiacchierando costantemente e sospirando mentre guardavano lo spettacolare scenario esterno, vedevano la città dall’alto. Paragonato all'osservazione da un punto fisso, in questa occasione continuavano a spostarsi, diventando così un giro turistico che suscitava in loro ancora più interesse. Grazie alle continue folate di vento generate da Wendy, l’Osservatore del Cielo continuò ad avanzare verso sud. A mezzogiorno raggiunse la catena montuosa e dopo avere oltrepassato la bandiera inserita in cima, iniziò infine a volare sopra la costa.


Dopo aver volato in cerchio sul litorale, l'interno gruppo a bordo dell'Osservatore del Cielo fece ritorno a castello. Durante il volo, Roland aveva notato che Wendy, che si occupava di controllare la direzione del volo, di tanto in tanto si dava dei colpetti alle spalle e sembrava anche molto stanca.


Aveva sentito che le donne con un seno prosperoso soffrivano facilmente di dolori sotto le spalle che potevano essere risolti con l'uso di un certo tipo di biancheria intima aderente. Anche se non sapeva se fosse vero o no, provare non poteva essere una cattiva idea. Inoltre, oltre alla crescita, il corpo di Anna si stava gradualmente sviluppando, quindi Roland decise di fare un piccolo regalo alle streghe adulte.


Thea




 Ciao a tutti ritorniamo a parlare di Mongolfiere, il nostro Roland una ne fa e 100 ne pensa detto questo la nostra Thea vi invita a rileggere i (1) capitoli https://novelleleggere.com/2018/06/10/capitolo-174-parco-industriale/ 174 e https://novelleleggere.com/2018/06/13/capitolo-175-il-giro-in-mongolfiera/ 175 legati alla prima generazione delle mongolfiere. (Me sogghigna) Vi ricordate cosa è successo nel 175 vero fra Roland e Anna? Beh a questo aggiungerei (2) il capitolo https://novelleleggere.com/2018/06/21/capitolo-181-i-disegni-di-soraya/ 181 riguardante i disegni di Soraya. (3) Anche quest'ultima è un riferimento ma è il riferimento alla https://novelleleggere.com/2018/05/25/47980/">macchina a corrente continua e alla relativa nota. (4) Questa nota invece riguarda il processo di Elettrolisi dell'acqua non essendo un chimico preferisco donarvi un https://it.wikipedia.org/wiki/Elettrolisi_dell%27acqua link (5) Il grande https://it.wikipedia.org/wiki/Zeppelin">Zeppelin, è stato famoso nella storia per un certo periodo e abbiamo importanti https://www.youtube.com/watch?v=QcLtFtKsvjk">filmati storici in bianco e nero non tutti felici purtroppo. Volevo mostrarvene solo uno ma credo sia il caso di ricordare in un certo senso. Non solo il Titanic secondo me è stata una https://www.youtube.com/watch?v=OTyuTlE_Agw tragedia ma anche questo, tuttavia ha https://www.youtube.com/watch?v=tmWdLNtvfjU proseguito la sua https://www.youtube.com/watch?v=q2LvR0wEqDU evoluzione Non posso comunque che rabbrividire per quelle persone che sono morte in quel tragico modo e senza via di fuga. (6) Il nome della seconda mongolfiera di Roland è yáowàng 遥望  osservare a distanza, i nostri amici inglesi hanno deciso di chiamarlo Cloud Gazer: Osservatore delle Nuvole. Considerando che nemmeno il nome inglese si rifà tanto all’originale, abbiamo deciso di chiamarlo Osservatore del Cielo. 





