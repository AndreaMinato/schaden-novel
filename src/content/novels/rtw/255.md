---
title: Capitolo 255: Modi per dare il benvenuto
pubDate: 2025-08-07T11:30:06.717Z
tags:
    - rtw
---


La tempesta andò via veloce come quando giunse.


Due giorni dopo la fine della tempesta, tutto il gruppo di persone pronte ad andarsene, partì. La nave responsabile del loro ritorno a Graycastle era Bellezza Affascinante.


Sylvie era appoggiata al bordo della ringhiera della nave, prese da una borsa una fetta di manzo essiccato, e prima di scuoterlo lo tenne sopra la testa.


“Guu—-, Guu —-“


Un enorme gabbiano, che volava al loro fianco, garrì e scese dal cielo, la corrente d'aria creata dal suo sbatter d'ali le fece strizzare gli occhi. La carne che Sylvie teneva in mano fu ingoiata in un unico boccone e quando alzò di nuovo la testa, il gabbiano era già volato davanti alla nave, continuando a guidarli con entusiasmo tra gli oceani.


Era stata Maggie a chiederle di farlo, perché quando si trasformava  in volatile, non riusciva in alcun modo a tirare fuori la carne da sola.


Anche se la sua forma attuale non era differente da un gabbiano comune (eccetto per le dimensioni del suo corpo), Sylvie riusciva ancora a vedere la magia emergere dall'interno e riusciva anche a vedere la sua vera forma. E con uno sguardo più attento, riusciva a vedere il processo attraverso il quale la magia giungeva da tutti i punti per poi congiungersi in un singolo punto, diventando poi tanti puntini prima di sparire completamente.


“Ho sentito che non solo può trasformarsi in diversi tipi di uccello, ma può anche ricevere le loro abilità?" Qualcuno dietro di lei chiese dubbioso: " Per quello che so io, i gabbiani non potrebbero mai perdersi, e sono in grado di captare le tempeste in anticipo".


“È proprio così, Signor Capitano," senza neanche guardare indietro, Sylvie sapeva chiaramente chi era l'uomo che si avvicinò: "Altrimenti non ci saremmo azzardati a scegliere una nuova rotta e bypassare il Promontorio Infinito, giungendo nel Sud-ovest di Graycastle".


Non solo la sua abilità le permetteva di osservare il flusso magico e percepire i cambi magici, ma le dava anche un grande campo visuale che non aveva alcuna mancanza nel raggio che ricopriva. Aveva la capacità di osservare tutto ciò che le stava intorno in ogni momento - ignorando addirittura gli ostacoli che potevano bloccare la sua visuale. La sua abilità era così potente che riusciva a vedere i pigri marinai che dormivano sotto il ponte, insieme al banco di pesci che nuotavano sotto la sentina.


“Lì ci sono dei porti?” il Capitano Jack buttò fuori il fumo. "Ricordo di alcuni esploratori che arrivarono nella parte occidentale del Promontorio Infinito, ma trovarono solamente scogliere e banchi di sabbia, non c'era nient'altro".


“Se non c'è niente è ancora meglio", disse Sylvie con indifferenza: "In quel modo tutti potranno rimettersi subito sulla vecchia rotta".


“Non è esattamente come andare in missione disperata?" Il capitano scosse la pipa: "Prevedo che su questa nuova rotta potrei veder qualcosa di insolito".


Questa volta il lungo viaggio era stato organizzato da Lady Tilly in modo che potessero avere un contatto con un raduno di streghe che stavano in un altro luogo, così da aiutarsi le une con le altre. In aggiunta alle cinque streghe scelte, anche Cenere e Molly erano presenti sulla nave - ma non sarebbero scese a terra, erano presenti solo per assicurarsi che il viaggio si svolgesse nel modo più sicuro possibile. Il servo magico di Molly poteva aiutare la nave a resistere a qualsiasi possibile tempesta, mentre Cenere si sarebbe assicurata che ogni pirata che si azzardava a mirare alla nave e decideva di andare a trovarli, non sarebbe riuscito a farne ritorno.


Ma anche Sylvie aveva un compito da portare avanti, ed era quello di identificare la vera identità di Roland Wimbledon per conto di Lady Tilly.


Prima della partenza, Lady Tilly le diede un resoconto dettagliato della storia, e anche come doveva reagire a qualsiasi tipo di riscontro. In parole povere, doveva fare tutto il possibile per ottenere un accordo con il Capo dell'Unione delle Streghe in cambio del vero corpo di Roland. Ma onestamente, Sylvie sentiva che questa missione non sarebbe stata così facile. Nel caso l'Unione delle Streghe non fosse stata d'accordo e avesse deciso di metterla in cella con le altre quattro per impedire che facessero uscire la notizia, cosa avrebbe dovuto fare?


Sylvie sospirò mentre attraverso le pareti della cabina guardava Lotus, Evelyn ed il resto del gruppo che giocava felicemente con il servo magico.


Spero che le streghe dell'Unione siano amichevoli come ha detto Maggie.


...


Dopo quasi una settimana di navigazione, Sylvie vide finalmente la costa di Graycastle.


“Arriveremo presto", gridò Miele sporgendosi sulla ringhiera della nave, e gli stormi di rondini, falchi pescatori e gabbiani che dietro di lei seguivano la sua voce con un forte coro.


“Finalmente..." disse Candela con voce mite, e con un'espressione sfinita: "Sento di non riuscire più a continuare."


“Figliola, è solo un fenomeno temporaneo, quando arriverai a riva, potrai riacquistare presto le tue forze”, disse Jack ridendo, poi con occhio guardò attraverso lo specchietto di osservazione. "Navigo da tantissimi anni, ma non ho mai visto nessuno morire a causa delle oscillazioni della nave."


“Dov'è Maggie?" chiese Miele.


“È già partita per Città di Confine in anticipo, così da poter avvisare le streghe dell'Unione", rispose Cenere. "Sono sicuro che presto manderanno qualcuno a prenderti.


“Sorella Cenere, non vieni con noi?”


“All'Isola Dormiente Tilly ha ancora più bisogno del mio aiuto", rise Cenere: "Non devi preoccuparti, le streghe dell'Unione vi vedranno e tratteranno come sorelle... Se dovessi trovarti in difficoltà, è meglio cercare subito Wendy, farà del suo meglio per risolvere il problema".


"Wendy", Sylvie sigillò il suo nome nella mente.


“Oh, giusto, c'è un'altra cosa" Cenere si toccò la fronte: "Devi ricordarti di tenere le distanze da Roland Wimbledon, e in alcun modo devi stare da sola con lui".


“Perché? Non è il fratello maggiore di Lady Tilly?” Chiese Evelyn confusa.


“Certo che lo è”, Ashes confermò francamente: "Ma questo non gli impedisce di palpeggiare il sedere di una strega!"


Per la paura presero una boccata d’aria fredda.


Alla fine, la nave attraccò a circa mezzo miglio dal banco di sabbia. Dopo tutto, non esistevano mappe dettagliata dell'area, e nessuno sapeva quanto fosse profonda l'acqua al limite del banco. Ciononostante, andare a riva era abbastanza semplice, non dovevano neanche usare la barca della spiaggia. Molly, invece, fece avvolgere dal suo servo magico le cinque streghe e lei, così fluttuarono sopra la superficie del mare dritte verso il molo.


La scogliera sembrava essere parte della montagna, e sotto la continua erosione dell'acqua marina, era diventata lentamente una soffice spiaggia sabbiosa. Non lontano da lì era presente una catena montuosa che separava completamente la costa da Graycastle e il resto del continente. Sembrava che la cresta della montagna continuasse all'infinito, e più a Ovest guardavano, più in alto si elevava. Al limite della loro visione diventava quasi simile alle giganti vette dell'Invalicabile Catena Montuosa.


Dopo aver aspettato per quasi due ore, Sylvie notò una strana ombra che si dirigeva verso di loro.


Le sue dimensioni erano colossali, era enorme quasi quanto Bellezza Affascinante (*) e con la sua forma quasi rotonda, non era certamente una creatura naturale. Era ragionevole assumere che un progetto così grande dovesse avere un peso incredibilmente elevato, ma il suo movimento era abbastanza fluido, come se stesse solo fluttuando nell'aria. Separato dalle montagne e dalle foreste, non riusciva a vederlo chiaramente, ma sembrava che quest'oggetto stesse sempre arrampicandosi e avrebbe presto superato le montagne.


Dopo un po' si rivelò finalmente a tutte le persone nel rifugio.


“Dio, che cos'è? Chiese Lotus incredula mentre guardava il cielo con un'espressione sbalordita.


“Sorella Cenere, hai mai visto qualcosa del genere?" Evelyn tirò il suo braccio.


“No…” Cenere era altrettanto sorpresa: "E' la prima volta che vedo qualcosa del genere anche io".


“Sembra che questo è lo stile di benvenuto dell'Unione delle Streghe", sospirò Sylvie.


Scoprì finalmente che cestino che pendeva al di sotto dell'enorme oggetto sferico che fluttuava nel cielo. Inoltre, Maggie e un'altra strega volavano verso la destra e la sinistra del cestino. Poi la sua attenzione fu catturata da un grande cartello giallo che pendeva da sotto il cesto, su cui con lettere giganti era scritto:


– “Benvenuti a Città di Confine.”






Dontcare






Erialis Ciao a tutti ragazzi posso solo immaginare le espressioni delle streghe dell'Isola Dormiente alla vista dello striscione e sopratutto della mongolfiera, in particolare di Cenere ahhha Per quanto riguarda la nota, vi ricordo che abbiamo già incontrato questa nave e il suo capitano nel https://novelleleggere.com/2018/07/13/capitolo-203-casa/">capitolo precedente.
                                


                                



