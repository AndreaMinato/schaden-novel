---
title: Capitolo 257: Mistero
pubDate: 2025-08-07T11:30:06.717Z
tags:
    - rtw
---


Da quando le cinque streghe provenienti dall’Isola Dormiente erano arrivate a Città di Confine, Roland era in costante stato d’eccitazione. Questo avrebbe significato che persino dopo la fine del banchetto, avrebbe trovato impossibile addormentarsi una volta disteso a letto. Senza nessun’altra opzione a sua disposizione, si alzò per bere mezzo bicchiere di spirito bianco e cercare di forzare il suo corpo ad addormentarsi.


Il giorno dopo, quando tutte le cicale in giardino iniziarono ad emettere dei versi simili a ‘Ziya’, aveva già recuperato una mente lucida. Era pieno d’energia quando si trascinò fuori dal letto, e dopo un semplice lavaggio si diresse immediatamente in ufficio – in quel momento apparve in cielo il marmoreo color bianco dell’alba che trasmise i primi raggi del sole mattutino attraverso la finestra, spargendoli uniformemente in tutta la stanza.


Anche dopo essersi guardato attorno per lungo tempo, Roland era ancora incapace di individuare la familiare figura del passato. Era abituato ad aver lì Usignolo, pigramente distesa su una sedia ogni volta che apriva la porta ed entrava.


Con un debole sorriso, Roland si sedette al tavolo e rimosse un taccuino dal cassetto, poi iniziò a pianificare il programma d’addestramento della nuova generazione di streghe.


Per prima cosa, avrebbe lasciato che Wendy e Pergamena aiutassero le nuove arrivate a familiarizzare con il loro nuovo ambiente che avrebbero dovuto iniziare a condividere con la comunità. Inoltre, aveva anche pianificato di lanciare una valanga di proiettili rivestiti di zucchero, in modo tale che le streghe ospiti potessero godere pienamente del singolare e piacevole stile di vita di Città di Confine. Il che significava che per loro non sarebbe stato nemmeno necessario stare in città affinché il suo piano avesse successo, anche qualora fossero ritornate successivamente, a condizione che avessero diffuso le notizie riguardanti il favoloso stile di vita di Città di Confine, sarebbe andato tutto comunque per il meglio.


Non appena il sole si impossessò completamente del cielo, Usignolo entrò finalmente nell’ufficio. “Oh? Sei davvero riuscito ad alzarti così presto oggi? Non dirmi che è davvero come diceva Lily, cioè che eri talmente impaziente per l’arrivo delle nuove streghe che non potevi aspettare?”.


“Che sciocchezze stai dicendo?” sorrise Roland mentre glielo chiedeva, poi mise un sacchetto di pesce essiccato sul tavolo: “Come te la sei cavata ieri sera con la tua nuova sorella?”.


“Sorella?”, Usignolo arricciò le labbra: “Non puoi fidarti troppo di loro”.


“Cosa è successo?”.


Usignolo allungò le mani per prendere il sacchetto e poi si voltò per sedersi sul divano. “La strega di nome Sylvie, delle dieci frasi che ha pronunciato, la metà erano bugie. Anche se non erano così gravi da presupporre delle sue intenzioni malvage verso di noi, sicuramente ci sono ancora parecchi pensieri che sta cercando di nascondere”.


“Beh… è alquanto comprensibile” Roland sembrava non curarsene. “Probabilmente vuole vedere se sono il vero Roland Wimbledon o no”.


“Cosa?”. Usignolo si oscurò leggermente.


“Nel caso uno dei tuoi parenti stretti cambiasse improvvisamente e drasticamente, arriveresti sicuramente alla conclusione che sia stato sostituito o che venga controllato”.


Lui sorrise, “Presumo che Tilly pensi che mi sia successa una delle due cose. A Città del Re, ero noto come un perdigiorno e senza alcuna conoscenza o abilità. Ero uno che maltrattava i deboli e aveva paura dei forti. Come ha potuto una persona del genere cambiare così all’improvviso, rigare dritto ed iniziare a proteggere le streghe?”.


In realtà, i cattivi commenti che erano stati utilizzati per descrivere il Quarto Principe non erano esagerazioni. Uno dei suoi ricordi d’infanzia ancora esistenti faceva così: Una volta il Quarto Principe stava giocando a palazzo e finì per rompere accidentalmente qualche vaso in vetro.


Tuttavia, per evitare di essere punito, non solo addossò tutta la colpa a Tilly Wimbledon, no, per finire di falsificare la scena spinse persino la bambina di sei o sette anni addosso ai cocci di vetro rotti. Avendo questo tipo di oscuro passato, sarebbe strano che l’impressione della controparte su lui fosse buona? Era ragionevole che ci sarebbero stati dei dubbi quando la natura del suo fratello più grande avrebbe mostrato un cambiamento così drastico, tanto da non sembrare più sé stesso. In realtà chiunque avrebbe preferito andare ed indagare su quei cambiamenti.


“Sentendoti parlare così voglio saperlo anche io” chiese curiosamente Usignolo, “Sei davvero Roland Wimbledon in fin dei conti, o no?”.


“Sono entrambe le cose, quindi sì e no” rispose Roland, allargando le braccia.


Usignolo rimase scioccata: “Perché la mia abilità mi dice che la tua risposta è vera?”.


“Perché è così”. L’abilità di Usignolo poteva individuare solamente le bugie dette deliberatamente e lui non pensava di starle dicendo una menzogna.


“…”. Tenendosi la fronte ed accigliandosi per un lungo periodo, Usignolo decise finalmente di smettere di pensarci. “Allora, lo chiederò ad Anna più tardi. Nonostante tutto, finché avrò familiarità con il Roland davanti a me, andrà tutto bene”.


“Ovviamente, sin dal momento in cui mi hai conosciuto sono sempre stato me stesso” sorrise Roland.


Dopo colazione, Wendy portò le cinque streghe provenienti dall’Isola Dormiente nel suo ufficio.


“Buongiorno, Vostra Altezza” le cinque si inginocchiarono e gli resero omaggio.


“Rilassatevi, non sono una persona che tiene molto al galateo, potete rivolgevi a me nello stesso modo in cui fate con Tilly” disse Roland, facendo un cenno con la mano.


“Durante la prima settimana non vi offrirò alcuna occupazione. Piuttosto, dovreste utilizzarla per familiarizzare con l’ambiente e lo stile di vita della città. Potete visitare liberamente Città di Confine, nessuno vi discriminerà per essere delle streghe. Non cercheranno nemmeno di catturarvi in cambio di denaro – ho completamente sradicato la forza della Chiesa da tutto il Territorio Occidentale, di conseguenza questo luogo e l’Isola Dormiente sono identici, entrambi sono luoghi di pace.


Penso che tutte voi siate a conoscenza del perché la magia divori i vostri corpi, quindi per necessità il vostro allenamento non può essere abbandonato. Durante la giornata non ci sono restrizioni, tutto andrà bene sin quando non dimenticherete di tornare qui e di mangiare. Dopo cena, dovrete frequentare le lezioni d’istruzione base che includono l’imparare a leggere e a scrivere. Ci sarà la matematica di base e la conoscenza naturale. Tilly dovrebbe già avervene parlato, ma a parte l’attraversamento del giorno della maturità, l’abilità di una strega può essere ulteriormente potenziata. Per farlo è necessario che voi padroneggiate questa conoscenza, se qualcuna di voi è interessata può venire e frequentare le lezioni con il resto delle streghe di Città di Confine.


Inoltre, ogni mese riceverete un oro reale come remunerazione, come anche il fine settimana libero e le ferie retribuite – se non capite il significato di tutto ciò, potete andare a chiedere a Wendy. In breve, la vita quotidiana di tutte sarà uguale a quella dell’Unione delle Streghe. L’Isola Dormiente è una casa per le streghe e lo stesso vale per Città di Confine”. Roland fece una pausa. “Il nostro prossimo compito sarà quello di testare le vostre abilità, la descrizione che Tilly ha fatto nella sua lettera non era molto chiara. Ma dimostrare qui le vostre capacità sarebbe molto più di una scomodità, quindi dirigiamoci prima in un luogo più spazioso”.


“Vi prego aspettate un attimo, Vostra Altezza Reale, prima devo darvi una cosa” parlò Sylvie.


“Cos’è?”.


Sciolse il pacchetto nelle sue mani e posò sul tavolo qualche pergamena gialla e una lettera. “La Signora Tilly ha scoperto questi documenti nelle rovine dei Fiordi, vuole chiedervi se siete in grado di capire le lettere con cui è stato scritto il testo”.


Perplesso, Roland aprì la busta, non conteneva una lunga lettera dunque raggiunse velocemente la fine, ma il suo contenuto innescò delle mostruose onde capaci di far tremare il cielo all’interno del suo cuore.


Un’isola artificiale, situata sul fondo dell’oceano, dopo centinaia di anni di cambiamenti imprevedibili dovuti all’alzamento e all’abbassamento delle maree, possedeva uno specchio d’osservazione azionabile dall’interno, insieme ad un cancello di pietra costruito all’interno di un dirupo… tutto questo era semplicemente incomprensibile. Perché sarebbe dovuta esistere una reliquia così inimmaginabile nel Fiordo? Per di più, le indagini che Tilly faceva alla fine della lettera avevano dato vita ad un formicolio lungo tutto il suo corpo – solo guardando la pergamena, aveva davvero un po’ di familiarità con quelle parole.


“Va e porta velocemente qui Pergamena” ordinò Roland ad Usignolo.


Non molto tempo dopo, Pergamena arrivò al castello dopo essersi fiondata lì dal Comune. Dopo aver evocato il suo libro magico, il Principe lo lesse, non riuscì a trattenersi ed assunse un’espressione accigliata.


Mentre esaminava il “Libro Sacro” che Cara aveva riportato dalle rovine nella foresta orientale, e i documenti trovati nelle rovine del Fiordo, aveva scoperto che i caratteri utilizzati erano esattamente li stessi! Questo confermava le supposizioni di Tilly sulla lettera, quelle antiche rovine erano state costruite dalle mani dello stesso gruppo di persone.


“Se fosse stata la Chiesa a costruire tutto questo, perché lo avrebbero abbandonato? Per di più, non solo quei meravigliosi edifici ed anche i documenti di 450 anni fa erano stati abbandonati, ma non erano stati cancellati. Che cosa volevano nascondere?”.


Persino il sole bruciante dell’ultimo mese estivo non era abbastanza potente da lasciar provare a Roland anche la più piccola sensazione di calore. Adesso riusciva solamente a provare un freddo indistinto, sia cupo che gelido, risalire dalle piante dei piedi.


“Anche la torre di pietra scoperta da Fulmine nella Foresta Nascosta sarà collegata a quelle rovine? E le bestie demoniache, i Demoni e la Città Santa di Taqila… alla fine, ma che razza di incidente è capitato 450 anni fa?”. 


In fondo al cuore di Roland stava crescendo un certo disagio.






Haru


Erialis Sono morta dal ridere quando ho letto il verso delle cicale "Ziya" a me non sembra sia uguale ma forse è il suono in cinese simile ahha
                                


                                



