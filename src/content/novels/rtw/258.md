---
title: Capitolo 258- Le Streghe provenienti dall’Isola Dormiente (Parte I)
pubDate: 2025-08-07T11:37:50.954Z
tags:
    - rtw
---


La lettera menzionava anche il fatto che Tilly stesse cercando di tradurre le parole e che avrebbe voluto sapere se l’Unione delle Streghe fosse in grado o meno di fornirle una chiave.


Roland decise che avrebbe incluso le notizie riguardanti i Demoni e la Città Santa di Taqila nella sua prossima lettera in riposta a Tilly. Inoltre, voleva aggiungere anche un disegno di Soraya degli eventi precedenti. Forse quell’informazione avrebbe potuto in qualche modo aiutarla con la sua traduzione. Quell’informazione non era fatta per essere messa a tacere, finché avesse compreso che tipo di evento improvviso fosse accaduto più di 400 anni fa, l’avrebbe aiutato a preparare una risposta prima del tempo. Sarebbero potuti essere persino in grado di scoprire il punto debole della Chiesa – se non ci fosse stato qualcosa di cui preoccuparsi, allora non ci sarebbe stato alcun motivo di spingersi così lontano per seppellire il passato.


Era evidente che ci fossero delle cose che volevano far rimanere nascoste ad ogni costo.


Per di più, sarebbe stato vantaggioso per loro mandare delle persone ad esplorare la torre di pietra nella Foresta Nascosta. L’accesso alle rovine nella Regione Orientale della Regione del Vento Marino era bloccato dalla Chiesa, mentre le rovine nei Fiordi erano state seppellite sotto la superficie dell’oceano per più di un anno. E oltre alla pila di libri nella camera segreta, non era rimasto quasi niente lì. Ma considerato il fatto che le impronte d’uomo erano rare all’interno dei meandri della Foresta Nascosta, anche la Chiesa non era capace di raggiungerla così facilmente. Quindi, magari era il luogo in cui avrebbero potuto recarsi per trovare degli indizi utili.


Ma il rapporto sul Demone che Fulmine aveva incontrato aveva anche suscitato paura in Roland. Una tale spedizione non poteva essere fatta senza le streghe, ma se le avesse mandate in esplorazione ed avessero subito delle perdite, non avrebbe retto il senso di colpa. Dopo averci pensato più e più volte, alla fine Roland decise di aspettare sino al completo equipaggiamento del Primo Esercito con l’ultima generazione di armi da fuoco, poi li avrebbe lasciati imbarcare nell’impresa insieme alle streghe nella foresta. Era sicuro che sarebbero riusciti ad affrontare ogni possibile Demone che avrebbero potuto incontrare.


Sopprimendo l’agitazione che ribolliva all’interno del suo cuore, rivelò un sorriso forzato: “Capisco quello che Tilly sta cercando di fare. Dunque, le scriverò una lettera di rimando con un’ottima descrizione della situazione, ma comunque sarebbe ugualmente meglio se prima procedessimo con i test della tua capacità”.


Dopo tutto, sviluppare al massimo la forza di qualcuno in tempo di pace era il giusto modo di agire. In questo modo, quando la guerra sarebbe inevitabilmente arrivata, avrebbero almeno avuto l’abilità di continuare a lottare.


…


Il terreno di prova selezionato risplendeva all’esterno delle mura cittadine. Per evitare che qualcuno vi entrasse, Roland aveva ordinato al Primo Esercito di circondare la zona circostante e di impedire a chiunque di entrare o uscire.


La prima ad essere valutata fu Lotus.


Era coetanea di Usignolo, possedeva dei corti capelli neri voluminosi e il viso simile a quello di una “graziosa figlia di una famiglia di umili origini”. Il suo aspetto, nel complesso, era davvero adorabile. Essendo di piccola statura, attorno al metro e cinquanta, e possedendo un corpo snello, quando veniva paragonata ad Usignolo che era alta, sembrava una ragazzina non ancora pienamente sviluppata, dando l’impressione di essere debole. Ma se c’era qualcosa che non poteva essere definito debole, quelle erano le sue abilità. All’interno di un’area di 5 metri, poteva facilmente cambiare la topografia del terreno sotto i suoi piedi.


La descrizione presente nella lettera era ben lungi dallo shock che aveva provato vedendolo. Durante il test, Lotus fece alzare verticalmente la terra che si trovava sotto di lei, come se una “colonna di terra” stesse crescendo verso il cielo. Solo quando la “colonna di terra” raggiunse un’altezza di 7 o 8 metri, cedette definitivamente a causa della destabilizzazione strutturale.


Secondo Lotus, più il terreno era ampio meno magia richiedeva per trasformarlo, ma allo stesso tempo, la qualità sarebbe stata inferiore. Case e mura costruite in questo modo sarebbero state di bassa qualità. Se il suolo fosse stato composto principalmente da ghiaia, sarebbe stato difficile creare qualcosa di decente – apparentemente, poteva solamente mutare il terreno, non modificare la materia della terra stessa. Ovviamente, questo problema poteva essere risolto espandendo semplicemente la portata e lo spessore della variazione.


Roland le fece dare un’ulteriore dimostrazione del suo potere chiedendole di costruire una casa, ma la terra del Territorio Occidentale chiaramente non era compatta come quella che si trovava nell’Isola Dormiente. La casa in terracotta fuoriuscita direttamente dal suolo venne pressata parecchie volte, prima che riuscisse finalmente a formare un edificio con gli spazi per una finestra ed un’arcata, ma per rendere possibile tutto ciò, lo spessore delle mura definitive dovette raggiungere il metro e mezzo. Dopo essere stata ultimata, la casa somigliava ad una semplice caverna grezza che riusciva a soddisfare solo le necessità fondamentali che si richiedevano ad un luogo in cui vivere. Non era sufficiente se paragonata alle disposizioni dettate dalla compatta architettura di una casa in mattoni.


Ma d’altronde, vivere in una caverna era molto meglio che vivere in una baracca di legno con spifferi dappertutto. Almeno in inverno, quella si sarebbe potuta riscaldare utilizzando un braciere ed un kang (1). Così, nel caso non fosse riuscito a costruire abbastanza case in mattoni prima dell’arrivo dei Mesi dei Demoni, avrebbe potuto comunque usare temporaneamente quelle caverne.


L’ultima parte del test era la sintesi dell’esame – l’abilità di Lotus apparteneva alla categoria evocativa, non possedeva alcuna abilità interconnessa, e quella che le permetteva di plasmare il terreno era efficace solo all’interno di un raggio di 5 metri. La sua magia veniva facilmente influenzata dal potere di una Pietra Divina della Vendetta, ma non appena il terreno veniva trasformato non poteva più essere ritirata.


“Com’è il suo livello di magia?” chiese Roland.


“Somiglia ad un ciclone scuro, con un nucleo molto denso. Comparata alle altre streghe, il suo livello di magia è eccezionale” disse Usignolo, “Ѐ relativamente vicino a quello di Foglia”.


“Consumo?”.


“Quando aumenta il livello del suolo non è male” disse mentre guardava verso lo sporgente muro di pietra ai piedi della Montagna del versante Nord. “Tuttavia, quando usa la sua magia per trasformare la terra, cala rapidamente. Ho paura che sarà in grado di mantenerlo solo per due o quattro ore”.


Roland annuì, la quantità di potere magico di Foglia era uno dei tre più forti all’interno dell’Unione delle Streghe, secondo solamente a quello di Anna e Soraya. Dopo tutto, avere abbastanza potere magico era la premessa per mettere in uso continuamente la propria abilità – ovviamente, c’erano anche casi come quelli di Usignolo e Fulmine, che possedevano abilità a basso consumo d’energia e che, anche con una piccola fonte di magia, riuscivano ad attivarle durante l’intera giornata senza accusare alcuna difficoltà.


Dopo aver registrato le informazioni in un libro, Roland diede inizio al test della seconda strega.


“Chi vuole essere la prossima?”.


“Io, io, io!” Miele sollevò la mano.


Vedendo il suo entusiasmo, Roland sorrise: “Va bene, allora fammi vedere di cosa sei capace”.


La ragazza di nome Miele era alta come Lotus, forse anche un po’ di meno. Aveva passato il suo giorno della maturità proprio l’inverno scorso e sembrava avere un temperamento molto vivace. Aveva una testa piena di soffici capelli ricci e scuri che somigliavano a delle ciambelle fritte (2). La sua pelle era leggermente scura e attorno al suo collo, ai suoi polsi e alle sue caviglie indossava dei bracciali fatti con denti d’animale.


La sua abilità primaria si chiamava “lingua di bestia” e le permetteva di ammansire tutti gli animali alla sua portata. Con quest’ultima poteva addomesticare gli animali di tutte le specie che avrebbero in seguito obbedito ai suoi ordini. Tuttavia, l’estensione del comando non poteva andare oltre l’abilità dell’animale ed una volta portato a termine l’incarico, l’effetto d’addomesticamento si sarebbe automaticamente dissolto. Oppure, sarebbe stato revocato anticipatamente per sua stessa iniziativa.


Inoltre, Miele possedeva anche un’interessante abilità secondaria: “messaggero animale”, che le permetteva di trasmettere il comando d’addomesticamento da un animale all’altro fino a raggiungere il bersaglio – per esempio, se c’era solo un uccello intorno a lei, poteva mandarlo in cerca di un animale più forte che potesse servirla. Magari un gatto adulto, forse un’aquila feroce, questo processo non poteva essere controllato da lei, rendendo il risultato finale relativamente incerto.


Tuttavia, che si trattasse di una sua abilità primaria o secondaria, entrambe venivano direttamente influenzate dalla Pietra Divina della Vendetta, specialmente i messaggeri animali. Una Pietra Divina della Vendetta avrebbe immediatamente annullato l’istruzione, liberando così l’animale. In più, più grande era l’animale che tentava di ammansire, più magia avrebbe dovuto spendere. Stando alle sue stesse parole poteva controllare una dozzina di uccelli allo stesso tempo, ma se il suo obbiettivo era una mucca, era in grado di gestirne solamente due o tre alla volta.


La terza strega che venne esaminata fu Evelyn. Aveva all’incirca dai 25 ai 26 anni ed un accento che di solito apparteneva al popolo di Città del Re che le conferiva immediatamente un non so che di familiare.


Stando alla lista di Tilly, Evelyn era capace di cambiare a suo piacimento il sapore e lo stile del vino di bassa qualità, a patto che lo avesse assaggiato in precedenza – fin dall’inizio era evidente il perché Roland avesse scelto questa strega, ovvero ottenere del puro alcool. “Dato che può trasformare la birra diluita in un vino delizioso o in vino fruttato, il liquore non dovrebbe essere un problema per lei no?”


Tenendolo a mente, Roland aveva attentamente preparato qualche bottiglia di buon vino, con una concentrazione che andava dal 50% al 95%. Malgrado fossero un po’ speziati e bruciati, una volta bevutone uno o due sorsate non sarebbe stato un gran problema. La cosa fondamentale era farle ammettere che il liquido trasparente che bruciava la gola fosse effettivamente un tipo di vino.


Ma qui, in campagna e sotto il sole rovente non era davvero un buon posto per assaggiare del vino. Non avevano accesso ai deliziosi contorni, al ghiaccio o alle coppe di cristallo. Inoltre, se avesse estratto direttamente lo spirito bianco con il suo forte profumo bruciato, probabilmente la controparte avrebbe mal interpretato e pensato fosse veleno. Per questo, aveva pensato che sarebbe stato più sottile agire durante la cena. Così, subito dopo aver fatto qualche domanda ad Evelyn, Roland passò immediatamente ad un’altra strega.






Haru






Erialis Chissà cosa succederà con queste streghe e come le impiegherà nel frattempo iniziamo le spiegazioni. (1) Il https://en.wikipedia.org/wiki/Kang_bed-stove Kang  (炕)  è una piattaforma tradizionale lunga (2 metri o più) dove si vive, lavora e dorme. E' diffusa nella parte settentrionale della Cina, dove c'è clima freddo in inverno. È fatto di mattoni o altre forme di argilla cotta e più recentemente in alcune località anche di cemento. Tuttavia viene usato sopratutto come letto e in genere vi dormono diversi componenti della stessa famiglia. 
La struttura e il funzionamento sono simili a quelli di una fornace o di un camino: al suo interno infatti viene bruciata della legna, introdotta da un apposita apertura; i fumi e i gas vengono invece espulsi fuori dall’abitazione. Un sistema di condutture interne a forma di serpentina assicura la diffusione del calore in un’area ben maggiore della camera di combustione che è relativamente piccola. 
Le fiamme usate possono essere usate anche per cucinare attraverso un fornello. (2) https://en.wikipedia.org/wiki/Mahua_(snack) Mahua è uno snack. In particolare è una ciambella dalla forma intrecciata a base di sesamo, nocciole, zucchero e vaniglia. E’ una specialità di Tianjin e si dice che si conservi fresca e croccante per cento giorni. Come fare un https://www.youtube.com/watch?v=XHY8vFLRC7Y mahua.




                                


                                



