---
title: Capitolo 259: Le Streghe dell'Isola Dormiente (Parte II)
pubDate: 2025-08-07T11:30:06.717Z
tags:
    - rtw
---


La quarta a essere testata fu Sylvie.


Ogni volta che incontrava quella strega, Roland si sentiva sempre un po' a disagio. Il fastidio non dipendeva dal fatto che Usignolo gli aveva detto che Sylvie mentiva troppo. Del resto, nella società moderna, escluse le conversazioni con i parenti e i buoni amici, nemmeno una dozzina di persone riusciva a parlare sinceramente. Ormai da molto tempo si era abituato a sentire tutti i tipi di lusinghe e pettegolezzi.


Tuttavia, questa situazione era diversa: si sentiva come se non avesse alcuna possibilità di nasconderle qualcosa. E la cosa peggiore era essere consapevole che non si trattava solo una sensazione, bensì dell'abilità dell'altra. Quest’ultima infatti poteva ignorare ogni barriera visiva. Nessuna barriera che si presentava alla sua vista era un problema per lei; se solo l'avesse voluto, persino l’indossare degli abiti di fronte a lei era completamente inutile. Tuttavia, all'interno di un angolo oscuro della sua mente, Roland rimpianse di non avere lui stesso quel tipo di abilità, involontariamente cambiò posizione accavallando le gambe.


Parlando del suo aspetto fisico, la ragazza poteva essere considerata la più particolare delle cinque streghe. I suoi capelli avevano lo stesso colore dell'acqua marina, le ricadevano lisci sulle spalle, mentre le sue lunga e sottili sopracciglia erano nascoste dalla frangia ordinata. Soprattutto le sue pupille ambrate, erano talmente trasparenti da non avere quasi profondità, somigliavano quasi a degli specchi che riflettono la luce davanti a loro. Dopo averli guardati per un po' Roland aveva l’impressione che un raggio laser potesse sparargli da un momento all'altro.


L'abilità di Sylvie era molto semplice da capire, grazie alla sua vista interiore era in grado di vedere tutto: nemmeno lo spazio alle sue spalle era escluso. Inoltre, la sua vista poteva penetrare ogni barriera, le profondità specifiche della penetrazione dipendevano dello stesso desiderio della strega. Possedeva anche un genere di abilità secondaria simile a quello di Usignolo. Difatti, riusciva a vedere l'accumulo e la dissipazione della magia.


Il fatto che delle abilità secondarie fossero così simili tra loro era un qualcosa di sorprendente per Roland, che accadesse la stessa cosa per le abilità primarie? Quando pose quella domanda a Sylvie, all'inizio quest’ultima esitò, ma dopo spiegò che nel centinaio di streghe che si erano radunate a Isola Dormiente, non ce n'era nessuna che avesse la stessa abilità di un'altra. A quel punto Roland sentì un leggero pizzicotto sul suo lato sinistro, era Usignolo che gli faceva segno che quella frase era la verità.


Tuttavia, la spiegazione potrebbe essere che il campione di riferimento è troppo piccolo, pensò Roland.


L'ultima strega a essere testata fu Candela.


Esattamente come Anna, la sua maturità era avvenuta durante i Mesi dei Demoni di quello stesso anno. Quando era ancora minorenne, la sua abilità poteva essere utilizzata per accendere le candele, le lampade a olio, le torce e simili. Tuttavia, dopo la maturità il suo potere magico si era ulteriormente stabilizzato e la sua efficacia era migliorata significativamente. Inoltre, dopo quel giorno, Candela aveva guadagnato l'abilità di preservare le caratteristiche di un oggetto per un breve periodo. Per esempio, dopo avere lanciato la sua magia su un cubetto di ghiaccio, quest'ultimo non si sarebbe sciolto anche dopo essere stato messo sotto il sole cocente. Anzi, avrebbe comunque continuato a emanare una sensazione di freddo.


A primo impatto quell'abilità gli era sembrata semplicemente incredibile. Con essa Roland sarebbe stato riuscito a fare tante cose in cui prima non sarebbe riuscito utilizzando mezzi convenzionali. Tuttavia, dopo diversi esperimenti, il Principe dovette ammettere che alla fine quella sua abilità non era tanto perfetta come se l'era immaginata. Per prima cosa, apparteneva alla categoria trasmissiva (1), ciò significava che doveva entrare a diretto contatto con l'oggetto da incantare. Questa limitazione rendeva molto difficile alla strega preservare gli oggetti con temperature elevate.


Pertanto, il suo desiderio di ottenere una goccia di acciaio che avrebbe per sempre mantenuto il suo stato di incandescenza per fornire calore illimitato all’alto forno si infranse. Esclusa Anna, nessuno osava toccare qualcosa che aveva una temperatura di un centinaio di gradi a mani nude. Tuttavia, nel caso in cui il metallo fosse stato trasformato in un lungo e sottile filo di ferro, permettendo così a Candela di tenerne un'estremità mentre lo incantava, sarebbe sorto un altro problema.


E cioè che più un oggetto si trovava in uno stato che non poteva essere considerato la sua normalità, maggiore sarebbe stato il consumo di potere magico necessario a incantarlo e anche la durata della magia si riduceva.


Per verificare questa supposizione, Roland usò il ghiaccio. Dopo averlo fatto solidificare, ne tagliò un pezzo e lo divise in due parti uguali. Una parte la mise sul bollente terreno mentre l'altra la lasciò in una bacinella piena d'acqua. Il primo resistette un'ora prima di sciogliersi velocemente, mentre l'altro continuò a mantenere la sua forma originale oltre a raffreddare la temperatura dell'acqua.


Questo significava che se l'incantesimo fosse stato fatto su un incandescente pezzo di ferro o acciaio, la magia sarebbe stata ancora più inutile.


L’ultimo problema era che il volume dell'oggetto era anche un fattore che limitava l'abilità della strega. Come Colibrì e Luna Misteriosa, più un oggetto era grande, maggiore era la quantità di potere magico che doveva essere utilizzata. Secondo le osservazioni di Usignolo, la riserva di magia di Candela rientrava tra il rango basso e quello medio. Aveva la forma di una nebbia dorata che doveva ancora trasformarsi in un denso un ciclone.


Tuttavia, nonostante ci fossero tutte queste restrizioni, quella ragazza che sembrava introversa era comunque la gallina dalle uova d’oro di quel gruppo di streghe. Nel campo delle costruzioni industriali, l'essere in grado di solidificare lo stato di un oggetto poteva essere considerato un tesoro inestimabile. Il punto chiave erano le parole “stato normale”. Il costante riscaldamento e raffreddamento, l’attrito e ogni altro tipo di forza che influenzano il materiale causano l’affaticamento del metallo, ciò porta alla deformazione dell’intera struttura. Eppure, adesso non doveva più preoccuparsi che i trapani diventassero troppo caldi a causa dell’attrito, e non si sarebbe più dovuto preoccupare dell'abrasione giornaliera degli strumenti. Se le componenti fondamentali delle macchine potessero essere mantenute in uno stato "normale" tutto il tempo, allora sarebbe stato possibile conservarle sempre al massimo dell’efficienza e farle lavorare con la loro migliore accuratezza.


In altre parole, Candela poteva migliorare efficacemente la resistenza meccanica dei materiali inferiori.


…


Nell'ufficio del suo castello, Roland tirò fuori gli appunti delle abilità, li lesse ancora una volta e poi iniziò a pianificare il loro futuro lavoro.


“Come sono?” domandò Usignolo tirando fuori la testa dalla nebbia. “Qualcuna di queste cinque ti piace in modo particolare?”


“Tutte e cinque sono abbastanza buone” commentò casualmente Roland.


“Cosa? Ti piacciono tutte?”


Il Principe le lanciò un'occhiataccia, mentre la sua interlocutrice tirò fuori la lingua e se ne andò masticando un pezzo di pesce essiccato.


Ovviamente, al momento quelle che gli erano più utili erano Lotus e Candela.


Con la sua abilità di trasformazione del paesaggio, Roland avrebbe potuto costruire facilmente delle mura di terra fuori dalle attuali mura cittadine. In questo modo non avrebbe dovuto costruire un altro muro in pietrisco e cemento armato, risparmiando così di utilizzare quei materiali e allungare i tempi del processo di costruzione. Per quanto riguardava il posto in cui la strega avrebbe lavorato, il Principe aveva selezionato una piccola area tra i piedi della Miniera Settentrionale e il Fiume Acqua Rossa. L'area da coprire era così ristretta da potere essere completata prima dell'arrivo dei Mesi dei Demoni, anche se avrebbe allo stesso tempo limitato l'espansione di Città di Confine verso ovest. Era solo una questione di tempo prima che quei pezzi di terreno e la Foresta delle Ombre fossero sviluppati durante la crescita dalla popolazione.


Le nuove mura di pietra avrebbero incluso le parti più esterne della Foresta delle Ombre oltre che delle parti della foresta. Quest'espansione avrebbe raddoppiato l'attuale area della città. Per quanto riguardava il prolungamento della linea difensiva, il problema poteva essere risolto attraverso l'ampliamento delle truppe e delle strategie che avrebbero spinto le bestie demoniache ad attaccare delle zone predeterminate. Tuttavia, se paragonata alle picche e acciarini, la potenza di fuoco e di attacco del Primo Esercito aveva subito delle trasformazioni drastiche. Inoltre, l’allestimento di batterie, bastioni o simili misure di difesa era possibile dopo avere completato le nuove mura cittadine.


Intendeva anche lasciare che Lotus aprisse un passaggio attraverso la montagna meridionale, in modo da collegare Città di Confine alla costa. Di conseguenza la città avrebbe potuto ottenere un suo porto naturale, così da rendere il commercio con i Fiordi ancora più agevole. Prendendo in considerazione l'enorme quantità di potere magico che la strega dovrà utilizzare per trasformare la roccia, Roland considerava che questo progetto le avrebbe richiesto diversi mesi.


Per quanto riguardava Candela, Roland aveva pianificato di farla lavorare insieme ad Anna e Lucia per creare una nuova generazione di macchine utensili per la produzione di armi da fuoco e altri attrezzi meccanici. Un altro punto a favore era che Anna poteva essere liberata dal tedioso processo di produzione.


Il compito di Sylvie era molto chiaro. La sua missione sarebbe stata quella di esplorare la Miniera Settentrionale e la Foresta delle Ombre. Secondo le storie dei minatori, la Miniera Settentrionale era una caverna naturale con più di un centinaio di canali, dei quali nessuno sapeva dove andavano a finire. Fino a ora solo venti di loro erano stati sfruttati e ripuliti, eppure soltanto in questi ultimi erano stati scoperti diversi tipi di minerali. Alla fine Roland era ancora molto incuriosito dalla veridicità di quei pettegolezzi che volevano che la miniera fosse l'ex rifugio di un mostro.


Adesso che aveva ottenuto una strega con l'abilità di vedere attraverso le mura, desiderava portare a termine una completa esplorazione della Miniera Settentrionale disegnandone nel frattempo anche una mappa dettagliata. Mentre esploravano, Lotus poteva anche aggiustare il terreno così da aumentare l'efficienza della miniera settentrionale.


Per quanto riguardava Miele, Roland non aveva molte idee, se non quella di chiederle di aiutarlo a rafforzare il suo sistema di trasmissione di informazioni, in quest'epoca senza radio. Per questo, aveva bisogno di un buon numero di uccelli ben addestrati che potevano essere utilizzati come piccioni viaggiatori. Non era necessario che fossero tanto intelligenti quanto Maggie, gli bastava semplicemente che portassero i messaggi il più veloce possibile.






Thea




Thea: "Che dire, sono d’accordo con l’indignazione di Usignolo alla risposta del nostro Principe. Quell’uomo adora e trova uno scopo a qualsiasi strega gli capiti sotto il naso, ma gli vogliamo bene comunque. Non so voi, ma sono anche molto curiosa di “vedere” Città di Confine dopo l’intervento di Lotus. Anche se dubito che sarà l’ultimo cambiamento a cui verrà sottoposta questa città: con Roland non smetterà mai di cambiare!" 


Erialis: Oggi una delle nostre storiche traduttrici ha accettato il mio invito a commentare la novel come potete vedere, spero che anche gli altri lo facciano, ma sono un pochino timidi forse. Beh comunque la nostra Thea ha ragione Roland non cambia, ma ci piace così giusto? Per quanto riguarda la nota (1) è un semplice rimando ad un precedente capitolo in cui abbiamo parlato dei tipi di magia. Vi invito a rileggere il https://novelleleggere.com/2018/02/28/capitolo-98-nuove-streghe-nuove-abilita-parte-ii/ capitolo 98


                                


                                



