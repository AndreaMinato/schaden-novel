---
title: Capitolo 26- Le lezioni imparate dalla storia
pubDate: 2025-08-07T11:37:50.873Z
tags:
    - rtw
---


“Altezza, che cosa intende con ciò?” prima Carter pensava solo che il principe si comportasse in modo arbitrario e agisse da solo, ma adesso credeva che stesse iniziando a comportarsi stranamente.


Difatti, il cavaliere comandante non pensava che ci fosse un metodo teorico più professionale del loro su come addestrare un soldato. La sua famiglia aveva una serie completa di esercizi di addestramento tradizionali che iniziavano dall’età di dieci anni fino ad arrivare ai quindici. Ci sarebbero voluti solo 5 anni per sviluppare il corpo e diventare maestri di tutti i tipi di armi utilizzate da un soldato. Se venissero addestrati per più di 5 anni, sarebbero diventati soldati di prima scelta, conosciuti come cavalieri, tuttavia era ovvio che gli apprendisti non potevano avere natali umili.


Carter fissava gli imbecilli di fronte a lui, riuscivano solo a pensare di mangiare le uova e sentì la rabbia montargli dentro. Dopotutto… le uova erano costose!


Roland gli sussurrò direttamente all’orecchio: “Osserva bene e ricorda tutto. Questo sarà il tipo di addestrano che dovrà essere eseguito nei prossimi giorni. Ovviamente alcuni dettagli cambieranno. Te li scriverò su carta”.


Nell’epoca delle armi bianche, due o tre mesi erano davvero sufficienti per addestrare un gruppo di bravi soldati? Roland non aveva pensato a questo problema e non gli serviva nemmeno uno di quei guerrieri spartani che indossavano mutandoni e riuscivano a fare a pezzi animali selvatici a mani nude. La forza di combattimento individuale poteva anche non è essere grande, ma dovevano essere ben disciplinati ed eseguire gli ordini senza mai sbagliare.


Nella grande maggioranza dei casi la forza del gruppo era più importante di quella del singolo, per questo motivo, aveva bisogno che formassero velocemente un’unità. La scelta migliore per lo sviluppo della situazione attuale era raggiungere quest’obiettivo e portare avanti l’addestramento militare. Per esperienza personale, sapeva che un mese sarebbe stato sufficiente per trasformare un gruppo di persone provenienti da tutte le parti del paese in un’unità coesa. Indipendentemente dal processo, il suo scopo era chiaro.


E quando questo gruppo di persone avrebbe imparato ad eseguire gli ordini, Roland avrebbe potuto mettere in atto la seconda fase del suo piano.


*


Alla fine Van’er non riuscì ad ottenere il secondo uovo da mangiare.


Questa volta, dovevano restare il doppio del tempo del giro precedente fino a quando le gambe di qualcuno diventavano deboli e non avrebbero potuto continuare a reggerlo.


Solo in quel momento, il quarto principe permise a tutti di riposarsi un po’ e ordinò ai suoi servitori di portare il pranzo. Questa mossa trasformò la rabbia dei più deboli in anticipazione del pasto.  E solo allora Van’er iniziò a sospettare che probabilmente il principe non aveva mai voluto concedergli un secondo uovo.


Il pranzo era stato riposto in quattro enormi casse, che erano state portate in dei carri fuori dalla città. Insieme al cibo, contenevano inoltre un gran numero di scodelle e cucchiai.


Van’er si leccò le labbra, pronto a saltare su uno di quei carri. Tuttavia, proprio come tutti gli altri, fu fermato dal cavaliere comandante che si era piazzato di fronte a loro.


Sua Altezza Reale il Principe aveva ordinato a tutti di disporsi in quattro file e di venire avanti uno per uno a prendere le posate. Chiunque non avesse rispettato l’ordine, sarebbe stato obbligato a tornare in capo alla fila e avrebbe preso il cibo per ultimo.


Le file divennero molto rumorose mentre tutti cercavano di trovarsi una buona posizione. Dal canto suo, Van’er aveva avuto davvero fortuna, si trovava al primo posto della fila più esterna. Ovviamente, molte persone espressero il loro risentimento. Perciò, all’interno delle file si poteva sentire gente litigare con parole e movimenti. Presto i cavalieri e diverse guardie si precipitarono verso le reclute e riportarono in capo alla fila i rivoltosi.


‘Stupido’ pensò Van’er quando vide l’uomo nella prima linea dei rivoltosi. Lo riconobbe, era il miglior combattente di strada della città, anche chiamato ‘Pugno Folle’. Di norma, faceva affidamento sulla forza bruta per creare problemi ovunque.


Adesso, potendo contare solo sulle sue mani contro guardie e cavalieri armati, dava una pietosa immagine di sé. Guardate l’aspetto penoso che ha adesso!


Pensava già di avere attirato le grazie di sua Altezza.


Questa sarebbe dovuta diventare un’unità.


In piedi dritti, fianco a fianco, la squadra doveva formare delle fila. Tutti dovevano allinearsi per potere avere qualcosa da mangiare, sempre mantenendo l’ordine, senza mai uscire… Qualche tempo prima, Van’er aveva sentito dire da un uomo d’affari esperto che alcuni nobili avevano uno strano passatempo. E che ogni cosa doveva essere sistemata in ordine, tutto ciò che non vi rientrava, doveva essere rimessa a posto di forza.


Secondo Va’er questo tipo di persone era semplicemente annoiato e non aveva niente altro di meglio da fare. Quindi, cercavano addirittura deliberatamente dei problemi di cui occuparsi.


Non si sarebbe aspettato che Sua Altezza Reale fosse una persona del genere.


Quando i coperchi delle casse furono aperti, Van’er riusciva a sentire il forte profumo del cibo.


Quando il profumo si sparse, si perse quasi nella tentazione. Anche la folla si era fatta irrequieta, ma allo stesso tempo era riecheggiato l’ordine di stare calmi da parte del cavaliere comandante. Van’er pensava che forse avrebbero dovuto rifare la fila.


Com’era prevedibile, per prima cosa, il quarto principe fece distribuire a tutti le posate, poi li fece riallineare per ricevere il pasto.


Nonostante ciò, tutti loro dovettero ingoiare la saliva e tenere a bada il proprio stomaco brontolante. Ricordando l’esempio di Pugno Folle, ognuno rimase silenziosamente in fila, aspettando pazientemente il suo turno per mangiare.


Le casse erano colme di porridge di grano. Inoltre, con stupore, Van’er si rese conto che conteneva persino delle strisce di carne essiccata. Nonostante fossero solo dei piccoli pezzi, si trattava comunque di carne! Dopo che ottenne la sua porzione di porridge, ricevette anche il suo desiderio: l’uovo.


Per poco, Van’er non divorò il suo cibo. Sembrava quasi che non mangiasse da giorni; infatti, aveva leccato il fondo della sua scodella ancora e ancora dopo aver finito di mangiare. Non aveva nemmeno avuto il tempo di mordere l’uovo: l’aveva ingoiato intero, mandandolo direttamente nel suo stomaco. Siccome aveva mangiato troppo velocemente e senza fare attenzione, sulla sua lingua si erano formate delle vesciche.


Dopo aver messo giù la scodella vuota, Van’er si diede dei colpetti allo stomaco e ruttò felicemente. Non si godeva un pasto così delizioso da molto tempo. E la cosa più incredibile è che sentiva pure un senso di sazietà. Mangiare il porridge di grano con il pane nero, anche se paragonabile al Paradiso, non era meglio. Se poteva mangiare così ogni giorno, perfino combattere in prima linea contro le bestie demoniache ne sarebbe valsa la pena, no?


Dopo cena tutti ebbero un lungo intervallo di tempo per riposarsi. Quando furono riportati alle mura cittadine e camminarono fino al campo della pattuglia cittadina. Un uomo massiccio con il grado di Ranger si presentò e iniziò a spiegargli come montare le tende.


Van’er lo conosceva, non c’era nessuno in città che non conoscesse Ascia d’acciaio. Le sue superbe doti d’arciere spingevano anche i cacciatori con più esperienza a pensare che fosse all’apice della perfezione. Un momento, ma da quando Ascia d’acciaio lavorava per il quarto principe? Gli sembrava di averlo già visto prima al fianco dei cavalieri. Van’er si accigliò. Alla fine, quali erano i piani di sua Altezza? Ascia d’Acciaio era un ex cittadino della Nazione della Sabbia.


“Pensa davvero di nominare un uomo della Nazione della Sabbia come capitano?” Carter si faceva la stessa domanda, “Non appartiene a Graycastle. Non viene nemmeno da questo continente”.


“Nemmeno le streghe appartengono a Graycastle” dissentì Roland, “nonostante ciò, tutti loro appartengono alla Città di Confine. Ed inoltre, non vedi quello che sta succedendo?”


“Ma, Altezza…”


“Non preoccuparti” lo tranquillizzò Roland dandogli una pacca sulla spalla, “nella Città di Confine, non ci importa dell’origine di nessuno. Fino a quando non ci saranno violazioni della legge del Regno, tutti saranno i miei adorati sudditi. Non c’è davvero motivo di preoccuparsi. Puoi scegliere anche due capitani. Ad ogni modo, in futuro, il numero delle squadre aumenterà e quindi non è un male coltivare dei talenti promettenti adesso. Oh, quasi dimenticavo! Ho già scritto le regole dell’addestramento. Penso che dovresti preoccuparti più di queste che di chi è nato nella Nazione della Sabbia”.


Carter prese la pergamena dalle mani del principe. Dopo avere rapidamente letto il contenuto dall’inizio alla fine, si sentiva stordito. In poche parole, non si era mai sentito di un simile metodo di addestramento. Ad esempio, nel pomeriggio tutti dovevano fare dei giri di corsa attorno Città di Confine dopo mangiato fino al tramonto. Nelle regole si enfatizzava anche che fosse obbligatorio per tutti, ma che sarebbe stato possibile aiutarsi a vicenda. Qualora avessero perseverato senza arrendersi fino alla fine, tutti loro avrebbero ottenuto un secondo uovo per cena. Un altro esempio era che se la notte sentivano un segnale, il gruppo avrebbe dovuto immediatamente fare rapporto. Con questo tipo di esercizi, si preoccupava che la maggior parte di loro si sarebbe girata e rigirata durante la notte.


Se i primi punti erano già difficili da capire, allora l’ultimo, aveva lasciato Carter totalmente perso.


“Ogni giorno dopo cena, tutti devono recarsi alla scuola di Karl per ricevere un allenamento culturale”.


“Altezza… ma cosa intende con allenamento culturale? Tutti devono sapere leggere e scrivere?”


“Lo spero proprio, ma abbiamo troppo poco tempo. Karl può solo insegnargli qualche parola semplice e i numeri. Questa parte la spiegherò io a Karl, tu assicurati di mandarli”.


“Ma perché vuole farlo? Imparare a leggere e scrivere non è utile per combattere le bestie demoniache!”


“E chi l’ha detto?” chiese Roland con uno sbadiglio, “una buona unità deve essere anche ben educata. È una lezione che si impara dalla storia”.




Thea                                


                                



