---
title: Capitolo 263- Grano Maturo
pubDate: 2025-08-07T11:37:50.956Z
tags:
    - rtw
---


Sotto il sole cocente, Sirus Daly, col suo cappello di paglia, camminava lungo la riva del fiume, controllando la crescita del grano.


Oggi, dopo quattro mesi dalla semina, finalmente il grano era maturo.


Un campo infinito di grano lo circondava come un immerso oceano dorato. Le spighe di grano erano spesse e piene, la quantità di frutto era più che raddoppiata, ed anche più grande di qualsiasi tipo di grano primaverile visto prima. Non c'era bisogno di aspettare la pesatura del raccolto, Sirius sapeva già che quello di quest'anno era destinato ad essere un raccolto straordinario.


Senza alcun dubbio, questo era dovuto al contributo dato dalle streghe.


Ormai da dieci accompagnava suo padre a seminare, quindi conosceva esattamente l'aspetto del grano comune. Una pianta di grano aveva da una a tre spighe, ogni spiga poteva produrre da venti a trenta frutti. La fertilità del terreno poteva verosimilmente incidere sulle dimensioni del grano, ma poteva farlo così palesemente da raddoppiare la dimensione della cariosside? (1) Non riusciva a pensare ad un'altra spiegazione se non al contributo di una strega.


Sembra che ci siano stati molti cambiamenti simili a questo, per esempio, le nuove torri idriche di Città di Confine - una volta aveva osservato da vicino quelle enormi mostruosità, ed era giunto alla conclusione che sarebbe stato impossibile installare quei tubi d'acciaio, che erano ancora più grandi di un edificio residenziale, facendo affidamento solo sulla forza umana; eppure erano stati costruiti quasi in una notte. Oggi le persone che vivevano nel nuovo quartiere avevano raramente la necessità di andare a prendere l'acqua con un secchio. Bastava solo aprire il rubinetto e l'acqua fresca sgorgava dalla conduttura.


La stessa cosa valeva anche per le  "isole" al centro del fiume Acqua Rossa, da quando Sua Altezza aveva tenuto la Premiazione e Cerimonia d'Onore, e Miss Nana era salita sul palco, l'utilizzo delle streghe era diventato sempre più noto. Far emergere quelle isole in mezzo al fiume, era ovviamente qualcosa che solo una strega avrebbe potuto fare.


Aveva anche chiesto al Primo Ministro del municipio Barov riguardo la questione, ma la risposta che gli aveva dato era che non c'era bisogno che lo capisse, Sua Altezza Roland aveva naturalmente i suoi metodi.


Presumo sia normale... dopotutto, la famiglia reale ha sempre amato affrontare direttamente la Chiesa, anche se quest'ultima mandasse delle truppe per reprimere Sua Altezza, dovrebbero prima sconfiggere il Primo Esercito, solo allora avrebbero il diritto di parlare. Altrimenti, il Territorio Occidentale può sempre e solo appartenere a Roland Wimbledon.


Il Duca Ryan è solo l'ultimo esempio.


“Signore, siete arrivato”, due servi della gleba nel campo, che notarono Sirius Daly, andarono immediatamente da lui e lo salutarono: "Questo pezzo di campo di grano può essere raccolto, qui-quindi, posso chiedervi..."


“Signore vogliamo chiedervi se le dichiarazioni precedenti del Principe sono ancora valide”


“Certo, certo", gli altri servi della gleba furono d'accordo, e contemporaneamente strofinavano nervosamente le mani: "Possiamo davvero diventare persone libere?”


Da Capo del Ministero dell'Agricoltura, oltre a registrare il modo migliore per piantare e creare una statistica sul raccolto, Sirius aveva un'altra importante responsabilità: doveva comunicare con i servi della gleba così che potessero ascoltare Sua Altezza e le politiche del Municipio. Nonostante non gli piacesse entrare in contatto con questi bifolchi di campagna che passavano tutti i giorni nel fango, la sua autodisciplina da cavaliere gli permise comunque di completare il suo compito.


“Vedi quegli slogan?" Sirius allungò il braccio e indicò lo striscione al lato del terreno coltivato.


“Signore, Io... non so leggere..." confessò il servo della gleba con un sorriso imbarazzato.


“La fatica crea benessere e il lavoro cambia il destino”, affermò. "In altre parole, se provi a coltivare, avrai l'opportunità di essere promosso a diventare una persona libera. Questa è la promessa di Sua Altezza, e si realizzerà.”


“È, è così? È fantastico!”


“Dopo essere diventato un uomo libero, potrai vivere nell'area centrale della città, avere la tua casa in mattoni, insieme al diritto all'istruzione primaria. Dopodiché, non avrai più bisogno di chiedermi il significato di quello slogan". Sirius ripeté ancora una volta lo slogan.


“Sì, Signore", il servo della gleba annuì con entusiasmo. "C'è tanto caldo, volete andare al mio rifugio e bere un bicchiere d'acqua fresca?”


“Non posso, ora sarete molto indaffarati". Disse indicando i campi. Capendo le sue ragioni, i due lo ringraziarono e si inchinarono prima di tornare finalmente al campo e immergersi nel lavoro. Questa era la domanda più frequente che gli fu posta nell'ultimo mese. Anche dopo tutte quelle volte, i servi della gleba si disturbavano sempre a chiederglielo di nuovo, temendo che Sua Altezza cancellasse questa politica in un batter d'occhio.


Non troppo lontano da lì, fu circondato da un gruppo di persone: "Salve, Signor Sirius, dobbiamo davvero pagare solamente sette decimi?”


Alla domanda, Sirius si sentì il cuore crollare. La frequenza di questa domanda era seconda solo a quella della "promozione a persona libera”.


“Durante il primo anno, come in questo caso, e da allora in poi sarà sempre meno frequente. Se verrai promosso a persona libera dovrai solo consegnare due decimi, abbiamo già sottolineato ripetutamente questo punto.”


“Se mai verrò promosso", disse un uomo alto toccandosi la nuca: "I rimanenti tre decimi di grano, possiamo---”


“—Possono essere venduti solo a Sua Altezza, o usati per il vostro cibo o tenuti come semi". Sirius batté le mani, richiamando senza giri di parole tutti i servi della gleba lì intorno: "Ascoltate tutti bene, Città di Confine proibisce a chiunque di vendere privatamente del cibo. Non importa se è venduto a gente della città o a uomini d'affari stranieri, è una violazione della legge di Città di Confine. Se lo fate, non solo vi verrà confiscato il salario, ma verrete anche imprigionati.


“Cosa facciamo se il Signore offe un prezzo molto basso?" Mormorò l'uomo alto.


“E' naturale che ci sarà una circostanza del genere. L'acquisizione del cibo da parte di Sua Altezza è per stabilizzare il prezzo di mercato, così sia con un raccolto povero sia con un eccellente raccolto, è poco probabile che causi un cambio sostanziale del prezzo. Quindi non dovrete tenere del grano temendo di non averne abbastanza da poterne mangiare dopo la vendita. Inoltre non dovrete preoccuparvi di raccogliere troppo e non riuscire a venderlo, o di venderlo solo ad un basso prezzo". Sirius sottolineò di nuovo: "C'è solo un luogo in tutta Città di Confine dove si può vendere cibo, quello è il mercato, e il mercato è sotto la gestione del nostro Municipio".


“Alla fine, il prezzo sarà...?”


“Stai tranquillo, Sua Altezza Reale in persona lo annuncerà prima di cominciare ad acquisirlo.”


Guardando i servi della gleba si dispersero in gruppi di due e tre, Sirius si leccò le labbra secche e continuò a controllare le piantagioni. Non sapeva quanti di loro avrebbero tenuto a mente le sue parole, ma Sir Barov mise in chiaro che Sua Altezza sarebbe stato duro nel caso in cui avesse sorpreso qualcuno a vendere illegalmente cibo, li avrebbe puniti severamente.


In quel momento, un giovane servo della gleba si allontanò dalla folla e si voltò: "Signore", ansimava: "Vorrei farvi una domanda".


“Sì?”


“Sapete dove sono andate Miss May e Miss Irene?" Esitò. "Ultimamente non c'è stata nessuna rappresentazione nella piazza centrale, così volevo... chiedervi se sono ammalate o no.”


Questa era una domanda nuova ed interessante, Sirius non poté fare a meno di sollevare l'angolo della bocca. Se non li avesse visti al Municipio districandosi tra le formalità, non sarebbe riuscito a rispondere: "Sono andate alla Fortezza Longsong".


“Ah", il suo interlocutore mostrò un'espressione delusa: "Non ditemi che non hanno più intenzione di stare a Città di Confine?"


“Sono andare al teatro della fortezza giusto per esibirsi", alzò le spalle: "Inoltre in questi giorni c'è così tanto caldo, che nessuno reggerebbe nel vederle stare sotto il sole bagnate di sudore, giusto? Aspetta l’autunno, verranno ancora ad esibirsi in un nuovo spettacolo in piazza".


“Le... le cose stanno così... grazie Signore!”


Voltandosi verso il giovane felicissimo che andava via, Sirius pensò tra sé - da cavaliere a prigioniero, poi da prigioniero a ufficiale del Municipio, l'esperienza dei mesi passati poteva essere descritta con una serie di alti e bassi. Non voleva più tornare nella sua casa nel Territorio del Lupo, lì non aveva altro oltre alla sua casa trasandata e un pezzo di campo di grano. Il motivo per cui divenne Cavaliere era per sfuggire alla vita da contadino del padre.


Non tutti i Cavalieri erano ben stimati come Luce dell'Alba, che da Cavaliere personale del Duca aveva il territorio migliore e anche il proprio entourage. Il suo salario annuale ora era il più alto mai ricevuto da quanto era diventato cavaliere, e c'era ancora un grande margine di crescita. Forse era giunto il momento di portare a Città di Confine i suoi genitori, poi sposare una ragazza e godersi la vita.






Dontcare








Erialis Mm..a volte questi personaggi minori mi preoccupano, quando ho iniziato a leggere il capitolo ho pensato eccolo qui il primo che tradirà Roland, invece continuando il capitolo ho tirato un sospiro di sollievo, comunque sia  incrocio le dita per il nostro Principe.Anche questo capitolo come potete  vedere ha la sua nota perchè si parla di Carissoidi (1). In botanica con tale termine si indica un frutto secco che sebbene sia giunto alla sua completa maturazione non si apre per fare uscire il seme ed è un tipico frutto della famiglia delle graminacee..mm..mi sembra di ricordare che siano causa di allergie per qualcuno.  (m..qualcuno sa dirmi come mettere le faccine qui? ) 




                                


                                



