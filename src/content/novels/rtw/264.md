---
title: Capitolo 264: Raccolto eccezionale
pubDate: 2025-08-07T11:30:06.718Z
tags:
    - rtw
---




Per Città di Confine arrivò finalmente il primo giorno di raccolto.


Sfidando il sole cocente, i servi della gleba tagliarono gli steli di paglia con le loro falci e legarono i fasci di grano  in covoni (1), in modo da poterli spostare dall'altra parte del fiume in un secondo momento.


Roland sapeva che liberare il chicco di frumento dal seme era un processo molto macchinoso, e gli strumenti agricoli meccanici e la mietitrice non erano stati ancora inventati, così per il momento dovettero usare ancore le mani per separare, pulire, asciugare e setacciare il frumento.(2)


Dopo aver riportato le spighe di grano nel campo, i servi della gleba le sparsero sul terreno per farle asciugare al sole, poi radunarono diversi tipi di strumenti -- che più precisamente era qualsiasi cosa riuscivano a raccogliere: bastoni di legno, pietre o rastrelli. Usavano questi strumenti per colpire ripetutamente gli steli e le spighe, cercando di liberare le cariossidi dal guscio, un processo che durava spesso per tre o quattro giorni.


Secondo la memoria di Roland, nelle aree rurali si usavano spesso mucche e asini per trainare un rullo di pietra che tirava fuori i chicchi dal guscio. Non solo risparmiava un sacco di lavoro, ma rimuoveva i gusci più uniformemente rispetto a quando venivano pestati.


Roland non aveva altra scelta se non accettare lo standard arretrato dell’agricoltura di Città di Confine.(3)


Dopo averli colpiti, i servi della gleba si servivano nuovamente di tutto ciò che potesse far uscire il grano, utilizzando anche bastoni di legno se non avevano forconi. Coloro che non avevano nient'altro, si servivano addirittura delle mani per afferrare direttamente i gambi di grano e lanciarli nel cielo, esattamente come quando si fa saltare in padella. Dopo aver fatto la prima battitura, gran parte dei gusci erano verosimilmente già rotti. Questo processo avrebbe permesso di separare i frutti dalla spiga.(4)


Infatti, dopo aver trebbiato, i restanti fusti di grano potevano essere utilizzati in tantissimi modi. Dopo essere stati frantumati, potevano ritornare nel campo, essere utilizzati come lettiera per il bestiame, trasformati in mangime o usati per fare la carta. Ma Roland al momento non aveva abbastanza tempo per promuovere un'industria verde. Quello che poteva fare era guardare i servi della gleba che portavano quei fusti verso la riva del fiume e li bruciavano. Nei giorni seguenti, il cielo di Città di Confine era coperto da un fumo nero che era paragonabile all'inquinamento causato dalla vecchia polvere di cemento.


Durante questo periodo, le due piccole isole ai lati del Ponte Acqua Rossa finirono di essere sistemate, insieme alla costruzione dei muri di cemento andata secondo i piani. Per la base del molo del ponte usarono lo stesso metodo prefabbricato del ponte principale - prima posizionando l'acciaio e il cemento in dei fossi per formare delle colonne di acciaio rinforzato, per poi ridurre il peso e mettere le pareti in posizione. Finalmente era il turno di Lotus, il suo compito era quello di far affondare le pareti nel terreno sino a lasciare esposta una sezione della lastra d'acciaio che in seguito sarebbe stata collegata al ponte.


Mentre era impegnato in questi progetti, Roland passò l'intera settimana in viaggio tra il ponte Acqua Rossa e i campi; fatto che alla fine gli diede una notevole abbronzatura.


Una volta che il tronco fu ripulito con i forconi, rimasero sul campo solo strati di grano con il guscio.


I servi della gleba allora li raccolsero tutti in una volta e li impilarono in piccoli cumuli. Poi ci camminarono sopra, e usarono le loro pale per lanciare i chicchi e i gusci nell'aria. Visto che i gusci erano molto più leggeri dei frutti, vennero spazzati via dal vento. Di conseguenza, i chicchi restavano ai piedi del cumulo, mentre i gusci vuoti e gli scarti restavano lontani - usando questo metodo i servi della gleba riuscirono lentamente a raccogliere tutti i chicchi.


Ovviamente era impossibile ripulire completamente il guscio. Inoltre, questo processo mischiava il grano insieme al fango e ghiaia. Per questo Roland decise che al raccolto dell'anno successivo, avrebbe dovuto preparare in anticipo un numero sufficiente di strumenti agricoli - inventare una mietitrice non sarebbe stato possibile, ma una sgranatrice sarebbe stata comunque facile da realizzare. Avrebbe dovuto semplicemente scambiare il rullo in pietra con una macina, inoltre poteva installare un setaccio al di sotto e usare una ventola per separare il grano dalla crusca.


Quando i carnosi chicchi di frumento furono sparsi equamente su tutta la valle, era come se tutta la riva settentrionale del Fiume Acqua Rossa fosse ricoperta da uno strato dorato. Guardando questi frutti dorati, il cuore di Roland si riempì di soddisfazione. Al di là del fatto che il raccolto sarebbe riuscito a saziare dieci mila persone, almeno per Città di Confine questo giorno restava memorabile.


Da quel giorno, le riserve di cibo di Città di Confine sarebbero gradualmente passate dall'essere totalmente dipendenti dalle importazioni a raggiungere l'autosufficienza.


Dopo essere stato ad asciugare per tre giorni, il grano fu messo in delle sacche e pesato.


“Sua Altezza, è stato un ottimo raccolto!" Nel pomeriggio, Barov corse entusiasta in ufficio: "Secondo le statistiche preliminari dal Municipio, la produzione di ogni campo è stata di almeno quattro volte del normale, il risultato più alto è stato di sei volte maggiore. Quindi il raccolto di quest'anno sarà sufficiente da riempire lo stomaco di tutta la tua gente".


“Davvero?” Roland non poté far altro che ridere: "Pare che il nuovo granaio del castello non sarà più così vuoto".


“Sa cosa significa?" L'espressione sul viso del Cancelliere del Municipio era ancora più entusiasta di quella di Roland: "Basta che Città di Confine aumenti il numero dei suoi agricoltori di 2000 e riusciremo a soddisfare il fabbisogno di cibo di 50-60 mila persone! Questo è semplicemente grandioso, Città di Confine potrà sicuramente espandersi e diventare la città più grande di Graycastle, no..." Si fermò: "La città più spettacolare di tutto il continente!"


La ragione principale per cui la popolazione di quest'epoca non aumentava era a causa della poca produzione di cibo. Per esempio, grandi città come Città del Re che avevano più di 20.000 persone necessitavano di più di una dozzina di villaggi circostanti per fornire loro abbastanza cibo. Ogni villaggio aveva bisogno di quasi mille o duemila persone, se solo metà di loro fossero stati impiegati nell'agricoltura, si poteva calcolare che per supportare ventimila persone ce ne volevano quasi altrettante. In altre parole, la produzione di cibo di un agricoltore, insieme alle risorse per la propria famiglia e per se stesso eguagliava quella di un altro abitante di città.


Questo era la cosiddetta restrizione invisibile alla capacità di produzione. Roland temeva che sarebbe stato difficile per Barov immaginare che dopo la meccanizzazione dell'agricoltura solo la produzione di una persona sarebbe stata in grado di supportare decine di migliaia di persone. E che Città di Confine, in assenza dello sviluppo e della diffusione della tecnologia agricola, era ancora capace di ottenere questo eccellente raccolto, era principalmente dovuto ai "Dorati" trasformati magicamente da Foglia.


Per assumere meno contadini possibili per nutrire più persone possibile. Liberare le risorse umane dalla sola coltivazione della terra per spostarle verso la produzione industriale, era la strategia che Ronald voleva seguire dall'inizio. Ora dopo che il Ministero dell'Agricoltura ebbe ottenuto la migliore semina, in accoppiata agli strumenti agricoli di ferro e le macchine ad aiutare nel processo nella coltivazione del prossimo anno, la produzione pro capite era destinata a crescere sempre più.


...


Di sera Roland tenne ancora una volta un discorso davanti al falò nella riva del fiume Acqua Rossa - sembrava essere un ritorno a quattro mesi prima, era sera, il fuoco vivace sullo sfondo, la folla creava una massa densa, e gli ultimi raggi del crepuscolo illuminavano il viso di tutti i presenti. L'unica differenza rispetto a quel giorno era l'espressione sui visi delle persone: all'inizio quando erano arrivati si sentivano terrorizzati e inquieti, mentre quel giorno le loro facce erano piene di gioia e il raccolto eccezionale non poté nascondere la speranza nei loro occhi.


Roland allungo la mano verso il basso, la scena intorno a lui si calmò immediatamente. Tutti trattennero il fiato, aspettando che il Principe rispettasse la sua promessa.


“So cosa volete sentirvi dire", non seguì l'usuale pratica di annunciare prima il suo nome, andò invece dritto al punto, "- Posso dirvi senza alcun dubbio che le regole di promozione precedentemente annunciate sono ancora valide e resteranno tali!"


Solo questa frase fu abbastanza per far esplodere la folla, non una solo persona lì presente poté trattenersi dall'urlare a squarcia gola, molti si misero in ginocchio ed elogiarono la bontà del Principe. "Lunga vita al Principe!”, "Lunga vita Sua Altezza Reale!"


“Al termine della pesatura verrà annunciata la promozione", quando le grida si calmarono un pochino, Roland continuò: "Il Municipio si occuperà della vostra promozione a persone libere. Allora potrete scegliere se continuare a coltivare o cercare un nuovo lavoro a Città di Confine".


“Inoltre, a partire dal prossimo anno, se il vostro raccolto dell’anno sarà uguale a quello di coloro che sono stati liberati quest’anno anche se la produzione non sarà così eccezionale, sarete comunque liberati. In altre parole fintanto che lavorerete duramente sarete in grado di liberarvi dello status di servi della gleba-come ho detto, 'il lavoro crea benessere, il lavoro cambia il destino". Si fermò un attimo, si guardò intorno poi continuò: "Spero che in futuro non ci saranno più servi della gleba a Città di Confine, e tutti saranno miei veri sudditi."


Quando la voce di Roland si disperse, le grida di gioia risuonarono sempre più forti nel cielo sopra il Fiume Acqua Rossa.




Dontcare




Erialis Se qualcuno di voi è mai andato ad una festa della mietitura sicuramente si sarà fatto un'idea di come avveniva, ma nel Medioevo era ancora molto dura. Iniziamo con  i https://it.wikipedia.org/wiki/Covone covoni (1) che sicuramente avrete visto nei campi in genere intorno a luglio appaiono sui campi anche laterali alle varie autostrade italiane. (2) La seconda nota è un http://www.wikimatera.it/cose-da-sapere-su-matera/come-si-viveva-in-passato-a-matera/la-mietitura-del-grano-nel-passato/ articolo che spiega un po' di storia e da qualche informazione in più. Con la terza (3) vi offro un link con delle https://www.foliamagazine.it/luglio-iconografia-medioevo/ miniature, ossia dipinti, medioevali che raccontano come avveniva questo faticoso processo. L'ultima nota (4) è un https://www.youtube.com/watch?v=MJZDGJiGLnQ video spero sia esaustivo.
                                


                                



