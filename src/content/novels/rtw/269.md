---
title: Capitolo 269- Prima sessione plenaria (Parte II)
pubDate: 2025-08-07T11:37:50.957Z
tags:
    - rtw
---










Quando fu il turno del Ministero dell'Industria Chimica, Kyle sbottò, "Sua Altezza Reale, spero che si possa trovare un capo per questo reparto il più presto possibile, non voglio partecipare di nuovo a questo tipo di riunioni".


"“…” Roland roteò gli occhi senza farsi notare; dopo essere diventato un leader, aveva capito che a volte era importante ignorare selettivamente le parole. E’ così facile trovare una persona che abbia talento sia per l'alchimia che per la chimica? "Avete idea di come produrre in massa i due acidi?”


"No," Kyle alzò le spalle, "E per questo, dovrei spendere più energie e personale nella ricerca su questo argomento, invece di sedermi qui e sprecare il mio tempo". Dopo aver trascorso così tanto tempo a Città di Confine, aveva anche acquisito un po' del vocabolario di Roland: "Nel caso in cui insistiate che dia un resoconto, posso solo dire che il laboratorio manca di personale; più persone vengono da noi, meglio è. Inoltre, per quanto riguarda le cinque persone aggiunte di recente, sebbene siano giovani, possono essere considerate intelligenti, sembra che l'istruzione di base che avete implementato sia stata utile".


Ecco, la persona con il modo più irrispettoso di parlare era probabilmente il capo alchimista. Tuttavia, tenendo conto dell'età dell'altro e del grado di entusiasmo dimostrato per gli esperimenti chimici, Roland non provò alcun risentimento verso di lui per questo. Era anche importante ricordare che dopo l'esplosione e dopo essere stato completamente guarito da Nana, la sua prima e più grande reazione era stata di essere contento di poter ora condurre esperimenti senza il minimo scrupolo, e poi aveva anche previsto di assaggiare i diversi sapori degli acidi, chi oltre a lui poteva avere un entusiasmo così fanatico per il proprio lavoro?


"Va bene... continuerai con la ricerca, e Barov penserà ad un metodo per colmare la carenza di personale".


"Oh, per inciso, Sua Altezza", Kyle parlò di nuovo. “Avete terminato di scrivere 'Chimica Intermedia'? Se mi poteste dare qualche dettaglio, forse potrei pensare più in fretta a un metodo per la produzione su larga".


“Come ho già detto alla Cerimonia d'Onore e di Premiazione, purché tu formi un numero sufficiente di apprendisti e di assistenti per riempire i nuovi laboratori, ti darò il libro", disse Roland, tendendo la mano verso di lui. In realtà, al momento, non aveva scritto nemmeno una riga. Aveva già esaurito tutte le sue conoscenze di chimica scrivendo Chimica Elementare. Temeva che, anche scervellandosi, non sarebbe stato in grado di scrivere più di qualche pagina di Chimica Intermedia.


La quarta persona a intervenire fu Karl van Bate, che proveniva dal Ministero delle Costruzioni.


"Prima di tutto, voglio ringraziare Miss Pergamena", disse Karl, mentre annuiva a Pergamena, "Sono davvero contento di sapere che i ragazzi a cui ho insegnato sono stati in grado di diplomarsi senza problemi".


Rispetto al Capo Alchimista, le capacità di comunicazione dello scalpellino erano diverse quanto il cielo e la terra. Pergamena ricambiò il cenno prima di rispondere: "Dovrei essere io a ringraziarti".


Poi Karl aprì i rapporti che portava con sé e in modo metodico cominciò a descriverli: "Attualmente, i progetti della città sono in costante progresso. I progetti principali sono la Strada del Regno, il Ponte Acqua Rossa, la nuova zona residenziale e la nuova cinta muraria. La quantità di persone che lavorano per la costruzione della Strada del Regno ha già raggiunto quattromilacinquecento persone, la metà di loro sono venute dalla fortezza Longsong e secondo le attuali previsioni, i lavori dovrebbero essere terminati entro la primavera del prossimo anno. Per quanto riguarda lo stato del ponte Acqua Rossa, attualmente sono ancora in corso i lavori di costruzione del muro sotterraneo di cemento. Il quartiere residenziale si sta già estendendo fino alla vecchia cinta muraria, e ci sono attualmente circa mille persone impegnate a costruirlo. Fintanto che sarà garantito l'approvvigionamento di cemento e mattoni, dovrebbe essere possibile portare a termine il compito di trasferire tutti i rifugiati orientali in città prima dell'arrivo dei Mesi dei Demoni".


Poiché Karl di solito informava Roland quotidianamente sui recenti sviluppi dei progetti, la sua relazione questa volta era molto semplice. Non menzionò nemmeno l'ampliamento della zona del castello e la costruzione del dormitorio delle streghe. E dopo aver deciso una buona posizione per la nuova cinta muraria, fu la stessa Lotus a costruirla, con un avanzamento quotidiano di circa cento metri.


"Hai lavorato sodo", annuì Roland; il Ministero delle Costruzioni, sia che si trattasse di personale che di quantità di fondi stanziati, era quello che ne aveva di più. Pertanto, anche i suoi risultati erano i più grandi. "I tuttofare provenienti dalla Fortezza, oltre ad accelerare i lavori di costruzione, promuovono la politica di trattamento preferenziale di Città di Confine. Inoltre, dopo un anno di lavoro, questi artigiani possono essere considerati artigiani qualificati e quindi il numero di persone che vorranno tornare dovrà essere ridotto al minimo".


"Sì, Sua Altezza Reale", accettò Karl.


"Il prossimo... è Ascia d’Acciaio”.


Era la prima volta che Ascia d’Acciaio partecipava a questo tipo di incontri, e così si sentiva un po' fuori luogo. Si schiarì la gola, "Sua Altezza Reale, l'esercito ha due fatti principali da segnalare. Prima di tutto, il Secondo Esercito ha completato l'addestramento di base e ora è pronto per essere inviato nella fortezza Longsong. In secondo luogo, sulla scia dell'aggiunta di nuove leve, il Primo Esercito conta ora ottocentoventicinque persone. Mettendo da parte le trecentocinquanta persone della squadra di artiglieria, il resto dei soldati sono stati tutti dotati di revolver. Questo è tutto quello che ho da dire". Terminò il suo rapporto con un saluto militare.


"Molto bene. Fate partire domani il Secondo Esercito e assicuratevi di collocare persone affidabili tra le fila più importanti. Dopo aver raggiunto la fortezza, continueranno con la loro formazione quotidiana e l'educazione. Inoltre, mi aspetto un rapporto settimanale da rispedire a Città di Confine". istruì Roland.


L'ultimo a fare rapporto fu Barov, che prima guardò tutti, poi lentamente salutò Roland e infine iniziò: "Sua Altezza Reale, fin dal precedente pagamento alla Camera di Commercio di Margaret per il trasporto dei rifugiati e considerando il denaro speso per la missione di Theo, la riserva d'oro del Municipio è diminuita moltissimo. Insieme al raccolto eccezionale e all'acquisizione di grano da parte del Ministero dell'Agricoltura in base al prezzo di mercato fissato, ora abbiamo un inventario di appena 2.000 ori, il che può essere considerato una soglia abbastanza pericolosa".


Duemila ori... rispetto all'inverno dello scorso anno era senza dubbio un'enorme somma di denaro, ma Roland era anche perfettamente consapevole del fatto che la situazione di Città di Confine non era più la stessa di allora. Anche solo per il Ministero delle Costruzioni, che gravava su Città di Confine con l'enorme spesa per pagare i cinquemila lavoratori. C'era anche lo stipendio per Primo Esercito, inoltre le fabbriche, il laboratorio chimico, e il Municipio, richiedevano una grande quantità di denaro.


In altre parole, Città di Confine aveva guadagnato rapidamente, ma anche speso altrettanto rapidamente. Anche nelle circostanze in cui gran parte dei materiali e dei macchinari erano autosufficienti.


"Ne sono consapevole, ma all'inizio del prossimo mese, quando la carovana di Margaret arriverà in città, potremo ottenere una somma enorme grazie alla vendita delle macchine a vapore", rispose Roland. "Inoltre, l'acquisto di cibo e il trasporto dei rifugiati non sono spese giornaliere. Sono sicuro che nei prossimi sei mesi il tesoro aumenterà costantemente, non c'è motivo di preoccuparsi troppo per questo". Si fermò. "Inoltre, ho intenzione di aumentare lo stipendio di tutti i presenti".


"Aumentare il salario?” Barov rimase sbigottito e fissò Roland senza parole.


“Esattamente; il Municipio non è più un'istituzione gestita solo da una dozzina di persone, e il vostro carico di lavoro è aumentato in modo significativo, quindi anche il vostro stipendio aumenterà, naturalmente". Il Principe sorrise e poi continuò: "Da questo mese in poi, aumenterò il tuo stipendio mensile a cinque ori, e secondo questo rapporto, anche il pagamento per i tuoi apprendisti e assistenti salirà in modo uniforme. Non preoccupatevi, i fondi necessari non si accumuleranno troppo, non più di 20 o 30 ori reali".


Anche se uno stipendio di cinque ori reali per questo tipo di posizione nel Municipio non poteva essere considerato generoso, Roland sapeva che ciò che Barov apprezzava anche di più dello stipendio era essere responsabile delle entrate e delle uscite di Città di Confine e fornire le statistiche corrispondenti. Considerando oltretutto che era a capo di tutte le entrate e le uscite della città sarebbe stato molto facile per lui guadagnare qualsiasi cifra rubando fondi pubblici. Finora però non aveva visto alcun segno di corruzione da parte sua.


Naturalmente, oltre a fare affidamento sulla consapevolezza degli altri, Roland poteva anche sempre contare sulla capacità di Usignolo per mantenere l'integrità del reparto. Nessuno poteva sottrarsi al suo sguardo attento.


"Inoltre, c'è una cosa che forse saprai già", continuò Roland. "Entro la fine dei Mesi dei Demoni, ho intenzione di stabilire ufficialmente una città qui. In altre parole, Città di Confine sarà trasformata in una città ufficiale. Il lato ovest della città si estenderà fino alle terre selvagge, il confine orientale sarà la fortezza Longsong, mentre l'estremità meridionale saranno le colline e l'oceano. Con le mura della città e le montagne come barriera naturale, l'area sarà molto più grande di Città del Re o di qualsiasi altra città dei Quattro Regni.


"Devi continuare a prestare attenzione e migliorare il tuo lavoro, per soddisfare i requisiti richiesti a governare una città", Roland si fermò e poi andò avanti, sottolineando ogni parola: ”Spero che la nostra città, anche se in un perenne inverno, possa rimanere calda come durante la primavera".










Merges






Erialis Ottobre si avvicina e con lui  almeno una novità relativa alla nostra novel quindi tenetevi pronti, ve la sveleremo https://laragazzaconlavaligia.files.wordpress.com/2012/05/1149767908_pinguino26vv1.gif?w=580 piano piano
                                


                                



