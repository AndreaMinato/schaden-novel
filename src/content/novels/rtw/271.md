---
title: Capitolo 271- Gli elementi
pubDate: 2025-08-07T11:37:50.958Z
tags:
    - rtw
---


Kyle Sichi tornò a casa dopo aver concluso gli esperimenti del giorno, sua moglie preparò una focaccia, gli fece una zuppa di funghi e gli versò un bicchiere di vino bianco.


Sia il vino che la zuppa venivano venduti al mercato, soprattutto questi enormi funghi bianchi, che erano proprio così come erano descritti sul cartello di vendita: “Non troverai niente di più fresco o una prelibatezza più fragrante, dopo un solo assaggio lo scoprirai anche tu. Anche solo assaggiando un singolo pezzo, sarà difficile dimenticare il suo sapore ricco e unico”.


Naturalmente, il suo prezzo era molto elevato, un fungo grande quando il palmo di una mano costava un argento reale. Se non avesse avuto un buon salario, Kyle non si sarebbe mai sognato di comprare un alimento così costoso. Ma c'erano anche altri prodotti altrettanto costosi come sapone profumato e degli specchi. Se si avevano abbastanza soldi, la vita a Città di Confine era molto più confortevole di quella un nobile medio.


Essendo stato testimone di molti avvenimenti illuminanti in città, Kyle credeva fermamente che Roland fosse un uomo molto complesso.


Dopo aver finito la cena, sua moglie gli diede una lettera.


“Sarebbe?”


“La lettera è stata consegnata questo pomeriggio dalla guardia, non eri ancora tornato dal lavoro", rispose lei mentre iniziava a lavare le stoviglie: "Ha detto che a quanto pare proviene da Città Rossa”.


“Davvero?" chiese Kyle entrando nel suo studio. Aprì il sigillo con un coltello poi tolse la lettera prima di aprirla.


Con sua sorpresa, la prima frase era in realtà: “Caro Rispettabile mentore”.


Vedendo che il mittente della lettera era Chavez, gli scappò un sorriso. Si sedette alla sua scrivania e cominciò a leggere con attenzione.


All'inizio, quando Kyle lasciò il Laboratorio Alchemico di Città Rossa, un altro alchimista chiamato Capola diventò capo. Quella persona si era rivelata un ottuso, e dopo aver ottenuto la formula del vetro di cristallo dimenticata da Kyle, non solo affermò davanti al Signore di averci lavorato assieme a Kyle, ma escluse volontariamente o involontariamente Chavez dal gruppo alchemico sperimentale.


Nella lettera Chavez si lamentò del fatto che forse questo gesto era perché voleva prendere da lui l'idea del metodo dell'acido a doppia pietra, ma alla fine non volle annunciarne la realizzazione agli altri. In quel periodo, anche tanti altri alchimisti cominciarono apparentemente a evitare di proposito o no Chavez, questo turbò Kylie non poco.


Kyle aveva una vaga idea di cosa potessero pensare quelle persone. Chavez era il più giovane alchimista della sala di raffineria e tantissime persone pensavano ancora che fu solo grazie alla fortuna e alla stima di Kyle nei suoi confronti che riuscì ad emergere nel gruppo. Ma il capo alchimista sbuffò con disdegno a quella vista. Il salnitro e il vitriol verde (1) erano cose di tutti i giorni, ma perché fu proprio Chavez a scoprire il metodo dell'acido a doppia pietra e nessun altro? Solo questo punto era sufficiente a spiegare questo problema. Percezione, memoria e fare ipotesi senza timore ed essere diligenti durante la sperimentazione erano tutti elementi indispensabili, alla fine l'abilità innata del ragazzo era addirittura al di sopra della sua.


Alla fine della lettera Chavez inserì due formule alchemiche, affermando che si trattava di due acidi recentemente scoperti che desiderava condividere col suo mentore. Ma solo al primo sguardo, Kyle vide che l'essenza di queste due formule corrispondeva semplicemente alla creazione del sale dato dalla reazione tra acidi e alcali. Questo era il tipo di formula che poteva scrivere dozzine di volte di seguito.


Con un sospiro, Kyle Sichi mise giù la lettera e mise lo sguardo su "Chimica Elementare" che era sulla sua scrivania.


Tutto cambiò con Sua Altezza e i suoi cosiddetti "libri antichi". Senza di loro, temeva che sarebbe stato ancora come Chavez, ancora senza una direzione, vagando confuso nel caos iniziale, sperando di trovare un po' di argilla in superficie e considerandola un tesoro.


Kyle prese il libro e andò immediatamente all'ultima pagina.


Mostrava una tabella divisa in cento riquadri ben separati.


Ogni volta che guardava la tabella, il suo corpo si riempiva di brividi e sentiva un senso di riverenza difficile da esprimere... e una profonda paura.


Ogni riquadro aveva un piccolo numero di serie nell'angolo in alto a sinistra, che alla fine arrivava a 118 senza interruzioni. A parte le prime due file, gran parte dei riquadri erano vuoti, eccetto per alcuni simboli al centro. Ad esempio, il ventisei: ferro, ventinove: rame.


Il nome di questa tabella: "Tavola periodica degli elementi”.


Mentre teneva il libro tra le mani tremanti, il capo alchimista chiese a Roland riguardo il contenuto di quei riquadri vuoti, ricevendo la semplice risposta che prima erano completi, ma non riusciva a ricordare il contenuto.


Se in quel momento non si fosse trovato a parlare con Sua Altezza Reale, avrebbe molto probabilmente preso quel libro e glielo avrebbe lanciato in faccia.


Secondo gli appunti del libro, questa tavola conteneva tutti gli elementi esistenti al mondo. Se fosse esistito un Canone dell'Alchimia (2), questo sarebbe stato senza alcun dubbio il capitolo più affascinante del libro. La domanda che più lo spaventava era questa: chi poteva essere in grado di realizzare una tabella simile? E se qualcuno era riuscito a farlo in precedenza, in che modo bisognava valutare gli alchimisti? Sembravano semplicemente un gruppo di bambini seduti sul limo ad accatastare delle pietre.


Kyle pensò improvvisamente alla promessa di Sua Altezza Reale, se fosse riuscito a chiamare Chavez e qualche altro apprendista assunto da poco, forse sarebbe riuscito a riempire quei tre nuovi laboratori. In quel modo, il suo sogno di mettere le mani su "Chimica Intermedia" sarebbe diventato realtà.


Riflettendo sino a quel momento, prese subito un pezzo di carta e cominciò a scrivere la sua risposta.


Infatti, durante l'incontro in cui Sua Altezza Reale gli chiese se sapeva qualcosa riguardo la produzione su larga scala degli acidi, non gli disse la verità. Vista la sua complessità e lunghezza, farlo sarebbe stata una perdita di tempo. La cosa più importante era che non sapeva ancora se questo programma funzionasse o no. Dopotutto, basò il metodo di produzione interamente sugli elementi e i principi di reazioni scritte nel libro.


Rispetto ai suoi precedenti test alchemici, il suo nuovo progetto sembrava così irrealizzabile, un’assurdità. Voler usare dei materiali mai visti prima insieme con un metodo di reazione mai sentito prima per creare qualcosa che sembrava non avere alcuna somiglianza con dei materiali semplici solo perché erano elementi dello stesso tipo.


Ma Kyle aveva un piccolo presentimento, sembrava che questo metodo potesse essere in realtà fattibile!


Dopo tutto, nelle centinaia di esperimenti di permutazione precedenti, non c'era stata una volta in cui le affermazioni del libro fossero risultate errate.


Con la conclusione del piano iniziale, il passo successivo sarebbe stato quello di completare una serie completa di test in laboratorio. Poiché Sua Altezza disse che il metodo industriale poteva essere utilizzato per la produzione su larga scala, sarebbe stato possibile riprodurre i risultati nel laboratorio.


Kyle finì presto la lettera, non spese alcuna parola per consolare Chavez, disse invece senza giri di parole al suo precedente e meraviglioso allievo che la conoscenza alchemica era sia misurabile che accessibile. Kyle pensava che un intelligente ed entusiasta alchimista come Chavez non potesse farsi sfuggire la possibilità così grande di imparare il segreto dell’alchimia.


Dopo aver chiuso la lettera, averla inserita in una busta poi sigillata con la cera, Kyle dovette aspettare il giorno successivo per dare il messaggio a un venditore ambulante che potesse consegnarla.


Dopo di che, il suo sguardo si spostò ancora una volta sulla tavola periodica.


Pensando a quei riquadri vuoti che non sarebbero mai stati più riempiti, Kyle sentì come se la sua vita non avesse alcuna gioia da offrirgli. Ma fortunatamente, Sua Altezza Reale disse una piccola frase che fece andare il suo cuore all'impazzata, e sino a quel momento quelle parole non abbandonavano la sua testa.


“Non fare quella faccia, la tavola periodica ordina ciascun elemento secondo uno schema regolare seguendo una legge nascosta. Potrai completarla da solo”.


“Schema... regolare? Intendi che quegli elementi sconosciuti possono essere dedotti, proprio come quando si ottiene una formula alchemica?”


“Proprio così, anche se non li hai mai visti prima, puoi ancora descrivere il loro aspetto e le loro caratteristiche”.


“Qual è la regola”?


“Vuoi saperlo? È scritta in "Chimica Intermedia".






Dontcare






Erialis Sinceramente complimenti a Roland che ricorda la tavola periodica io non ci riesco affatto. Certo che Roland si è messo alle calcagna "il mastino Kyle" in bocca al lupo, vediamo se riesce a placarlo.  Ma passiamo alle cose importanti come il vitriol verde (1) , non è la prima volta che lo incontriamo se ne parla nei capitoli in cui vengono presentate queste due figure ossia al capitolo 153 e seguente.  Ma tornando al https://it.wikipedia.org/wiki/Vitriol Vitriol Verde è meglio leggere un testo molto più esaustivo di me e che oltretutto è decisamente interessante. (2) Per la seconda nota invece vi invito a dedicarvi a questa http://www.gianfrancobertagni.it/materiali/alchimia/batfroi.pdf lettura, io personalmente non ce l'ho fatta.




                        






                                


                                



