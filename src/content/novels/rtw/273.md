---
title: Capitolo 273- Pietra Divina della Vendetta
pubDate: 2025-08-07T11:37:50.958Z
tags:
    - rtw
---


Roland stimò approssimativamente le dimensioni della grotta sotterranea, l’area sottostante era grande quasi come un campo da calcio, ed era circondata da ripide mura rocciose. La strada che la collegava all’altra grotta cominciava al centro di una di quelle mura rocciose, affianco all’ingresso del tunnel poteva vedere un’angusta scalinata di pietra che si estendeva dritta verso il fondo.


“Scommetto che non sei stato tu a scolpire questa scalinata” disse Roland mentre si accovacciava e portava la sua torcia in prossimità del suolo. Alla luce della fiaccola riusciva a vedere chiaramente dei segni incisi con coltelli e asce, con mucchi di polvere e detriti negli scalini.


“Naturalmente no, Vostra Altezza. Ai tempi in cui scoprimmo la grotta, gli scalini di pietra esistevano già” disse Carter scrollando le spalle, “Presumo che fossero qui già da qualche decennio”.


“O da centinaia di anni” parlò Anna all’improvviso.


“Lo penso anch’io” annuì e concordò Fulmine, “Città di Confine è stata istituita solamente 70 anni fa, pertanto è improbabile che la scalinata di pietra sia collegata agli abitanti del posto o addirittura al Regno”.


“C’erano già delle persone che vivevano nel Territorio Occidentale diverse centinaia di anni fa?” chiese Carter, “A quel tempo Graycastle non esisteva ancora”.


Roland diede una pacca alla spalla del cavaliere, “450 anni fa è esistito un gruppo di persone che è stato dimenticato dalla storia”. Poi sollevò la torcia e disse: “Scendiamo e diamo un’occhiata”.


Venti o trenta soldati del Primo Esercito stavano già al centro della grotta, così prese il cavaliere e le streghe e li condusse immediatamente alla Pietra Divina della Vendetta. Solo quando si trovò ai margini di quella pietra portante riuscì finalmente a realizzare quanto fosse grande. Anche allargando al massimo le braccia non riusciva a circondarne nemmeno un decimo.


Sollevò la testa e guardò in cima. Il pilastro più alto, fatto di Pietra Divina della Vendetta, si avvicinava ai 30 metri, che equivaleva all’altezza dei palazzi di 8 o 9 piani, e brillava di una minacciosa luce violacea.


In teoria, le pietre potevano emettere luce se contenevano del materiale radioattivo o se contenevano dei componenti fluorescenti. Ma i raggi di luce emessi dalla Pietra Divina della Vendetta sicuramente non avevano niente a che fare con nessuna di quelle possibilità. La luce del primo tipo era dovuta alla ionizzazione dell’aria (1), a causa degli elementi in decadimento (2), e più fosse stata breve l’emivita (3), maggiore sarebbe stata la lucentezza. Ma tenendo conto di questa teoria e considerando la brillantezza delle pietre, i soldati che erano già entrati nella grotta da diversi minuti avrebbero dovuto già essere morti da un pezzo a causa della radiazione ionizzante (4). Invece se fosse stato il secondo caso ci sarebbe stato  bisogno dello splendere di una luce esterna, nel fondo della miniera non c’era nessuna sorgente luminosa che potesse resistere abbastanza da trasmettere luce costantemente.


Roland notò anche che malgrado la Pietra Divina della Vendetta avesse la stessa forma comunemente osservata nei prismi di cristallo, la sua superficie era liscia come il vetro e senza venature come quella dei cristalli.


“La Chiesa vende un pezzo di Pietra Divina della Vendetta grande come un pollice per parecchi ori reali. Tuttavia, un pezzo di quelle dimensioni… è impossibile da acquistare, persino dopo aver svuotato le casse di tutti i Quattro Regni”. Carter non riusciva a smettere di lamentarsi.


“Vuoi darla ai nobili per sterminare le streghe?” chiese Usignolo con sguardo feroce.


“Uh, non è quello che intendevo” rispose subito il Cavaliere Comandante, mentre usciva inconsciamente dal suo campo visivo.


“Ѐ la prima volta che vedo la Pietra Divina della Vendetta splendere in questi colori, non dovrebbero essere trasparenti? –‘’. Fulmine osservò con curiosità i pilastri. “Se li porterai indietro con te, sarà ancora necessario usare una candela la sera?”.


“Preferirei portare una candela in una stanza soffocante già piena di dozzine di candele, piuttosto che usare questo per illuminare” mormorò Usignolo mentre si portava le mani al petto. “Per noi streghe sono come una prigione o una gabbia, strumenti di tortura e catene nelle mani della Chiesa! Se il mondo non avesse quelle dannatissime pietre sarebbe molto meglio”.


“Oh, Sorella Usignolo, non riusciresti a leggere una frase la sera in ogni caso…”. La ragazzina si leccò le labbra, afferrò una pietra dal pavimento e guardò Roland. “Posso portarne via con me un pezzo come bottino d’avventura?”.


Roland annuì, “Se non odi questo genere di cose”.


Prese in mano un sasso, sollevò le braccia e lo usò per colpire il pilastro di pietra. Lo fracassò contro il bordo del prisma, ma sentì solamente un “ting” quando si frantumò nella sua mano, mentre il prisma non mostrava nemmeno il più piccolo graffio.


Vedendo questo, Carter, sconvolto, gridò: “Che sta succedendo? ... la Pietra Divina della Vendetta non dovrebbe essere fragile?”.


“Probabilmente è successo perché questa parte sta brillando in maniera diversa”. Fulmine gettò via i pezzi di sasso rimasti nella sua mano e prese un pugnale dal suo marsupio. Tuttavia, ogni tipo di raschiatura e taglio intorno al prisma furono del tutto inutili.


Roland, avendo la sensazione che qualcosa non andasse, guardò verso Usignolo e disse: “Provaci tu”.


Quest’ultima si limitò ad annuire, tirò fuori la pistola, mirò direttamente al prisma e premette il grilletto. Seguita immediatamente da un gigantesco eco che spezzò il silenzio nella grotta e dalla comparsa di qualche scintilla per l’impatto con l’area della Pietra Divina della Vendetta. Dopo che il fumo si dileguò, la comitiva camminò sulla pietra semplicemente per scoprire che il proiettile era riuscito solamente a lasciare una piccola macchia sulla superficie della Pietra Divina della Vendetta.


Questo indicava che la durevolezza (5) di quelle pietre intensamente luminose era superiore a quella delle omogenee placche d’acciaio.


“Anche la pistola è inutile?” chiese Carter con una smorfia, “Alla fine, come ha fatto la Chiesa a riuscire a tagliarne un pezzo e venderlo?”.


Nessuno sapeva rispondere a quella domanda, il che fece incupire tutti i presenti.


Anche Roland era stato in grado di usare la sua forza per rompere la Pietra Divina della Vendetta, per esempio come quella volta che aveva rotto la collana intorno al collo di Anna. Giusto due o tre suoi strattoni erano stati sufficienti per trasformare la pietra pura e limpida in un mucchio di polvere bianca.


Ma in quel momento, Anna, che era rimasta in silenzio finora, improvvisamente aprì la sua bocca: “Vostra Altezza, ricordate ancora la ‘mappa del tesoro’ disegnata da Ferlin Eltek?”.


“Mappa del tesoro?” chiese Roland confuso. Riusciva vagamente a ricordare che un triangolo occupava più della metà del disegno. “Le tre estremità indicavano: la Città di Taqila, la torre di pietra nella Foresta Nascosta e i piedi della Montagna del Versante Settentrionale… un attimo, ai piedi della Montagna del Versante Settentrionale?”. All’improvviso gli venne un’illuminazione: “Non dirmi che…”.


“Non penso che stesse indicando i piedi della Montagna del Versante Settentrionale, ma qui” disse lentamente Anna, “In questo posto, sottoterra, ci sono un mucchio di Pietre Divine della Vendetta”.


…


Anche dopo un’attenta ricerca, oltre ad un cospicuo numero di Pietre Divine della Vendetta indistruttibili, non erano riusciti a trovare nessun’altro oggetto di valore nella grotta.


Per non parlare dei resti di libri antichi, non c’erano nemmeno utensili da cesellatura abbandonati che fossero stati utilizzati per la scalinata di pietra, il che era abbastanza strano. Stando all’attuale livello tecnologico sarebbe stata un’impresa gigantesca ed ardua scolpire una scalinata su un dirupo così ripido. Cose come le cadute accidentali e la perdita degli attrezzi sarebbero stati degli avvenimenti ricorrenti. Ma per lo scenario attuale, oltre alle pietre, e ancora altre pietre, era come se la grotta fosse stata minuziosamente ripulita prima di essere abbandonata.


Quando Roland tornò nel suo ufficio, chiese subito di Pergamena e le fece riprodurre il disegno del Cavaliere sul suo ‘Libro Illusorio’.


Analogamente al disegno che ricordava, il punto più a sud si trovava effettivamente ai piedi della Montagna del Versante Settentrionale.


“Se la supposizione di Anna è corretta, può trattarsi di una mappa dimenticata dalla Chiesa contenete nuovi filoni di Pietre Divine della Vendetta? Tuttavia, perché avrebbero speso tutto quel tempo e fatica per ricavare una scalinata verso il basso per poi abbandonarla? Se la Chiesa avesse già costruito una chiesa a Città di Confine 450 anni fa, temo che l’attuale Città di Confine avrebbe un aspetto del tutto diverso adesso. Stando al prezzo di vendita della Pietra Divina della Vendetta ed al suo utilizzo, è improbabile che abbiano rinunciato volontariamente alle risorse naturali presenti in questa miniera”.


Oggigiorno la Città di Taqila era già diventata una regione proibita, completamente irraggiungibile. Forse l’unico modo rimasto per trovare la risposta giaceva nascosto all’interno della torre di pietra… o forse rimarrà un mistero per sempre.






Haru










Erialis: Oggi le note sono di carattere scientifico quindi sedetevi e rilassatevi. Data la loro natura non mi dilungherò molto e vi fornirò link a testi più eruditi di me. (1) Parliamo di https://www.ideegreen.it/ionizzazione-dellaria-58347.html ionizzazione. Per correttezza e approfondimento mi affido anche a https://www.focus.it/scienza/scienze/che-cose-uno-ionizzatore-daria focus. (2) Qualcuno forse ricorda questo termine https://it.wikipedia.org/wiki/Decadimento">decadimento dal libro di scienze a scuola. (3) https://it.wikipedia.org/wiki/Emivita_(fisica) Emivita, sinceramente riesco a capire cosa significhi la parola ma non l'avevo mai sentito. (4) https://it.wikipedia.org/wiki/Radiazioni_ionizzanti Radiazioni ionizzanti. (5)Avevate mai sentito parlare del termine http://www.treccani.it/vocabolario/durevolezza/ durevolezza? Non c'è niente da fare il nostro Er Mu ci aiuta ad espandere i confini della nostra conoscenza, anche se a volte mi fa impazzire con questo uso sistematico di termini tecnici e magari si contiene pure dall'usarli. Vi immaginate?






                                


                                



