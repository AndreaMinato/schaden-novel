---
title: Capitolo 274: L’esame
pubDate: 2025-08-07T11:30:06.720Z
tags:
    - rtw
---


Dopo cena, Candela entrò nel salone del castello abbastanza presto.


Ogni sera, la Maestra Pergamena avrebbe tenuto le lezioni nella stanza, ma diversamente dai college aristocratici delle grandi città, gli studenti che frequentavano la lezione erano streghe appartenenti all’Unione delle Streghe.


Ma lei non era stata la prima persona ad arrivare in ‘classe’. Quando entrò, Evelyn era già seduta al lungo tavolo e la stava salutando.


“Sua Altezza ti ha già assegnato qualche incarico di recente?”. Non appena Candela prese il suo posto, Evelyn non riuscì a non chiederglielo.


Si ricordò del periodo in cui era appena arrivata e in cui si rivolse freddamente alla controparte con il titolo di ‘milord’. Mentre rideva segretamente dal profondo del suo cuore, Candela rispose: “Sì, mi ha dato il compito di utilizzare la mia abilità su alcuni strani pezzi di metallo, in modo tale che possano mantenere la temperatura della stanza. Ma non capisco che utilità possano avere”.


“Sì… è così”, gli occhi di Evelyn divennero opachi, “Per ora, Sua Altezza non mi ha chiesto di fare niente”.


“Non ti ha fornito degli esercizi adeguati?” chiese Candela meravigliata.


“No, mi sto esercitando a seconda dei miei desideri”. Evelyn scosse la testa e disse: “Ogni tanto viene e mi chiede di assaggiare un nuovo vino”.


“Forse è proprio quello che sta cercando Sua Altezza, hai passato tutta la tua vita nei pub quindi hai molta confidenza con il sapore dei drink. Non ci sono molte streghe come te”.


“Non c’è alcun bisogno di una strega capace di assaggiare il vino” protestò lei. “Uno stipendio pari ad un oro reale è sufficiente per reclutare un enologo specializzato”.


“Uh…” Candela diede una pacca sulla spalla dell’altra. “Penso che Sua Altezza debba avere sicuramente un piano”.


“Anche Pergamena ha cercato di consolarmi in questo modo, ma anch’io non so cosa fare con la mia abilità. Non posso contare semplicemente sull’aria per trasformare l’acqua in vino… non dirmi che vuole solamente rendere più saporito il vino da vendere? Ma i civili riescono a reggere solamente la birra di bassa qualità, mentre tutti i nobili hanno le loro preferenze personali che sono tutte diverse le une dalle altre”. Evelyn poggiò la sua guancia sul tavolo e continuò con tono depresso: “E il vino che Sua Altezza mi dà da assaggiare sta diventando sempre più… difficile da bere. Ho già proposto di aggiungere acqua o succo di frutta, ma lui sembra voler creare il vino più forte possibile”.


Per un momento, Candela non seppe che cosa dire, a questo proposito, lei ed Evelyn erano sulla stessa barca. Dopo aver raggiunto l’Isola Dormiente, per la maggior parte del tempo avevano potuto fare solamente i lavori domestici – con l’incremento giornaliero dell’olio di pesce, era diventato inutile solidificare le candele, mentre Tilly aveva completamente proibito ogni sorta di bevanda alcolica in generale.


Anche nelle prime fasi di tensione, le loro provviste erano spesso assegnate a seconda dell’abilità della persona. Certe volte Candela aveva ricevuto solamente del pesce grigliato senza sale. Nel mentre non aveva mai avuto la sensazione che ci fosse qualcosa di sbagliato in quell’approccio, al contrario, era disposta persino a rinunciare al suo cibo per quelle streghe che avevano bisogno di consumare grandi quantità della loro magia. Tuttavia, il fatto che le altre streghe avessero cominciato a dividersi in gruppetti e addirittura ad escluderla la fece sentire un po’ a disagio.


Fortunatamente, la Signorina Tilly aveva comunque badato a loro egregiamente, anche scusandosi per il metodo di ripartizione del cibo, ed arrivando addirittura a promettere che una volta che le scorte sarebbero diventate più abbondanti, avrebbero iniziato ad apportare delle modifiche. In questo modo le streghe svantaggiate non avrebbero mai più provato la sensazione di essere rifiutate in maniera così evidente.


Ma a Città di Confine una tale situazione non si era mai verificata – tutte le streghe sedevano insieme allo stesso tavolo e si godevano il pasto insieme a Sua Altezza Reale. E i vestiti che indossavano ed il trattamento riservatogli erano uguali per tutte… ma la differenza più importante che riusciva a percepire durante la vita di tutti i giorni era che tutte si preoccupavano le une delle altre come un solo gruppo, senza dare importanza al fatto che la loro abilità fosse formidabile o meno.  Sebbene fossero passate solamente due brevi settimane dal suo arrivo a Città di Confine, aveva già vissuto molto intensamente quest’esperienza.


Loro si consideravano davvero sorelle.


Questo aspetto rendeva Candela molto invidiosa.


Quando tutte le streghe arrivarono e si misero a sedere, la Professoressa Pergamena entrò nella stanza portando con sé una pila di fogli bianchi. “Oggi non vi insegnerò niente di nuovo, bensì effettuerò un esame completo di ciò che avete imparato finora”.


“Che cos’è?” chiese Fulmine mentre alzava la sua mano.


“Guu Guu?” chiese anche Maggie.


“Avete studiato per tre mesi ad oggi, e Sua Altezza crede che sia arrivato il momento di testare i risultati del vostro apprendimento” disse Pergamena allegramente. “Tutte le domande sono state disposte in quei fogli e sono divise in tre parti: la lingua del Regno, matematica, e natura. In tutto sono sei domande, ogni risposta vale un punto, mentre ogni errore abbassa il punteggio… naturalmente, se non capite il problema, dovete solamente alzare la mano e porre la vostra domanda. Ritengo che tutte voi abbiate imparato a leggere e scrivere, se così non fosse, anche se conosceste la risposta non riuscireste comunque a rispondere”. Pergamena fece una piccola pausa prima di continuare: “Tra parentesi, Sua Altezza ha detto che solo a chi risponderà correttamente a più della metà delle domande, sarà permesso di godere di un gelato durante il tè pomeridiano del fine settimana. Se il vostro punteggio sarà inferiore a questo limite, non potrete partecipare al tè del pomeriggio”.


Candela sentì improvvisamente ansimare, si voltò e vide Usignolo con un’espressione interdetta e il gessetto spezzato in due giacere a terra.


“Inoltre, Sua Altezza ha soprattutto precisato che le cinque streghe provenienti dall’Isola Dormiente non sono incluse in questa disposizione. Quindi saranno loro a decidere se restare e rispondere alle domande, o andare via e prendersi una serata libera”. Pergamena guardò una alla volta Candela, Evelyn e le altre, prima di dire: “Non importa quale sarà il vostro punteggio finale, vi godrete il delizioso tè del pomeriggio in ogni caso”.


“Puh” Evelyn si colpì il petto, voltò la propria testa e sussurrò: “Non riuscirò a riconoscere tutte le lettere, quindi non sono sicura che otterrò il gelato”.


Miele e Lotus si alzarono immediatamente, salutarono felicemente Pergamena e se ne andarono.


Inoltre, Sylvie, che non si sentiva molto bene fisicamente e non si era proprio presentata a lezione, aveva reso Candela e Evelyn le uniche streghe provenienti dall’Isola Dormiente presenti in sala.


“Vuoi restare?” chiese Candela a bassa voce.


“Voglio provare” annuì l’altra, “Sua Altezza non ha detto che la conoscenza conduce all’evoluzione? Se non lavoro sodo sotto questo aspetto, temo che non riuscirò mai a competere con le altre”. Rivelò un sorriso scaltro: “In questi giorni mi sono esercitata nella scrittura dei mei caratteri nella mia stanza, dopo le lezioni. Lily e Luna Misteriosa mi hanno anche insegnato a leggere e scrivere alcune parole comuni”.


Mentre ne stava parlando, la frustrazione nella voce di Evelyn si disperse immediatamente, i suoi occhi si illuminarono rendendo impossibile a Candela non sorridere.


“Sì, proverò anche io”.


…


“Vostra Altezza Reale, sono usciti i risultati del test” disse Pergamena mentre porgeva a Roland il resoconto.


“Hai lavorato sodo”. Dalla recente scoperta sotto la Miniera del Versante Settentrionale, Roland si sentiva ancora piuttosto confuso, di conseguenza trovava difficile concentrarsi sui suoi incarichi giornalieri. Cercò di focalizzarsi su qualcosa di meno impegnativo: “Huh? Usignolo è inaspettatamente riuscita a raggiungere gli standard richiesti?”.


“Già, ma non solo, il suo voto è persino ai primi posti. Questo è dovuto in parte al suo punteggio perfetto nella lingua”, riportò Pergamena con un sorriso. “Dopo tutto, la maggior parte dei tuoi argomenti erano molto semplici. Inoltre, aveva già imparato a leggere e a scrivere molto tempo fa, dunque il suo punto di partenza era migliore rispetto a quello delle altre streghe”.


“Tsk”, Roland fece schioccare le sue labbra, “Pensavo che con questo esame le avrei fatto diminuire il consumo di dolci”. Anche quando la sua voce si dissolse completamente, sentì le sue spalle essere pizzicate con forza. “In breve, il risultato sembra abbastanza buono, tutti i membri dell’Unione delle Streghe hanno preso più di 60. A quanto pare la tua educazione sta dando i suoi frutti”.


“Questi risultati sono dovuti anche ai loro sforzi”.


Scorrendo la lista fino in fondo, Roland chiese: “Solo due streghe dell’Isola Dormiente hanno partecipato al test?”.


“Beh, quella di nome Evelyn ha ottenuto 5 punti, mentre Candela ha preso 36. Lei aveva già delle basi quindi gran parte del suo punteggio è dovuto alla lingua del regno” rispose lei.


“Il fatto che, persino dopo aver seguito le lezioni per due sole settimane, sia riuscita ad ottenere dei punti oltre a quelli ottenuti per la scrittura, dimostra che le sue qualità individuali sono davvero sorprendenti. Sia l’istinto che le conoscenze esterne contribuiscono al continuo miglioramento della magia di una strega”.


Anche i risultati delle loro streghe erano eccellenti, per esempio, a Lily, Colibrì, Luna Misteriosa e alle altre erano bastati tre mesi per passare da analfabete a conoscitrici della lettura e della scrittura di base, superando così la maggior parte delle persone per strada.


“Come sarebbe il futuro se le persone mettessero da parte i loro pregiudizi e lavorassero insieme alle streghe, come un tutt’uno, per promuovere il livello della società e della civilizzazione?”. Il cuore di Roland si riempì di aspettativa al solo pensiero.






Haru


Erialis: Ciao a tutti, dunque dunque mancano 4 giorni alla prima novità di ottobre di cui vi accennavo. Siete curiosi? Che ne dite di provare a dirmi secondo voi qual'è la novità? Sono curiosa di sapere quante persone saranno in grado di carpire il segreto.




                                


                                



