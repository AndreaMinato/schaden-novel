---
title: Capitolo 276: Nuova ricerca e sviluppo dell'artiglieria
pubDate: 2025-08-07T11:30:06.721Z
tags:
    - rtw
---


Mentre portava il minerale a Sua Altezza, la risposta di Usignolo riecheggiava ancora nella mente di Lucia.


Doveva ammetterlo, era rimasta scioccata dal modo calmo in cui Usignolo aveva rivelato i suoi sentimenti.


Nonostante non fosse del tutto certa dei sentimenti di tutte le persone coinvolte, una strega e un principe era... semplicemente non sarebbe mai stato possibile che potessero stare insieme, giusto? Quindi non avrebbe forse dovuto fare più attenzione e nascondere quei pensieri nel profondo del suo cuore, e non permettere mai a nessuno di venirne a conoscenza?


E poi, perché lei da semplice spettatrice si sentiva così emozionata e imbarazzata?


Lucia si fermò davanti la porta dell'ufficio, prese un profondo respiro, poi aprì la porta ed entrò.


"Sua Altezza, le ho portato il minerale".


"Fammi vedere" rispose Roland respingendo l'impulso di sbadigliare.


Il governante di Città di Confine sembrava lo stesso di sempre, anche se il suo aspetto assonnato lasciava intendere che non si fosse svegliato da molto tempo dal suo sonnellino e i suoi pensieri non fossero ancora tanto lucidi. Era lì, comodamente appoggiato allo schienale della sedia, con il suo comportamento sincero e il suo tono amichevole, apparendo così completamente diverso dagli altri nobili con il loro comportamento severo e offensivo.


Vedendolo così, l'enorme nervosismo che Lucia aveva provato fino a poco prima, diminuì un poco. Poi, con calma, tirò fuori i granelli del minerale che avevano trovato nella Miniera del Versante Settentrionale e uno dopo l'altro li mise sulla scrivania.


Dopo essere stati scomposti dal suo potere, tutti quei granelli sembravano avere quasi lo stesso aspetto. Non avevano lo stesso colore della cenere, piuttosto erano di un bianco-argento. Probabilmente soltanto una persona brillante e finemente istruita come il Principe, sarebbe riuscita a riconoscere quei minerali per quello che erano veramente.


Tuttavia, nonostante li avesse osservati per un lungo periodo, la fronte del Principe finì comunque per aggrottarsi. Inizialmente li aveva presi in mano uno per uno per stimarne il peso. Poi era andato alla finestra alle spalle della sua scrivania per guardarli da vicino alla luce del sole, ma aveva finito per scuotere la mano e dire: "Ahah, sembra che non abbia altra scelta se non portare questi minerali al Signor Sichi e farglieli identificare. Per ora, puoi tornare al cortile della Miniera Settentrionale e continuare a esercitarti con la tua abilità, se c'è qualcosa che non capisci puoi sempre andare da Anna e chiedere a lei”.


"..." Huh? Esiste qualcosa che Sua Altezza non conosce? Lucia fece un rapido inchino e rispose: "Sì”.


Proprio mentre la ragazza stava per lasciare l'ufficio, Roland la chiamò di nuovo.


"Oh, dimenticavo, il voto del tuo esame è piuttosto buono, con sessantotto punti sei la nona della classe. E ci sei riuscita dopo un solo mese di apprendimento. Raggiungere un simile risultato non è facile, quindi devi cercare di continuare così. Inoltre ..." fece una pausa per un momento. "Spero che anche Campanellino riesca a partecipare al prossimo esame insieme a tutte".


"Certo!" concordò Lucia emozionata.


*


Dopo avere osservato la ragazza inchinarsi felice, Roland guardò i granelli di metallo sul tavolo e sospirò.


Sono stato troppo ingenuo, pensavo che scomponendoli in un unico elemento sarei riuscito a scoprire quali tipi di filoni minerali (1) sono nascosti all'interno della Miniera del Versante Settentrionale. Tuttavia, ancora una volta devo riconoscere che c'è un'enorme differenza tra l'ingegneria meccanica e la geologia. Se così non fosse, avrei saputo che queste pietre si sarebbero scomposte in tre o quattro diversi tipi di metalli. La maggior parte del minerale rimanente può essere classificata come minerale metallico, tuttavia, non c'è quasi nessuna differenza nel loro colore o forma. Ad esempio, al loro stato più puro, il ferro, l'alluminio, il magnesio, il potassio hanno tutti un colore bianco-argento, cercare di distinguerli ad occhio nudo sarebbe molto difficile.


Alla fine, l'opzione migliore è lasciare che sia il capo alchimista a risolvere questo problema. Del resto, può verificare le caratteristiche del materiale attraverso l'osservazione della loro reazione chimica. Il che sarà molto più affidabile delle mie ipotesi.


Una volta presa una decisione sull'argomento, Roland tirò fuori un pezzo di carta e iniziò a pensare alla preparazione ai prossimi Mesi dei Demoni.


Considerando che l'estate stava per finire, i prossimi tre mesi di autunno sarebbero stati il suo ultimo termine per prepararsi. A parte resistere all'invasione delle bestie demoniache dall'Occidente, Roland doveva anche tenere d'occhio Timothy e la Chiesa che avrebbero potuto colpirlo dal lato orientale. A differenza dello scorso anno, in cui aveva dovuto rimboccarsi le maniche, quest'anno la popolazione e le entrate di Città di Confine avevano subito una crescita sostanziale. Avevano anche gradualmente aumentato la produzione di ferro e con l'aiuto di più di una dozzina di streghe, era sicuro che sarebbe stato in grado di trasformare i Territori Occidentali in un invalicabile bastione di ferro.


Basandosi sugli attacchi subiti l'anno precedente, la più grande minaccia alle mura erano senza dubbio le bestie demoniache miste, specialmente quelle che possedevano una spessa corazza. Quest'ultima era difficile da scalfire usando i proiettili e quindi la bestia demoniaca poteva essere uccisa solo con un'esplosione ravvicinata o mandando le streghe fuori dalle mura. Tuttavia, a prescindere da quale contromisura avesse scelto, entrambe le misure presentavo alti rischi.


Inoltre, fino ad ora aveva affrontato solo attacchi dalla cavalleria o dalla fanteria nemica, quindi non aveva mai visto le armi da assedio di quell'epoca. Se il nemico fosse riuscito a costruire una catapulta a torsione (2) , o un più avanzato trabucco a contrappeso (3), temeva che avrebbe avuto non pochi problemi. Dopotutto, il processo di caricamento di un cannone in modo che potesse sparare era molto scomodo. Non solo la camera del cannone doveva essere alzata a ogni caricamento, ma era anche facile che la palla di cannone rotolasse via.


Quest'insieme di circostanze indicavano che era necessario che lui sviluppasse un nuovo cannone.


In seguito a lunghe riflessioni, Roland iniziò a elencare tutte le sue esigenze in un pezzo di carta.


Per prima cosa doveva avere una sufficiente distanza di tiro e forza, abbastanza da poter sfondare il guscio di una specie mista distante mille metri. Poi doveva essere possibile caricarlo da dietro, in questo modo la canna poteva essere abbassata o sollevata liberamente e mantenere comunque la sua capacità di sparare rapidamente. Infine, per ridurre il tempo necessario a sviluppare diversi tipi di ricerche avrebbero dovuto disegnare un modello multiuso. Ciò significava che oltre a essere usato per difendere una fortezza e eliminare il nemico, poteva anche essere direttamente imbarcato su una nave e essere sfruttato come arma principale delle future cannoniere pesanti (4).


Per questo motivo, doveva essere un prodotto dell'artiglieria pesante con un grosso calibro con una lunga canna.


Inizialmente Roland pensò a quei cannoni da 15-16 cun (2,5 cm = 50-52,5 cm) sulle navi da guerra con una portata di vari chilometri, con  proiettili abbastanza potenti da fare un buco di vari metri. Tuttavia, respinse in fretta quell’idea irrealistica. Sebbene non ci fossero problemi nella lavorazione, con l'attuale livello di materiali a Città di Confine significava che almeno 9 cannoni su 10 sarebbero esplosi. Nel caso in cui avesse inspessito le pareti dei cannoni più di un metro, questi avrebbero perso la loro praticità, visto che sarebbe stato impossibile spostarli.


Per il momento poteva solo produrre il ferro battuto di elevata purezza che aveva le stesse performance dell'acciaio ordinario. Perciò, sarebbe stato meglio scegliere una linea d'azione più conservativa.


Alla fine, Roland stabilì che il calibro dovesse essere il sacro 152 millimetri (5).


Il cannone aveva un otturatore scorrevole verticale. Quando si faceva scorrere verso il basso l’otturatore, si esponeva la camera del cannone e dopo averci caricato un proiettile d’artiglieria il blocco poteva essere mosso nuovamente verso l’alto per fermare completamente la parte posteriore in modo che la polvere da sparo potesse essere espulsa solo dalla bocca del cannone. Rispetto all’otturatore di tipo a vite (4), e a quello a cuneo(5),  il tipo verticale aveva una velocità di fuoco maggiore e un principio più semplice. Per non parlare del fatto che ne conosceva il progetto a memoria.


Tuttavia, se voleva una buona rapidità di fuoco, avrebbe dovuto di dotare il cannone di un meccanismo di rinculo, che in termini semplici assomigliava a due pompe da bicicletta. Una era  riempita di olio e l'altra aveva un meccanismo a molle o un gas. A causa del rinculco (6) la bocca di fuoco avrebbe premuto contro le due pompe e simultaneamente compresso l’olio e la molla. Lo scopo dell'olio era quello di attenuare il rinculo, mentre la molla ne avrebbe conservato la forza e avrebbe spinto il cannone nella sua posizione iniziale dopo lo sparo del proiettile.


L'ultima cosa erano i proiettili.


Dal momento che stava già usando il sacro cannone, non poteva certamente accontentarsi di usare le goffe palle di ferro e le palle di canister avvolte nella carta. Perciò, tanto per essere sicuri, Roland decise di sviluppare due serie di proiettili di artiglieria. Una era la versione ingrandita di un proiettile, con una testata realizzata in metallo robusto e l'altra aveva una testata esplosiva e un detonatore ad impatto, come gli obici (7) che saranno usati dalle generazioni future. Dopotutto, avrebbe sicuramente avuto dei problemi tecnologici durante lo sviluppo delle testate esplosive. Ad esempio, la realizzazione di un affidabile detonatore richiedeva diverse prove. Per questo motivo non poteva essere certo di riuscire a perfezionarlo prima dell'inizio dei Mesi dei Demoni, quindi sarebbe stato meglio produrre il primo tipo per primo  e poi risolvere i problemi del secondo tipo. Del resto, anche con una testata unica, sarebbe stato semplice tenere testa a quelle lente bestie miste dalla pelle spessa e alle macchine d’assedio fisse.


Naturalmente, non importava che tipo di proiettili avrebbe usato alla fine, entrambi avrebbero consumato comunque molta polvere infume (8). Nel caso in cui non fossero riusciti a iniziare la produzione su larga scala dei due acidi, i nuovi cannoni potevano essere usati solo come armi speciali. Di conseguenza, per quanto avesse voluto dispiegare un ampio sbarramento di artiglieria, sarebbe impossibile realizzarlo.


In quel momento una delle sue guardie personali aprì la porta ed entrò nel suo ufficio.


"Altezza, è arrivata una lettera segreta da Città del Re".


Roland posò la piuma e aprì la busta. La lettera non aveva una firma, né in alto né in basso e anche la calligrafia era poco familiare, tuttavia, quella breve frase non lasciava senza dubbio che Theo fosse colui che l'aveva inviata.


"Oggi un gruppo di circa mille persone ha lasciato Città del Re. Si dirigono verso il Confine Occidentale.”






Thea 






Erialis"" Mancano 2 giorni. Ora mi siedo comoda e sospirando e bevendo un tè vi scrivo le note che sono lunghe quindi siete avvertiti. (1) https://it.wikipedia.org/wiki/Filone_(geologia)">filone minerario. (2) https://mostre.museogalileo.it/archimede/oggetto/MacchinaLancioTorsione.html">Catapulta a torsione, vi inserisco però anche la pagina di https://it.wikipedia.org/wiki/Catapulta">wikipedia.  Vi chiederete ma non è la tipica https://mattiaducceschi.atavist.com/untitled-project-k3hy4">catapulta ebbene no è la sua evoluzione quella che in genere appare nei film e che tutti abbiamo in mente. (3) https://it.wikipedia.org/wiki/Trabucco_(arma)">Trabucco a contrappeso (4)  https://it.wikipedia.org/wiki/Cannoniera">Cannoniere pesanti (5)  Non avevo mai sentito parlare di un https://it.wikipedia.org/wiki/152_mm_M1937">cannone sacro ma tanto è. (6) Il https://it.wikipedia.org/wiki/Rinculo">rinculo di un'arma è un termine abbastanza conosciuto, pare esista anche un https://it.wikipedia.org/wiki/Cannone_senza_rinculo">cannone senza rinculo ma il nostro Roland ancora non è arrivato a svilupparlo, io ve lo inserisco per curiosità. (7) A volte è difficile stargli dietro ma va bene ecco a voi l'https://it.wikipedia.org/wiki/Obice">obice. (8) Infine ecco la  https://it.wikipedia.org/wiki/Polvere_infume">polvere infume Visto che sono buona e che intanto vi ho stordito con tutti questi link vi lascio anche un'https://www.nihilscio.it/Contributi/Bruno_Cundari/Fisica/Moto_proiettile/Studio%20del%20moto%20di%20un%20proietto%20in%20aria_html_4613526.png">immagine carina trovata dalla nostra Thea, ma facciamo anche //upload.wikimedia.org/wikipedia/commons/thumb/d/d6/Cannon-diagram2.svg/800px-Cannon-diagram2.svg.png">due.  Ma io so che nonostante tutto voi ci amate.
                                


                                



