---
title: Capitolo 277: Conflitto a teatro
pubDate: 2025-08-07T11:30:06.721Z
tags:
    - rtw
---


Fortezza Longsong, sala degli spettacoli teatrali.


Il sipario si chiuse al suono degli infiniti applausi e fischi del pubblico. May si asciugò il sudore dalla fronte e vide lo sguardo di Irene, pieno di eccitazione e di attesa, indugiare su di lei; diede due leggeri cenno di assenso in risposta.


Quel complimento fece esultare Irene ad alta voce, nel momento in cui il sipario colpì il terreno, non riuscì più a trattenersi, e avvolse con forza May in un abbraccio.


"Hahaha, posso davvero recitare!"


Così fastidiosa, May le rivolse uno sguardo sprezzante e la spinse via, "Finalmente hai fatto dei progressi e ora puoi salire sul palco in modo indipendente."


"Signorina, allora ...io?" le chiese cautamente Rosia, un’altra attrice che interpretava una strega.


"Hai ancora una lunga strada da percorrere," rispose senza esitazione, "La tua espressione è ancora rigida, i tuoi movimenti sono lenti, non hai nemmeno messo dei sentimenti nelle tue battute. Durante il secondo atto hai commesso due errori e durante il quarto atto ti sei posizionata in modo errato, che è un errore tipico se non memorizzi la sceneggiatura. "


"Haha, Miss May è davvero molto severa," Gent si grattò goffamente la nuca, "Tuttavia, la risposta del pubblico sembra essere molto buona, se fai attenzione, puoi sentire che l'applauso non è ancora scemato."


"La maggior parte di queste persone sono civili che non sono mai stati a teatro, quindi vedere una commedia di questo tipo è ancora una novità per loro", disse May. "Se questo fosse stato uno spettacolo regolare, quei diversi errori sarebbero stati sufficienti perché la nobiltà vi fischiasse." Fece una pausa, "Se vuoi intraprendere la strada dell'attore, non ti sarà mai permesso di essere soddisfatto del successo temporaneo, solo migliorando continuamente te stesso sarai in grado di conquistare una solida posizione sul palco. "


Le persone circostanti abbassarono simultaneamente la testa e dissero: "Sì, grazie per la tua guida!"


May sospirò, ci risiamo, non posso assolutamente essere considerata l’insegnante di teatro di questa gente. Ma alla fine, era troppo pigra per preoccuparsi di una cosa così banale e si limitò a dire: "Va bene, tutti continuate con il vostro duro lavoro. Il ‘Diario di una Strega' verrà mostrato almeno fino a settembre, quindi ci sono ancora molte recite durante le quali possiamo svilupparci ulteriormente. Questa è una rara opportunità; nessuno dovrebbe lasciarsela sfuggire."


"Sì!"


Un mese prima May aveva ricevuto un avviso dal Ministero della Pubblica Istruzione, i membri della squadra teatrale erano stati incaricati di andare alla fortezza Longsong ed esibirsi. Questi cosiddetti membri erano quegli interpreti inferiori che aveva incontrato all'inizio del suo viaggio a Città di Confine e Irene Eltek.


Forse perché Sua Altezza il Principe e il duca Petrov avevano raggiunto un accordo con il teatro per permettere loro di rendere flessibile il programma, in modo che l'equipaggio potesse eseguire la trilogia del “Diario di una Strega". E così, con questo gruppo di artisti amatoriali, insieme agli attori appena aggiunti che non potevano essere considerati attori famosi, ora si esibivano apertamente sul più grande palcoscenico del teatro della fortezza. In tempi normali, non avrebbero potuto nemmeno essere selezionati come sostituti per un ruolo secondario. Ora però, non solo potevano interpretare il ruolo di un personaggio importante sul palcoscenico, ma anche esibirsi insieme alla Stella dell’Ovest, il che faceva lamentare molte persone riguardo alla volubilità del destino.


Quando May tornò dietro le quinte, non riuscì a trattenersi dal fare una smorfia.


Lì, nel camerino, vide un gruppo di persone che disturbavano tutti con il loro rumore, cercavano di avviare una disputa. Nel momento in cui videro apparire May, più di una dozzina seguì la guida di una donna mentre si facevano avanti e cominciarono a circondarla.


Queste persone erano tutti attori del teatro. May riconobbe la donna che li guidava, si chiamava Bella Dean ed era un’attrice famosa appartenente a un altro gruppo. Alcuni nobili arrivavano addirittura a dire che era la più grande concorrente di May per la posizione di Stella dell’Ovest, ma in realtà, che fosse la sua recitazione o la sua fama, non era mai stata in grado di mettere May sotto pressione.


"Indovina chi riesco finalmente a vedere?" Bella scavalcò May e lentamente iniziò a camminare verso Irene un passo alla volta, "Un gruppo di attori inferiori che sono tornati di nascosto dalla campagna".


"Che cosa hai detto?" Chiese Irene con un'espressione confusa; i volti di Ghent e Rosia si irrigidirono e fecero due passi indietro.


"Pfff", Bella si coprì la bocca e disse, "Non conosce nemmeno la sua identità e il suo stato." Queste parole suscitarono uno scoppio di risate nel gruppo, "Allora lascia che te lo dica io, una grande città come fortezza Longsong non è un posto dove le persone come te dovrebbero venire a esibirsi. Inoltre, il teatro della fortezza non accetta nemmeno una prestazione così volgare e di terza categoria. Quale "Diario di una Strega"? Siete cani randagi che ululano sofferenti. Chi potrebbe mai essere interessato a vedere questo dramma tanto cattivo da rovinare l'appetito? Prima te ne vai e torni a Città di Confine, meglio è."


"Tu," Irene improvvisamente divenne rossa, “Cos’è che chiami una performance di terza classe? non hai sentito l'applauso del pubblico?"


"Ah, pubblico?" Bella sogghignò sarcasticamente, “Chiami pubblico quelle persone che lavorano nel fango, ed entrano ogni giorno in contatto con zappe e fornaci? Non farmi ridere! Prendi alcune scimmie e falle correre in cerchio e saluteranno a squarciagola! Se non fosse stato per i biglietti gratuiti, avrebbero mai avuto i soldi per venire a vederti esibire?"


"Io..." Irene aprì la bocca ma non seppe come rispondere per le rime.


"Il teatro ha già a che fare con un continuo calo di vendita dei biglietti da quando sei venuta a esibirti sul grande palco ogni mercoledì. Inoltre, anche se ne stiamo risentendo, finché tu e il tuo dramma continuerete a esibirvi qui, la nobiltà non arriverà! "Bella alzò la voce," Chi sarebbe disposto a sedersi su sedie unte e sporche coperte di pezzi di fango? A mia volta, non voglio entrare nel teatro disordinato che il tuo gruppo di zotici di campagna si è lasciato alle spalle. "


Quindi è venuta per attaccare briga, pensò May, con l'arrivo improvviso degli artisti di Città di Confine, molte persone hanno davvero perso la possibilità di apparire, ma la sofferenza di Bella Dean non è affatto dovuta a questo. Secondo le notizie che ho ricevuto da alcuni conoscenti, dopo la mia partenza da Fortezza Longsong, il teatro ha deliberatamente cercato di trasformarla nella nuova Stella dell’Ovest, quindi non possono cancellare il dramma di cui è protagonista.


Osservando il comportamento di Bella sotto quel punto di vista, il suo scopo era evidente. Anche se sembra che stia rimproverando Irene e gli altri, in realtà, il suo attacco è diretto a me. Se gli altri si ritirano, io da sola non posso eseguire il Diario di una Strega e non avrò altra scelta che tornare a Città di Confine nella vergogna. In questo modo, sconfiggere loro è uguale a sconfiggere me. Inoltre, se concedo l'opportunità agli altri attori di recitare, anche il suo prestigio sarà destinato a crescere; e così si affermerà come nuova Stella dell’Ovest.


Ma non farò mai da trampolino di lancio per qualcun altro!


“Le vendite del teatro stanno crollando, sei serio?" May si voltò e disse: "Come puoi essere così ingenua da pensare che il teatro non sia in grado di sbarcare il lunario solo perché danno biglietti gratuiti. Il direttore del teatro ha sicuramente raggiunto un accordo con Sua Altezza Reale e Petrov, concludendo che la perdita di entrate sarebbe stata ripagata dal municipio di Città di Confine. Questo è un contratto d'affari, non un gioco. Dovresti davvero usare il cervello piuttosto che affidarti alla tua immaginazione e iniziare a strillare".


"Tu ... stai dicendo solo sciocchezze!"


"Alla fine, a perderci siete solo tu e questo gruppo di attori inferiori senza status." May mostrò un debole sorriso, "C'è stata una volta in cui mi stavo esibendo al Gran Teatro di Città del Re, un teatro all'aperto. Accadde che il giorno dello spettacolo pioveva. Tuttavia, i nobili vennero lo stesso e riempirono fino all'ultimo seggio. Quindi, stai dicendo che è a causa della gente comune che la nobiltà non è disposta a guardare il tuo spettacolo? No, è solo che non si divertono a venire a vedere lo spettacolo di un gruppo di scimmie".


“..." Uno strano silenzio cadde sulla scena. Non solo nessuno fece un passo avanti per insultarli ulteriormente, non stavano nemmeno cercando di trovare una scusa.


“Infine, hai detto che Diario di una Strega è volgare e di scarsa qualità; una storia di cani randagi addolorati che ululano?” Gli angoli della bocca di May si sollevarono, la sua voce tuttavia era fredda tanto da far venire i brividi. “Potrei aver dimenticato di dirtelo, ma è stato il Principe a scrivere il copione. Vuoi dire che le idee di Sua Altezza sono rozze e volgari? Insultare la famiglia reale è un crimine punito col taglio della lingua. Restate ancora della stessa idea di prima?” Guardò la folla dietro a Bella. “Qualcuno di voi vuole provarci?”


Uno dopo l’altro, più di una decina di attori si allontanarono dalla sua vista.


“Basta!” Bella strinse i pugni e sibilò, “Visto che te ne sei andata a Città di Confine, avresti dovuto restarci! May, pensi che non lo sappia! Non sei andata fin là per vedere quell’idiota di Irene, ma per  Luce dell’Alba!”


“Sbam!“


La voce di Bella si fermò con un grugnito; il segno rosso di una mano brillava sulla sua guancia sinistra. Si toccò il viso, incredula, “H-hai davvero osato c-colpirmi…”


Fiuu~ alla fine aveva agito di getto, fece un respiro profondo e cercò di calmarsi. Se andava avanti così, poteva diventare un problema.


E infatti, due attori dietro di Bella si fecero avanti, “Miss May, ti stai spingendo troppo oltre.”


“Sai quanto sia importante l’aspetto per un’attrice; Il minimo che puoi fare è scusarti.”


Scusarmi? Non è come ammettere che sono nel torto? May in cuor suo rise amaramente, sentì di nuovo il bisogno di agire d’impulso, ma non la sfiorò nemmeno il pensiero di scusarsi.


Con un’espressione calma e composta, squadrò i due uomini con i loro capelli unti e le facce impolverate, e non poté fare a meno di pensare a quello che una volta le aveva detto Carter Lannis.


“Non guardare alla forza degli uomini; hanno anche molte debolezze, attaccarli agli occhi o alla gola li farà desistere subito, e poi…c’è anche il punto in mezzo alle gambe. Se agisci decisa e veloce, nulla ti impedirà di battere un uomo molto più forte di te.”


Sebbene non fosse sicura di come applicarlo alla sua situazione, aveva già piazzato i piedi in posizione d’attacco, aspettando solo che i due si avvicinassero…


Tuttavia, in quel momento, la porta del camerino si spalancò di colpo, ed entrò un cavaliere in armatura seguito da diversi soldati muniti di picche. Come entrarono nella stanza, le puntarono immediatamente contro il gruppo.


“Ho sentito che qualcuno ha diffamato Sua Altezza Reale, e che un intero gruppo teatrale cospira contro di lui.”


May fissò il tutto incredula, pensando che si trattasse di un’illusione, e si obbligò a sbattere le palpebre. Ciononostante, nulla cambiò; l’uomo che sorrideva in piedi di fronte a lei era proprio il cavaliere Carter Lannis.






Merges






Erialis"Manca 1 giorno e i tamburi stanno rullando (m..mi fa pensare a Jumanji anche se lì indicano il pericolo) Cosa sarà? cosa succederà? Lo saprete nella prossima puntata (ho sempre desiderato dirlo ahahaha) 
                                


                                



