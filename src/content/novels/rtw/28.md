---
title: Capitolo 28: Taglio Brutale
pubDate: 2025-08-07T11:30:06.659Z
tags:
    - rtw
---


Quando Roland cercò di trasformare la teoria in pratica, scoprì che non era così facile come aveva immaginato.


Dopo quattro o cinque giorni in giardino, la creazione di una punta più dura si concluse con successo. In sé la produzione era tranquilla, visto che poteva usare le fiamme ad alta temperatura di Anna, che superavano facilmente i 1500°, abbastanza per sciogliere il ferro. Senza doversi preoccupare del controllo della temperatura e dell’utilizzo di metodi convenzionali per la produzione dell’acciaio, con facilità e velocità, si poteva creare una piccola quantità di barre di acciaio, ossia la miscela ad alta velocità delle mazze di ferro con ferro fuso.  L’eccesso di carbonio e altre impurità nella ghisa si sarebbero ossidati una volta entrati in contatto con l’aria. Ripetendo diverse volte questi passaggi, prima di lasciare il ferro fuso raffreddarsi, era possibile ottenere dell’acciaio di alta qualità.


Il problema era la macchina a vapore.


Il fastidioso rumore e vibrazione del suo prototipo era considerevole, anche quando la punta veniva stabilizzata, era impossibile completare una tubatura. Quando si facevano lavori pesanti o lavori umili, un certo grado di tremore non importava, ma la lavorazione della canna di un’arma era ovviamente impossibile.


Se voleva migliorare la macchina a vapore, avrebbe dovuto creare un regolatore centrifugo del meccanismo per controllarne la forza in uscita, in seguito avrebbe potuto ridurre i tremori usando dei dispositivi per aggiustare la velocità di rotazione della punta. Aveva anche bisogno di un semplice tornio di marcia. Anche sforzando al massimo il suo cervello, Roland non riusciva a raggiungere quest’obbiettivo mentre si preparava ai Mesi Dei Demoni.


Alla fine, il vecchio metodo era la sua unica scelta. Un fabbro avrebbe dovuto martellare la punta all’interno della canna. Tuttavia il piano di produrre delle armi da fuoco in massa era impossibile. Considerando il numero dei fabbri nella Città di Confine, si potevano produrre circa 3 o 4 canne ogni mese, ma solo nel caso in cui la produzione della seconda macchina a vapore si sarebbe fermata.


L’unica buona notizia era che non doveva preoccuparsi della qualità delle canne. Il fabbro avrebbe dovuto buttare giù solo un tubo approssimato, e poi Anna avrebbe unificato la commissura; il suo lavoro non presentava interruzioni ed era così buono che in sostanza preveniva il rischio dell’esplosione della canna.


Quindi Roland non aveva scelta se non cambiare il suo precedente piano. Aveva pensato di reclutare dei cacciatori di Città di Confine che poi avrebbero formato una squadra di tiratori: molti di loro erano esperti nell’utilizzo sia dell’arco che della balestra, entrambe delle armi utili.  Inoltre, avrebbero avuto bisogno solo di un breve periodo di allenamento con le armi da fuoco, in modo che potessero essere velocemente inviati in combattimento.


Tuttavia, possedendo al momento soltanto quattro pistole ultimate prima dei Mesi dei Demoni, poteva solo scegliere i cacciatori più notevoli e non avere molti tiratori per formare un gruppo d’élite. Roland scelse di lasciare che Ascia d’Acciaio si occupasse di questo problema; aveva già passato 15 anni nella Città di Confine, pertanto sapeva chi fossero i cacciatori migliori.


*


Nell’ultimo mese Brian si era sentito triste.


Soprattutto quando incontrava la milizia per le strade, il suo senso di insoddisfazione sembrava raddoppiare… riusciva persino a distinguere delle tracce di odio.


Sentiva che Sua Altezza l’aveva dimenticato.


Un mese fa quando era stato chiamato dal cavaliere comandante, era stato molto emozionato. Avrebbe potuto avere un contatto diretto con il quarto principe e ricevere ordini direttamente da Sua Altezza Reale, che cosa fortuita e gloriosa sarebbe stata!


Era cresciuto a Città di Confine e anche se era nato in una comune famiglia di cacciatori, per virtù della sua abilità era riuscito ad ottenere un posto nella pattuglia della città.


Sapeva di non potere contare sul ceto della sua famiglia per diventare un cavaliere, ma invece poteva solo aspettare di avere l’opportunità di ricevere abbastanza meriti per avere l’onore di diventarlo.


Sua Altezza gli aveva chiesto cosa sapeva delle bestie demoniache, quindi apparentemente non avrebbe lasciato il suo territorio durante l’inverno. Stava cercando dei modi per combatterle. Poi, la costruzione capricciosa delle mura cittadine fu una prova sufficiente che quest’anno avrebbero indubbiamente passato i Mesi dei Demoni nella Città di Confine.


Se volevano fermare l’invasione delle bestie demoniache lì, avrebbero dovuto allestire una squadra che combatteva al fronte. Brian pensava di essere un buon candidato, era un esperto dell’investigazione, della scherma e dell’equitazione. Lo scorso anno era anche stato l’ultima persona di Città Di Confine ad accendere le fiamme, dimostrando che il coraggio non era una dote che gli mancava. Tuttavia, non si sarebbe mai aspettato che Sua Altezza avrebbe eletto una squadra di civili per combattere contro quelle crudeli creature!


Sì, proprio una squadra di soli civili e non solo lui, ma anche l’intera pattuglia di dieci persone non era stata accettata durante l’esame dal cavaliere comandante. Tutto ciò era incredibile, sua Altezza pensava sul serio che queste persone, che non avevano mai alzato una spada, sarebbero state dei combattenti migliori della pattuglia della città? Era preoccupato che quando avessero visto il feroce aspetto delle bestie crudeli, sarebbero collassati all’istante!”


Ma sua Altezza sembrava essere serio… non allenava solo la gente, ma gli forniva anche un uniforme e molti altri vestiti. Ogni pomeriggio Brian vedeva questo gruppo di persone in un’armatura di pelle grigia e marrone, correvano in strada sistemati in due colonne. All’inizio gli mancava ogni forma di ordine, ma recentemente erano diventati sempre più precisi.


Mentre lui doveva continuare ad eseguire ogni giorno i suoi compiti noiosi, adesso, non vedeva più nessuna possibilità di promozione.


Mentre quella notte si girava e rigirava, sentì un suono alla sua porta, poi si aprì e qualcuno ne entro silenziosamente.


“Hey, siamo svegli”, sussurrò a bassa voce una persona. Brian sapeva a chi apparteneva questa voce, era un membro della sua pattuglia, soprannominato Taglio Brutale.


Nella stanza dormivano cinque persone. Insieme a Levriero e lui, gli altri tre si alzarono velocemente e sembravano anche ben preparati: non si erano tolti i cappotti.


“Capitano, svegliati, ho qualcosa di importante da dire”.


Taglio Feroce aveva un parente nobile nella fortezza Longsong, chi non sapeva del suo nobile zio? Perciò, grazie a questa parentela aveva ottenuto un alto rango all’interno della squadra. Ignorarlo non sarebbe stata una buona idea per Brian, quindi salì e chiese: “Cosa è successo?”


Anche Levriero si era svegliato. “Questo è… è molto tardi, perché non dormite… non avete sonno?”


“Ho uno dei più grandi lavori che farete nella vostra vita da presentarvi, volete essere canonizzati cavalieri, no?”


“Cosa… Cosa? Cavaliere?” Levriero era sorpreso.


Il cuore di Brian cominciò a galoppare e chiese velocemente: “Alla fine che lavoro è?”


“Conoscete tutti mio zio Hill, non è solo il messaggero del Duca Ryan, è molto di più; infatti è uno dei suoi confidenti. Questa notizia me l’ha confidata lui in persona”. Taglio Brutale parlava a voce bassa. “I preparativi del quarto principe di liberarsi dalle catene della Fortezza Longsong hanno reso il Duca molto infelice. Ha deciso di fare sapere al principe chi è il vero padrone del confine occidentale”.


“Difficile, difficile, non… il tuo piano…. Assassinio”. Levriero era così nervoso che aveva persino iniziato a balbettare e non aveva nemmeno pronunciato una frase completa.


“Come potrebbe essere possibile”, disse Taglio Brutale con una risata folle e continuò: “Dopotutto, è il principe e se lo uccidessimo, nemmeno il Duca Ryan potrebbe proteggerci. Io invece ho detto che questa è l’occasione migliore della vostra vita”.


Subconsciamente Brian intuì che il patto non era tanto semplice quanto giurava che fosse, ma la tentazione di essere nominato cavaliere era troppo grande che non riuscì a fermarsi dall’aprire bocca e chiedere: “Inizia a parlare, ti stiamo ascoltando”.


“Cibo! Se non ha cibo, può solo umiliarsi e tornare alla fortezza Longsong dove il Duca Ryan gli ha già promesso un posto. Fin tanto che riusciamo a bruciare con successo tutto il cibo che il quarto principe ha già comprato, il Duca Ryan organizzerà per tutti noi una cerimonia di canonizzazione e ci darà a tutti un feudo nell’est della Fortezza Longsong. Questa è un’opportunità d’oro, Capitano, cosa ne pensi?”


“T-tu sei pazzo… ora, l’astrologo di Sua Maestà non aveva detto che questo anno… i Mesi dei Demoni sarebbero durati più di quattro mesi… se bruciassimo il cibo, se lo bruciassimo tutto, che cosa mangeremo?” Levriero scosse la testa ancora e ancora, “due… due anni fa, c’è stata una grave carestia, lo avete dimenticato tutti?”


“Cosa c’entra con noi?” chiese un’altra persona con sdegno, “comunque non intendo restare qui, se facessimo il lavoro per il Duca potremmo vivere una vita agiata nella fortezza”.


“Esatto, vuoi mangiare questi cavolo di rimasugli per il resto della tua vita per caso?” Altre persone iniziarono ad intervenire.


Dannazione, avevano iniziato a cospirare prima. Brian si sentì gelare il sangue nelle vene. Fatta eccezione per Levriero, molti di loro venivano da fuori Città di Confine. Provenivano da tutto il regno e non avrebbero avuto nessuna nostalgia di Città di Confine. Sentendosi impotente di fermarli, Brian cambiò argomento. “Ma il grano comprato è stato trasferito nel castello del quarto principe, e tutte le porte sono sorvegliate dai cavalieri di Sua Altezza, come potreste portare a termine il vostro piano?”


“È per questo che mi serve il tuo aiuto”, disse Taglio Brutale sorridendo con orgoglio e spiegò: “Sin da bambino hai vissuto in questo posto malmesso, quindi nessuno conosce meglio di te l’ambiente circostante. Mi ricordo che una volta hai detto che c’era una gola in un pozzo abbandonato e che alla fine conduceva alla riserva d’acqua del castello. Attraversandola, possiamo raggiungerne silenziosamente il giardino. Non l’avevi trovata quando eri ancora un bambino? Che ne dici? Con questo semplice lavoretto, puoi diventare un cavaliere in futuro, un cavaliere canonizzato personalmente dal duca Ryan”.


Un cavaliere… non dovrebbe macchiarsi di nessuna ingiustizia, anzi dovrebbe possedere il coraggio di combatterle, non dovrebbe temere nessun pericolo e dovrebbe essere sempre pronto a proteggere i più deboli! A causa dei guadagni personali del Duca Ryan, gli abitanti della sua città natale sarebbero costretti ad affrontare la minaccia della fame e della morte? Diventare un cavaliere in questo modo, non c’era nessuna gloria!


Si rifiutò di aprire bocca, ma Levriero cominciò ad urlare.


“Voi siete un gruppo di maniaci! Voi… voi state… davvero pensando di bruciare il cibo! Io mai! Mai vi lascerò questo posto! Vi farò rapporto, vi denuncerò a… ahh”. Levriero riuscì a parlare solo fino a lì; improvvisamente la sua voce divenne più debole e con uno sguardo attonito si girò; osservava il suo vecchio compagno in piedi alle sue spalle che lo guardava con un ghigno. Un pugnale nero era stato conficcato nel suo fianco, attraversava completamente il suo corpo. Levriero tremò due volte, aprì la bocca come per dire qualcosa, ma ne uscì solo un respiro strozzato.


L’altra guardia rigirò il pugnale due volte, e poi lo estrasse brutalmente. Levriero, come una bambola che aveva perso improvvisamente il sostegno, crollò dolcemente sul pavimento.


“Come?” Taglio Brutale era improvvisamente vicino a Brian, così tanto da potere sentire il terribile alito esalato dalla sua bocca: “credo che hai preso la tua decisione, mi sbaglio, Capitano Brian?”




Thea
                                


                                



