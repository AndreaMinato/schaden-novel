---
title: Capitolo 281: Imboscata sul Fiume Acqua Rossa
pubDate: 2025-08-07T11:30:06.722Z
tags:
    - rtw
---


Rispetto a Lotus, che poteva osservare la scena soltanto da una posizione elevata e distante, la visuale di Sylvie era molto più nitida.


Attraverso le spesse mura delle case di terra, Sylvie poteva osservare i soldati affaccendarsi in maniera ordinata; tutti stavano ripetendo la stessa identica mossa, ma formavano gruppi di sette o otto persone che si univano in un unico complesso, muovendosi come nuvole o acqua corrente. I sacchi di carta e le palle di ferro accumulati nel retro dello scompartimento venivano di continuo inseriti in uno spesso e robusto cilindro di ferro, che poi esplodeva, emettendo un rumore simile a un tuono.


Guardando più attentamente, Sylvie notò che i soldati stavano accendendo una corda che andava a finire nel cilindro di ferro. Le scintille quindi entravano nella parte interna del cilindro e davano direttamente fuoco al sacco di carta caricato precedentemente. Nel momento seguente la luce diventò così forte che non fu più in grado di tenere gli occhi aperti, le scintille si espansero in una palla di fuoco rossa e arancione, riempiendo tutto lo spazio disponibile nel cilindro. Non avendo altro posto, la fiamma ancora in crescita spinse la palla di ferro, proiettandola fuori come se fosse stata lanciata dalla mano di un gigante!


In un batter d’occhio la palla di ferro si trasformò in un’ombra che avanzò dritta verso la nave che navigava nel fiume. La sua forza era così grande che perforò direttamente le assi lasciando un buco grande quanto un pugno. Sebbene la velocità fosse diminuita la forza della palla di ferro non poteva essere sottovalutata: quando questa colpì un nemico che stava cercando di arrampicarsi fuori dalla cabina, lo dilaniò immediatamente in due.


Era la prima volta che Sylvie assisteva a una scena del genere – senza la lama di un coltello affilato o il filo di una spada, con il solo aiuto di queste palle metalliche di piombo, era possibile lacerare una persona in due parti.


Visto che stava osservando la scena da troppo vicino, le sembrava che il sangue e le viscere le stessero finendo addosso. La palla metallica ancora in movimento colpì diverse altre persone, non solo lacerando gli arti ma anche fracassandogli le teste. Per un istante la cabina si riempì di sangue sporco e organi interni bianchi e rossi.


All'improvviso Sylvie si sentì rivoltare lo stomaco, i succhi gastrici le risalirono velocemente dritti su per la gola.


“Blergh..” la scena nella stiva sparì improvvisamente – in quel caotico stato emozionale non era più in grado di usare la sua abilità. Sylvie interruppe forzatamente la connessione con l'Occhio della Verità, arrendendosi ai conati di vomito.


“Cosa è successo?” Lotus era sorpresa, andò subito ad aiutarla e chiese preoccupata, “Stai bene?”


Anche il principe notando il suo malessere si girò e le passò un fazzoletto, dicendo “Se pensi che ci sia troppo sangue allora non guardare, o per lo meno non usare la tua abilità di osservare da vicino. Per il momento vai a fare una pausa.”


“Grazie…” disse Sylvie prendendo il fazzoletto e pulendosi la bocca “Sto bene”.


Questa probabilmente è l’“incredibile invenzione" di cui Maggie e Fulmine hanno parlato, ma ai tempi non avevamo ascoltato abbastanza o non avevamo prestato alcuna attenzione. Dopotutto, una tale arma è veramente difficile da immaginare senza averla vista di persona.


Sylvie guardò ancora una volta in direzione della battaglia, vedendo che la flotta di Timothy aveva cominciato ad avvicinarsi ad entrambe le rive – Apparentemente si sono accorti che questi violenti venti e tempeste provengono dalle case di terra sulle rive, mascherate come pendii di terra. Ciononostante l’altra parte non si è accorta che la fortificazione militare organizzata dal principe Roland ha molto più da offrire di quello.


Distanti dalla linea di difesa a forma di V c’erano altri bunker, nascosti con liane ed erbacce, che avevano la stessa lunghezza della flotta, per cui in qualunque punto avessero deciso di sbarcare, sarebbero caduti in un altro attacco combinato disposto per loro sin dall’inizio. L'unico modo di evitarlo sarebbe stato girare la prua e ritirarsi senza la minima esitazione.


I soldati nei bunker stavano tutti maneggiando lo stesso strumento di ferro lungo ed arrotondato, che non sparava palle di ferro, ma una singola ed affilata punta di freccia senza coda. Non sembrava avere la stessa inarrestabile forza delle palle di ferro, ma quando colpivano il bersaglio rendevano inutile qualsiasi armatura, si incastravano in profondità dentro la carne del corpo della persona.


Sylvie immaginò che il nemico avesse pianificato di lanciare il contrattacco dopo essere sbarcato ed essersi allineato, ma i soldati dentro ai bunker non gliene diedero mai la possibilità, agendo come nel precedente attacco, non ebbero bisogno di mostrare i loro volti nemmeno questa volta. Invece mirarono ai bersagli con le armi, premendo facilmente il grilletto, lanciarono punte di freccia come se piovesse, e queste si abbatterono sui nemici come un acquazzone estivo.


Sotto quel fuoco rapido, senza avere nemmeno la possibilità di muovere le proprie armi, i nemici non furono in grado di resistere a lungo prima che le prime linee si disfacessero completamente. Le persone che avevano già lasciato la nave si girarono, tentando di ritornare a bordo, mentre quelli ancora a bordo aspettavano gli altri per scappare. Il corpo delle navi cominciò a dondolare violentemente, finché la passerella non fu più in grado di sostenere il loro peso e cadde in acqua affogando molti di loro, mentre altre persone cercando di arrampicarsi sulle pareti delle navi vennero  uccisi, rendendo la scena completamente caotica.


“È ora", avendo aspettato fino a questo momento, il Principe posò lo specchio di osservazione, e rivolgendosi a Ascia d’Acciaio ordinò “prendi le riserve e ripulisci il campo di battaglia: se i cavalieri al comando sono stati abbastanza fortunati da non venire uccisi durante la battaglia, arrestane più che puoi, voglio fargli qualche domanda.”


“Sì!" Rispose Ascia d’Acciaio porgendo il saluto militare.


Il Principe si rivolse quindi a Sylvie “Va’ con Ascia d’Acciaio e assicurati che nessuno scappi".


Sylvie annuì, e seguì il comandante della Prima Armata mentre si allontanava dalla collina di osservazione. Capì improvvisamente perché sua altezza reale Roland osava proteggere apertamente le streghe qui in questo angolo del continente...Con una forza così dominante nelle sue mani, forse nemmeno la Chiesa sarebbe in grado di batterlo, nemmeno se mandasse la sua Armata della Punizione Divina. Se anche Lady Tilly potesse disporre di queste armi, forse potrebbe arrivare il giorno in cui noi streghe saremmo in grado di tornare nella nostra terra natia.


*


Guardando verso le barche a vela paralizzate presso la sponda del fiume, Roland tirò finalmente un sospiro di sollievo.


Nel momento in cui il nemico aveva deciso di sbarcare e lanciare il contrattacco, si era condannato a perdere la battaglia – affidarsi meramente a pali e remi per girare la prua sarebbe stato un procedimento molto lento, specialmente sotto il costante attacco dell’artiglieria, il che poteva essere il motivo per cui l’opposizione non si era girata e ritirata. Devono aver pensato che invece di subire una sconfitta senza nemmeno la possibilità di contrattaccare sarebbe stato meglio raggiungere velocemente la riva in modo da poter riorganizzare il gruppo in una controffensiva.


Comunque, sarebbe stato difficile affondare completamente una barca a vela di legno affidandosi solamente alle palle di ferro dei cannoni che pesavano ciascuna solo 12 libbre. Anche se lo scafo fosse stato ricoperto di buchi, non ci sarebbe stato sufficiente danno e la nave sarebbe comunque rimasta a galla. Quindi, anche se avrebbero potuto subire ingenti perdite mentre si giravano, sarebbero stati in grado di salvare almeno una o due delle loro navi...invece, scegliendo di sbarcare, l'intera flotta era stata spazzata via.


Paragonato all’ultimo attacco a sorpresa alla fortezza Longsong e alla battaglia difensiva a Città di Confine, questa volta il nemico non era stato capace nemmeno di iniziare l’attacco – le pillole erano solitamente in mano al comandante fino al momento dell'attacco. Quindi, non erano stati in grado di rispondere abbastanza velocemente quando l’imboscata era iniziata.


Fu solo verso sera che i lavori di pulizia del campo di battaglia giunsero finalmente al termine.


A quel punto Ascia d’Acciaio ed alcune guardie personali erano già rientrati nell'accampamento con due prigionieri.


Prima ancora che Roland avesse il tempo di chiedere, uno di loro aveva già cominciato a urlare: " Sono il Cavaliere Sznak. Sua Altezza, la prego, mi consenta si scrivere una lettera alla mia famiglia. Le offriranno sicuramente un lauto riscatto."


"Io sono il secondogenito della famiglia Shield del confine settentrionale, Elvin Shield. Sua Onorevole Maestà" segui subito l’altro, "anche io sono disposto a pagare il riscatto."


“Ebbene... eravate voi al comando dell’attacco?" Chiese Roland inarcando un sopracciglio.


"Non esattamente, il capitano era Sir Vincent, ma è morto." Il Cavaliere Sznak si contorse, “Sua Altezza, potreste farmi slegare le mani? Spero di ricevere l’usuale trattamento durante il periodo di detenzione.”


"Non ho bisogno di riscatti" disse il Principe scuotendo la testa, " L’obbiettivo del vostro arrivo nei territori occidentali, il piano, e le intenzioni di Timothy… ditemi tutto quello che sapete e probabilmente vi darò qualcosa in cambio"


“Questo... La prego di perdonarmi, non posso rivelarvelo”, disse Sznak disse dopo un attimo di esitazione.


"Ho giurato fedeltà e devozione a Sua Maestà Timothy”, disse il giovane della famiglia Shield, "Ciò andrebbe contro il mio giuramento.”


“Allora,” rispose Roland, "Portateli via per ora"


Dopo che le guardie li portarono via, Roland diede un’occhiata ad Ascia d’Acciaio e chiese: “Ho sentito che hai servito come guardia del Patriarca durante la tua permanenza nella città delle Sabbie Ferrose, e che eccelli nel raccogliere informazioni attraverso interrogatori, è corretto?"


"Si, Sua Altezza Reale" disse Ascia d’Acciaio, “Ci sono davvero poche persone capaci di tenermi nascoste informazioni."


"Bene, ti farò interrogare quei due" disse Roland andandosene. “I tuoi modi e metodi non mi interessano, finché otterrai abbastanza informazioni, ogni cosa è accettabile.”


Ascia d’Acciao sorpreso cominciò a dire "Il riscatto..."


"Fin dall’inizio ho chiarito che non ho bisogno di alcun pagamento" disse freddamente Roland. “Quando avrai finito con l’interrogatorio, fai come se fossero caduti in battaglia.”


“Questo è quello che si meritano per aver oppresso e sequestrato i cittadini e poi tentato di invadere Territori Occidentali”, aggiunse tra sé e sé.


 


Merges






Erialis Salve ragazzi! Vi ricordo che se volete leggere un capitolo in più basta cliccare -->; https://www.paypal.me/erialis">QUI 
                                


                                



