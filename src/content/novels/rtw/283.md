---
title: Capitolo 283: Consegna del pallone ad idrogeno
pubDate: 2025-08-07T11:30:06.722Z
tags:
    - rtw
---


Il terzo giorno dopo l'inizio dell'autunno, la flotta della Camera di Commercio di Margaret attraccò al molo di Città di Confine.


Questa volta, le dimensioni della flotta erano tornate alla loro dimensione originale. Su un lato del molo, dieci barche a vela erano saldamente ancorate in fila.


"Onorevole Principe, ci incontriamo ancora" disse Gammon, il mercante di Baia della Luna Crescente, inchinandosi in segno di saluto. "Secondo la Signorina Margaret, la trasformazione della prima nave a vapore è già stata completata".


"È così" ammise Roland ridendo. "Tuttavia, per assicurare la massima qualità del prodotto, è fondamentale eseguire una prova in mare da tre o quattro giorni. In questo modo possiamo testare l’affidabilità e la forza del sistema".


"Non vedo l'ora di vederla in azione" disse Margaret applaudendo felice. "Avverrà più o meno quando dovremo aspettare che la flotta scarichi le merci, quindi attenderemo qui. Posso chiedere se è possibile andare lì e dare un'occhiata durante la prova in mare?"


"Certamente. Dopotutto, è un tipo di nave completamente nuovo. I suoi comandi sono totalmente diversi rispetto qualsiasi barca a vela realizzata in passato, quindi in ogni caso dovrei mostrarvi come farla funzionare. Tuttavia, secondo la tabella di marcia, la prova si terrà soltanto domani". Roland fece loro cenno di seguirlo e disse: "La cosa più importante per ora è che voi facciate riposare i vostri corpi stanchi, avete già pranzato? Ho fatto preparare un sontuoso banchetto nella sala del castello”.


"Ogni volta che veniamo qui a fare visita, c'è sempre un pasto molto gustoso ad aspettarci" Margaret coprì il suo sorriso e confessò: "In questo momento sono davvero molto affamata, e il mio stomaco sta già gridando forte. Quelle torte di grano e pezzi di carne secca sono duri come pietre e anche molto difficili da mandare giù".


In quell'epoca non esisteva ancora una tecnologia affidabile per la conservazione degli alimenti, quindi, se si chiamavano "alimenti secchi" significava che sarebbero stati molto secchi e duri. Questo particolare gli aveva inevitabilmente fatto tornare in mente il cibo in scatola. Una volta sviluppata completamente l'industria leggera, la scelta migliore sarebbe stata quella di produrre diversi, saporiti ed economici cibi in scatola. Questi ultimi sarebbero adatti a viaggi a lunga distanza e compagnie mercantili.


....


Quando il banchetto volse al termine, Hogg si diede una pacca sulla pancia e con un sorriso soddisfatto sul viso disse: " Ho quasi ingoiato la lingua mentre trangugiavo la zuppa ai funghi. Credo di avere assaggiato anche dei frutti di mare, avevano il sapore del pollo in umido e ossa di maiale. La bravura del Suo cuoco di corte è davvero indescrivibile".


"Io ho preferito di gran lunga il dolce che è stato servito dopo la cena, l'avete chiamato gelato... giusto?" disse Margaret. "Immagino che sia stato fatto con il latte e miele e che sia stato congelato in cristalli di ghiaccio con il salnitro".


"Devi aggiungere anche un po' di burro e albume d'uovo. Altrimenti, non sarai in grado di ottenere questa consistenza morbida" la corresse Roland, poi chiese: "Quanto salnitro è arrivato questa volta?"


"Ancora una sola nave", la donna d'affari scosse la testa. "L'Associazione degli Alchimisti continua saltuariamente ad acquistare il salnitro. Il primo ministro imperiale ha persino inviato la pattuglia per aiutare a saccheggiare i campi di salnitro. Nonostante quel gruppo abbia l'altisonante nomina di saggi, non c'è alcuna differenza tra loro e una banda di ladri, anche questa nave di salnitro proviene da Città Rossa".


"Quindi, le merci di questo mese sono per la maggior parte la pietre da bucato?"


"Esatto" Hogg prosciugò in un solo sorso la coppa di liquore bianco e se ne versò un'altra prima di aggiungere: "Anche se la quantità potrebbe essere un po' troppa questa volta, mi è rimasto impresso il momento in cui l’ultima volta mi avete detto di ottenerne quanto più possibile. Oltre alle pietre da bucato, ci sono anche dei lingotti di ferro e piombo di ottima qualità. Di recente, a parte voi di questa città, ci sono pochissime città e paesi che hanno bisogno di questa roba" disse con un sospiro, "il commercio di minerali sta peggiorando sempre di più".


Questo è dovuto alla guerra civile, pensò Roland fra sé e sé. Il potere d'acquisto diminuisce progressivamente in tutte le parti del paese. Se continua così per i prossimi due o tre anni, il prezzo del cibo subirà un enorme aumento e ci saranno persone affamate ovunque.


"Oh, giusto, che tipo di problemi ci sono recentemente stati nel Territorio Occidentale?" chiese improvvisamente Margaret.


"Cosa è successo?"


"Quando la flotta si stava avvicinando a Città di Confine, abbiamo incontrato un sacco di... uhm" la mercante si fermò per un momento, considerando le parole che avrebbe dovuto usare, "un sacco di cadaveri che galleggiavano. Erano vestiti di stracci e avevano già iniziato a decomporsi. Ce n'erano così tanti che ricoprivano il fiume da una parte all'altra. A parte i cadaveri, c'erano anche alcune assi rotte e corde che galleggiavano sulla superficie dell'acqua. Sembrava quasi che una nave avesse colpito una scogliera, fosse affondata e avesse cessato lì sua esistenza. Tuttavia, non ci sono scogliere nel fiume, quindi ho creduto..."


"Beh, quelli sono i resti della flotta di Timothy. L'aveva usata per tentare di invadere i Territori Occidentali" disse Roland con un'aria indignata, poi gli raccontò del combattimento avvenuto la settimana precedente. "Hanno ottenuto la punizione che si meritavano".


Per non bloccare il canale e diffondere malattie contagiose, alla fine dello scontro, Roland aveva mandato Anna e Lily fuori città per ripulire il campo di battaglia. Una era responsabile dell’incenerimento di tutti i resti delle navi, mentre l'altra era responsabile della purificazione dell'acqua. Eppure, considerando che Margaret aveva comunque visto dei cadaveri galleggianti, non doveva essere stata molto distante dal luogo del combattimento se aveva visto quei rimasugli dopo la fine della battaglia.


"Quindi il motivo è questo" disse la commerciante con un sorriso. "Sembra che Timothy abbia incontrato un muro su entrambi i fronti".


"Su entrambi i fronti?"


"C'è anche Garcia e il Porto delle Acque Chiare. Secondo le ultime notizie che ho ricevuto, i saccheggiatori che hanno attaccato le città dei Territori Orientali erano in realtà gli uomini di Garcia. Dopo aver saccheggiato tutto dalla Regione del Vento Marino e da Valencia, la Flotta dei Vessilli Neri si è spinta più a nord lungo la costa, al posto di tornare in città, chissà dove hanno fatto porto".


"Nord... ha lasciato Graycastle?" chiese Roland sorpreso.


"Per ora sembra che sia così. Le truppe di Timothy hanno attaccato Porto delle Acque Chiare che era già stata evacuata e somigliava a una città fantasma" puntualizzò Margaret. "C'erano molti topi nell'esercito che si era portato, ed è per questo che per le strade girano tutti questi segreti ben conosciuti. A prescindere da tutto, sei l'unica spina rimasta nella sua schiena, quindi molto probabilmente in futuro i suoi tentativi di invadere i Territori Occidentali si faranno sempre più frequenti".


"Se mai volesse andarsene da Graycastle, Baia della Luna Crescente l’accoglierà in qualsiasi momento" gli offrì Marlan.


"Esatto" disse in accordo Gammon dandosi un colpo sul petto. "L'isola è abbastanza grande da potere contenere 10 Città di Confine, e siamo persino disposti ad aiutare gratuitamente Lei e il suo popolo".


Volete semplicemente che io vi ceda la tecnologia della macchina a vapore e il battello a vapore o mi sbaglio? Dentro di sé Roland alzò gli occhi al cielo.  Se non potessi più restare a Graycastle, la prima persona da cui cercherei rifugio sarebbe Tilly Wimbledon. Tuttavia, all'esterno il Principe sorrise e rispose: "Va bene, se mai quel giorno dovesse arrivare..."


"Oh, a proposito" disse voltandosi verso Margaret. "L'ultima volta hai fatto un ordine per dei palloni. Sono già riuscito a costruirne due".


"Di già?" la sua interlocutrice fu piacevolmente sorpresa. "Potrei vederli?"


"Certamente, per favore, seguitemi" disse Roland per poi alzarsi e andare.


....


Una volta arrivati al cortile del castello, videro un pallone a gas alimentato a idrogeno già completamente gonfiato.


La forma del pallone era simile a una goccia. La sua parte superiore era larga, mentre quella inferiore stretta. Il diametro della parte superiore era di cinque metri e, secondo le dimensioni della versione di prova, poteva trasportare un uomo adulto e sollevarlo. Il pallone e le corde erano ricoperti da un rivestimento simile al cielo, quindi se anche il suo osservatore avesse indossato una mimetica, le possibilità di essere individuati sarebbero state ridotte al minimo.


"Non sembra lo stesso pallone su cui siamo saliti l'ultima volta, no?" disse Margaret valutando attentamente il nuovo prodotto.


"Questo perché può essere usato anche senza le streghe" Roland si schiarì la voce e cominciò a spiegare come usarlo. "Alla fine, il pallone è una valvola mobile, attraverso la quale il gas può entrare e uscire - è proprio questo gas alchemico che permette al pallone di sollevarsi e volare. Il metodo di gonfiaggio è molto semplice. Il tubo flessibile e il serbatoio del gas devono essere collegati, e basta aprire la valvola da entrambe le parti". Dopo aver terminato la presentazione verbale, Roland procedette davanti tutti i presenti con la dimostrazione del processo di deflazione e inflazione.


"Quante bombole servono per riempire un pallone?" indagò Margaret cogliendo rapidamente il punto chiave.


"Cinque bottiglie o sei bombole..." la domanda aveva messo leggermente in imbarazzato Roland. "Sicuramente non più di sette bombole". La ragione principale del cambiamento era dovuta al problema che la densità dell'acido solforico diluito, che era necessario per la produzione dell'idrogeno nella bottiglia, era difficile da controllare. Sarebbe stato uno spreco di preziose risorse umane purificare prima l'acido solforico al 98% solo per poi diluirlo nuovamente con l'acqua.


"Questo gas alchemico è molto costoso?"


"Sì, lo è. È anche difficile da conservare e molto pericoloso... Cioè, quando viene gestito facendo poca attenzione" Roland tossì due volte. "Per questo, è possibile conservare le bombole di questo gas al massimo per un anno, e non dovrebbe essere ribaltato, smontato o bruciato. Altrimenti, le conseguenze potrebbero essere gravi" fece una pausa per lasciare che comprendessero bene le sue parole/ restassero impresse. Poi continuò: "Sebbene il prezzo sia alquanto costoso, stai tranquilla. Al momento del primo acquisto del pallone per la prima volta, il primo lotto di bombole di gas ordinato da Città di Confine sarà gratuito. Inoltre, potrai avere anche un set aggiuntivo di abiti mimetici per il cielo".


Thea


Erialis Come viene alimentata una http://www.lastampa.it/2013/02/27/cultura/come-funzionano-le-mongolfiere-cLYNw4hjxfwk36uON6ha4K/pagina.html">mongolfiera?  Dipende dalla categoria di aerostati. Le mongolfiera ad aria calda, per esempio, utilizzano propano in bombole che, attraverso un bruciatore, riscaldano l’aria nel pallone. Esistono, inoltre, palloni a gas: impiegano sostanze gassose più leggere, come l’elio e l’idrogeno, com’era, ad esempio, il pallone con i sacchi di sabbia descritto nel «http://www.sie.calabria.it/public/sie/giro_del_mondo_80_giorni.pdf Giro del mondo in 80 giorni».  M..qualcuno di voi ricorda il film  del 1956 ve lo consiglio è davvero bello, per cui ve lascio un piccolo https://www.youtube.com/watch?v=jz8VUk5Rp6M stralcio? o ancora meglio il https://www.youtube.com/watch?v=L9zdqFf2U0E cartone animato?


 
                                


                                



