---
title: Capitolo 288- Insegnante e Disciplina
pubDate: 2025-08-07T11:37:50.960Z
tags:
    - rtw
---


Kyle Sichi passò per Città di Confine in direzione del Fiume Acqua Rossa.


Ormai, Città di Confine era diventata un luogo fiorente; era difficile immaginare che un tempo fosse niente più che un avamposto usato per monitorare i movimenti delle bestie demoniache. Il terreno sotto i suoi piedi era solido e grigio scuro. Entrambi i lati della strada erano circondati da case ad un piano disposte ordinatamente, diverse dagli edifici residenziali che si trovavano nell’altro distretto. Quelle case non erano usate per vivere; i loro interni erano molto più spaziosi di quelli delle altre abitazioni, ed erano piuttosto somiglianti ad un piccolo deposito.


Secondo Sua Altezza, quelle case sarebbero state utilizzate come magazzini.


Davanti alle case ad un piano c’era un profondo canale di scolo coperto con dell’ardesia, sembrava la linea di confine per la strada nera. Oltre a ciò, a intervalli di un segmento, avevano anche piantato un grande albero su strada, schiacciato tra due case, i rami crescevano vicini al centro della via. Non solo offriva protezione dal sole e dalla pioggia, ma riscaldava anche i cuori delle persone e deliziava i loro occhi.


Kyle non aveva altra scelta se non quella di dire che, alla fine, era la regolarità a colpirlo maggiormente.


Che si trattasse degli edifici, delle strade, delle fognature o degli alberi, erano tutti collocati al posto giusto secondo un piano precedente, ognuno di loro era stato selezionato con cura per essere di una qualità non inferiore al livello del giardino fiorito del Signore. L’esperienza dell’aggirarsi tra le vie di Città di Confine, equivaleva all’aggirarsi per i distretti del Duca della Città Rossa – sebbene questi ultimi edifici fossero più mirati e persino più grandi di quelli, l’armoniosa disposizione di quelle case ordinarie e mediocri emanava il loro peculiare senso della bellezza. Questo tipo di sensazione superava quella della magnificenza individuale, mostrando un più alto livello di grandiosità dato che faceva parte di un insieme.


“Proprio come quelle formule chimiche che sono adatte ad un sistema uniforme” pensò lui, “questa è una bellezza nata dall’ordine”.


Ormai, Kyle aveva un’ottima reputazione a Città di Confine. I passanti che andavano e venivano lo salutavano con un cenno e si rivolgevano rispettabilmente a lui con il titolo di Saggio. Tuttavia, rispetto al titolo di Saggio, lui continuava a preferire il titolo di Maestro della Chimica. Era davvero un peccato che Sua Altezza avesse specificato che avrebbe dovuto capire la “Chimica di Livello Intermedio”, prima di poter ricevere quella gloria speciale.


Allontanandosi dal distretto centrale, Kyle poteva veder scorrere il Fiume Acqua Rossa lungo il confine occidentale di Città di Confine. Il laboratorio, che era situato lungo la riva del fiume, contava già quattro edifici, tuttavia, a causa della mancanza di forza lavoro, gli ultimi due erano temporaneamente inutilizzati.


Kyle era pronto a convocare immediatamente il suo apprendista per completare la missione di Sua Altezza, ma venne fermato da un soldato con indosso l’uniforme del Primo Esercito.


“Vostra Eccellenza Sichi, al porto è arrivato un veliero con più di 50… civili” disse il soldato dopo aver salutato, “Dato che sono troppo numerosi e non sono mercanti, uno squadrone di guarnigione ha deciso di fermali nella zona portuale. Tra di loro ce n’è uno che dice di volervi vedere, dice di essere un alchimista della Città Rossa, chiamato –‘’.


“Chavez!” gridò Kyle, afferrando allo stesso tempo la spalla del soldato, “Portami da lui!”.


…


Si diresse insieme al soldato verso il distretto portuale. Lì vide un profilo familiare entrare nel suo campo visivo – Chavez era arrivato davvero.


“Onorevole Mentore!”. Appena vide Kyle, Chavez fece subito un cenno con la mano per attirare la sua attenzione.


“Questi sono gli alchimisti e gli apprendisti alchimisti che ho invitato”, Kyle si rivolse al capitano della guarnigione e gli spiegò la situazione, “Fate passare tutte le persone che state tenendo in custodia, le porterò al Comune affinché vengano registrate”.


“Sì, Vostro Onore. Ma permettetemi di mandare una squadra per scortarli”.


“Nessun problema”.


In realtà, la così detta scorta era stata inviata per controllare e dare loro un’occhiata più da vicino, per evitare che qualcuno si separasse dal gruppo e si intrufolasse nel distretto centrale di Città di Confine. Ma questa era anche una regola stabilita e messa a punto da Sua Altezza il Principe. Per questo motivo, Kyle non aveva alcuna intenzione di interferire.


“Onorevole Maestro, alla fine, che cosa sta succedendo? Perché avrebbero espressamente spedito qualcuno per vegliare sul porto della sperduta Città di Confine?” Chavez si avvicinò non appena venne rilasciato e cominciò a lamentarsi, sembrava piuttosto scontento, “Peraltro sono persino più severi delle guardie che proteggono le mura cittadine di una città importante. Mi hanno chiesto il mio nome, cognome, e origine. Anche tentare di fargli cambiare idea con gli argenti reali si è rivelato completamente inutile.”


“Argenti reali?” chiese Kyle con interesse, “Quanti?”


“Naturalmente, solo uno,” rispose Chavez, sembrando abbastanza perplesso.


“Ha ha ha,” sentendo la sua risposta, Kyle si accarezzò la barba ed iniziò a ridacchiare, “Ѐ naturale che non abbia funzionato. Devi sapere che il loro salario prevede 15 argenti reali al mese”.


“Quin- quindici?”


“Sì, rispetto alle pattuglie cittadine che fanno affidamento sul ricattare i mercanti e i viandanti per guadagnarsi da vivere, il tenore di vita del Primo Esercito è molto più sicuro. Ma questa è anche la ragione per cui l’estorsione, lo sciacallaggio o la corruzione sono tassativamente proibiti. Una volta scoperti, saranno immediatamente espulsi dall’esercito, e allo stesso tempo verranno messi in prigione in attesa di processo”. Sebbene Kyle non fosse un Ministro ufficiale del Comune, come sostituto temporaneo del Ministro di Chimica, aveva comunque frequentato numerose conferenze. Perciò cominciava ad avere una precisa conoscenza di quegli strati superiori della politica.


“Non dirmi che sono davvero capaci di trattenere le loro mani?” chiese Chavez un po’ sospettoso.


“Esiste anche chi non riesce a controllarsi, ma tutti loro sono stati mandati alla miniera per scontare la loro pena,” Kyle contrasse le sue labbra e poi chiese: “Non hai notato alcun aspetto particolare di Città di Confine quando sei arrivato?”


“Uh… ce n’erano parecchi,” il giovane alchimista si grattò la testa, “Per esempio, lungo il canale del fiume c’erano molte persone che spaccavano la legna e riparavano una strada. Tuttavia, erano già troppo lontani da Città di Confine, alla fine, dove conduce quella strada che stanno riparando? Inoltre, che scopo hanno quelle torri di ferro lungo la riva del fiume? Immagazzinano acqua potabile?” fece una pausa, “Oh, giusto! Prima del nostro arrivo al molo… effettivamente ho visto un ponte di ferro ancora in costruzione! Non era fatto di legno o pietra, sono sicuro che fosse in ferro!”


“Peraltro, il ponte non sembrava molto più lungo di qualsiasi altro ponte tu abbia mai visto in vita tua prima d’ora?” chiese il Capo Alchimista sorridente. “Perciò, dato che sei arrivato qui non dovresti restare aggrappato alle tue esperienze di vita della Città Rossa. Questa è una città di tutt’altro tipo, sicuramente… al momento, è solo una città, ma è già abbastanza straordinaria. Lo stesso vale per la ‘Chimica Elementare’, prima di averla vista, non avresti mai potuto credere che qualcosa del genere potesse essere ‘possibile’.”


Non sapeva il perché, ma mentre diceva quelle parole al suo apprendista, in cuor suo si sentiva indescrivibilmente spensierato e allegro. Inconsapevolmente era già arrivato a considerarsi un cittadino di Città di Confine, il che significava che stava semplicemente traendo piacere dal mettere in mostra la sua nuova casa di fronte ad un visitatore.


…


Dopo aver completato la registrazione, i funzionari del Comune prepararono le residenze per gli apprendisti, mentre Kyle Sichi trascinò via Chavez e tornò a casa sua.


“Anche se sapevo che avresti accettato il mio invito, non mi aspettavo ancora che saresti venuto così presto.”


“Io…” Chavez sembrò parecchio in imbarazzo quando si inginocchiò e confesso, “Avrei dovuto accettare fin dall’inizio.”


Sentendo questo, il Capo Alchimista sorrise. Anche se era preso dall’alchimia, non significa che non capisse nulla degli affari della vita. Il motivo per cui Chavez non aveva scelto di andar via fin dall’inizio, era che a causa della sua scoperta riguardante il sistema degli acidi, aveva sperato che il Signore della Città Rossa gli avrebbe affidato il ruolo di Capo Alchimista. Decise di lasciare la Città Rossa solo dopo che Capola, che nutriva già dei pregiudizi nei suoi confronti, divenne il nuovo Capo.


Ma a Kyle non importava niente di quelle inezie, desiderare la posizione di Capo Alchimista del laboratorio era sempre stato l’obiettivo finale perseguito dagli alchimisti.


“Non apprezzare il tuo vecchio lavoro, l’alchimia qui è priva di significato. Tutti i tuoi successi in campo alchemico non meritano nemmeno di essere menzionati. In questo posto, l’unica cosa che merita di essere perseguita è la Chimica.”


Chavez trasse un profondo respiro e poi disse: “Capisco”.


“Anche se potresti ottenere che ti assegnassero una casa solo per, per stanotte dormi qui… non parliamo da tanto tempo.”


Quando aveva insegnato a Chavez le sue conoscenze alchemiche, aveva trascinato il suo giovane discepolo e ci aveva parlato per tutta la notte. E se per caso si fossero addormentati, sarebbero finiti a stringersi nello stesso letto.


La controparte apparentemente aveva capito il suo intento e rispose immediatamente con tono eccitato: “Sì, maestro!”


Dopo aver cenato, i due si diressero verso lo studio, dove Kyle Sichi consegnò con attenzione a Chavez la ‘Chimica Elementare’.


“Ѐ questo il riverito libro antico?”


Chavez, serio, aprì la prima pagina e cominciò a leggere con fervore. Kyle rimase al suo fianco, nel caso avesse potuto imbattersi in alcuni punti poco chiari. Osservando quella scena, sembrava fossero tornati indietro di qualche anno, la controparte veniva nuovamente istruita da lui.


“Adesso, con l’aggiunta di Chavez e dei suoi cinquanta nuovi apprendisti, ho finalmente persone in abbondanza per collaudare la produzione in larga scala dell’acido solforico, e allo stesso tempo gli altri due laboratori possono anche cominciare il loro lavoro. Ma la cosa più importante è che ho portato a termine l’incarico di Sua Altezza, ed ora spetta a lui mantenere la sua promessa e darmi il libro di ‘Chimica Livello Intermedio’” pensò Kyle con orgoglio.






Haru






Erialis ahha Evviva Kyle mi fa morire dal ridere ahhaha. Che razza di corruzione una moneta immagino la faccia delle guardie di Roland anzi che non lo hanno fatto fuori. Vi ricordo che se volete leggere un capitolo in più basta cliccare -->; https://www.paypal.me/erialis">QUI   
                                


                                


UN ANNO CON RELEASE THAT WITCH


Ciao a tutti ragazzi oggi è esattamente un anno che "Release that Witch" viene tradotta dallo staff di Novelleleggere. Il tempo vola decisamente e ci siamo sempre più affezionati al nostro Principe Roland e alle sue streghe, arrivando ad odiare la chiesa (almeno per quanto mi riguarda), ma non posso certo non apprezzare anche gli altri personaggi secondari come Barov, Theo, Carter e tanti altri..


La pubblicazione di questa nostra avventura non è iniziata con me come tutti saprete, ma con Artemide che ci ha lasciato e purtroppo proprio in questi giorni anche il nostro unico traduttore maschile, per motivi di salute, si è preso una pausa più o meno lunga come ben sapete, sto parlando di Dontcare, dopo di lui anche Kari la seconda editor ci ha lasciati per prendersi cura di una nuova novel che uscirà a breve. Non possiamo che farle un grosso in bocca al lupo, ma so già che sarà bravissima.


Ma chi ha tradotto il primo capitolo ve lo ricordate?


E' stata la nostra adorabile Merges, simpatica e forte di carattere, che che mi fa impazzire con la sua natura da perenne ritardataria. Il 16 ottobre del 2017 ha iniziato questa avventura.


La seconda traduttrice della novel ha fatto la sua comparsa il 23 ottobre dello stesso anno. La nostra Thea, gentile e timida, ha conquistato tutti noi con la sua voglia di partecipare nonostante le sue ansie e paure.


Un mese dopo esattamente il 15 novembre è sopraggiunta la dolce Haru, che mi sostiene e aiuta nella ricerca del testo originale cinese, quando il testo inglese fa acqua da tutte le parti.


Beh rispetto a me sono tutte più giovani e io le adoro tutte e scommetto anche voi, così come sono certa che adorerete le nostre new entry la prima è Aki, che da poco ha pubblicato i suoi primi capitoli, ma a breve  conoscerete anche Meiling e infine Erre. Non vi rivelerò le loro caratteristiche peculiari, perché dovrete scoprirlo da soli e poi se vi dico tutto come farete ad innamorarvene?


In sostanza siamo diventati un team esclusivamente femminile.


In occasione di questo anno vi propongo un piccolo gioco realizzato da me, la vostra editor di fiducia Erialis. (se ve lo state chiedendo io ho iniziato la novel l'8 febbraio di questo anno quindi sono nuova ehehe )


(E per la cronaca io sono la terribile editor con la frusta un po' demonessa e un po' squalo la cui furia deve essere placata con offerte di capitoli. E che con tante idee per la testa ha bisogno di essere fermata dalle mie traduttrici prima di proporre giochi ancora più assurdi.)
Spero vi piaccia la mia piccola fatica e che riuscita a trovare la frase nascosta all'interno del gioco che come vedrete è composto da due parti.
https://novelleleggere.com/wp-content/uploads/2018/10/Un-Anno-con-Release-that-Witch.jpg 


                                


                                



