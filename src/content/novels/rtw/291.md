---
title: Capitolo 291- Preavviso
pubDate: 2025-08-07T11:37:50.961Z
tags:
    - rtw
---


Nel frattempo, nel palazzo reale di Graycastle, Timothy era seduto sul trono con il suo scettro in mano e guardava verso Rayleigh Chenies, il suo capo alchimista. Rayleigh aveva un'espressione compiaciuta e rispettosa.


"Sei riuscito a capire quale fosse la ricetta alchemica rubata dai disertori?"


"Certo! Sua Onorata Maestà, questa è l'ultima polvere di neve sviluppata dall'Associazione degli Alchimisti. Per favore mi permetta di farle una dimostrazione adesso" disse Rayleigh con un profondo inchino.


Dopo aver ricevuto l'approvazione del nuovo Re, l'alchimista fece un cenno in direzione della folla dietro di lui e due discepoli con in mano una borsa si fecero immediatamente avanti. L’alchimista stese per terra due fogli di carta bianca e vi versò sopra la polvere di neve contenuta nelle borse, formando così due linee separate. Una era grigio cenere, mentre l'altra era molto più scuro, quasi nero cenere.


"Sua Maestà, per favore, osservi. Quella più chiara è la polvere di neve originariamente usata durante le celebrazioni, mentre quella più scura è la nostra nuova scoperta, brucia più rapidamente". Rayleigh tirò fuori una pietra focaia, e fece bruciare la polvere sulla carta. La polvere di neve più chiara bruciò lentamente emettendo un fumo denso e cospicuo, al contrario, quella scura bruciò tutta la polvere in un solo colpo e si propagò anche al foglio bianco sottostante.


"Che cosa vuol dire?" chiese Timothy con un cipiglio profondo. "Il giocattolo tra le mani della mia cara sorella non ha bruciato solo un pezzo di carta!"


"Certo che no, Sua Onorata Maestà" disse Rayleigh mentre un grande sorriso gli si allargava su tutto il volto. "Non so se ha notato la quantità di fumo rilasciata quando l'ho acceso. Più velocemente la polvere di neve brucia, più grande sarà la quantità di fumo generata in un breve periodo, questo è il segreto della sua enorme potenza. Glielo dimostrerò in un altro esperimento".


Questa volta c'erano due rotoli di pergamena strettamente avvolti e delle dimensioni simili a quelle di un pugno. Ciascuno dei discepoli accese una corda sottile che fu messa tra i rotoli, poi ogni rotolo fu ricoperto da una ciotola di rame. Le scintille si mossero lungo la corda e gradualmente iniziarono a strisciare sotto le ciotole di rame.


"Faccia attenzione, Sua Maestà, questa volta il suono sarà più forte, quindi si copra le orecchie, per favore".


Il capo alchimista aveva appena finito di pronunciare quelle parole quando nella sala si sentì un forte scoppio. Una ciotola di rame si capovolse, mentre l'altra fu lanciata direttamente verso il soffitto. Quando ricadde sul pavimento, rimbalzò ancora diverse volte sull'ardesia di granito, emettendo un suono deciso ogni volta.


Accidenti! Timothy deglutì inconsciamente, aveva quasi lasciato andare il suo scettro. Perché questo vecchio pazzo non l'ha detto prima!


Uno dei discepoli raccolse la seconda ciotola e la posò di nuovo davanti al nuovo Re. Timothy soppresse la sua furia nel profondo del suo cuore e portò la sua attenzione su quelle ciotole. Quell'uomo era comunque il capo alchimista del laboratorio alchemico di Città del Re e non poteva studiare la nuova arma alchemica senza il suo aiuto.


In quel momento si accorse che la ciotola aveva cambiato forma. Sembrava proprio che qualcuno l'avesse colpita con forza dall'interno usando un martello, deformandone così il bordo.


"Grazie a molti esperimenti ho avuto modo di verificare che il potere della polvere di neve non risiede nella sua bruciatura, ma nel gas. Questa è anche la verità segreta della ricetta rubata dai disertori". Rayleigh si trovava al centro della sala e parlava sinceramente con estrema sicurezza: "Se si aumenta la quantità della polvere di neve e la si comprime strettamente in una palla, questa diventerà abbastanza potente da rompere armature e lacerare corpi. Credo che prima o poi questo nuovo tipo di polvere di neve sostituirà inevitabilmente spade e frecce. Anche se si tratta di cavalieri ben addestrati, non saranno una sfida per un civile equipaggiato con questo tipo di polvere di neve".


Quell'affermazione provocò un grande scalpore tra folla. Molti dei cavalieri di Timothy che era riuniti all'interno della sala, avevano in viso delle espressioni cupe. Persino il cavaliere Weimar Cuore di Ferro sembrava volersi fare avanti e discutere con l'alchimista, quindi all'istante Timothy picchiò per terra con il suo scettro e gridò: "Silenzio!"


All'unisono i presenti si inchinarono e Timothy rivolse lo sguardo verso Rayleigh. "La tua formula è esattamente identica alla formula rubata dai disertori?"


"No, Maestà," Rayleigh scosse la testa ed esclamò indignato: " Anche se in piccole quantità è comune trovare il salnitro in un laboratorio alchemico. Ho scoperto per caso la formula quando all’epoca stavo mescolando la polvere di neve. Per questo motivo, la quantità a sua disposizione non era sufficientemente grande perché lui potesse condurre più esperimenti. Al contrario, la mia polvere di neve, la cui formula è stata migliorata attraverso numerosi esperimenti è molto più potente di quell'invenzione avvenuta per caso".


"Buono a sapersi" Timothy era sollevato. Sapeva che Garcia aveva messo molte spie a Città del Re, ma non si aspettava che una spia si fosse nascosta nel laboratorio alchemico. Aveva pianificato uno sleale furto che coinvolgeva Boer e altri 12 apprendisti. Di solito, gli alchimisti erano considerati rari, ma a Città del Re risiedevano più di 20 alchimisti, quindi perderne uno non era un grosso problema. Tuttavia, la parte delicata era che quell’alchimista, poco prima di andarsene nel cuore della notte, aveva sviluppato una polvere di neve estremamente letale e la sua formula non era stata registrata dal laboratorio alchemico.


Alla fine, le spie di Timothy riuscirono soltanto a catturare qualcuno dei confidenti rimasti, fallendo nel tentativo di intercettare l'intero gruppo di disertori. Nel momento in cui apprese la notizia, Timothy ordinò immediatamente al Primo Ministro Imperiale di acquistare tutte le scorte di salnitro all'interno della città e chiese al Laboratorio Alchemico di riprodurre la polvere di neve del disertore il prima possibile. E oggi, dopo aver atteso due mesi, dei risultati erano infine arrivati. Ciò lo faceva sentire abbastanza soddisfatto. Sebbene il rispetto di quell'uomo nei suoi confronti fosse un po' carente, in quel momento era comunque una piacevole vista.


Dopo aver sistemato i suoi pensieri, Timothy si schiarì la voce e disse: "Hai lavorato bene. Per il tuo contributo, riceverai una ricompensa di venticinque ori reali. Inoltre, nella parte centrale di Città del Re aprirò anche un laboratorio di polvere di neve che si occuperà della produzione in massa della polvere di neve ad accensione rapida. Tuttavia, non potrai impigrirti, ma dovrai continuare a studiarne gli usi. Se dovessi avere ragione e i civili fossero in grado di sconfiggere i cavalieri, premiarti con un titolo e un territorio non sarebbe un problema".


"Grazie mille, Maestà!"


Quando il capo alchimista lasciò la sala, Sir Weimar, non riuscì più a trattenersi, si alzò e disse: "Sua Maestà, questa roba incute un po' di timore, ma volerla usare per sconfiggere un cavaliere è assolutamente impossibile. Come può vedere, ha bisogno di essere accesa per fare effetto, il raggio entro cui uccide è anche di solo mezzo passo o giù di lì. Ho dozzine di modi per mandare immediatamente un civile a terra da quella distanza. Anche ammesso che riescano ad utilizzarlo a distanza ravvicinata, posso comunque approfittare del tempo di accensione per attaccare e uccidere il mio avversario, e poi andarmene tranquillamente. Da come parla Rayleigh, è palese che non sia mai stato in un campo di battaglia".


"Anche noi pensiamo la stessa cosa, Sua Maestà" dissero gli altri cavalieri unendosi all'altro.


"Ed è proprio per questo che lo lascio continuare, per cercare un modo migliore" puntualizzò Timothy. "Ad esempio, diminuendo il tempo di accensione o facendo in modo che si possa lanciare, e così via. Ovviamente, indipendentemente dal tipo di arma utilizzata, sono ancora convinto che un cavaliere sia migliore di un contadino".


Nonostante quello che aveva detto, nel suo cuore Timothy non era completamente d'accordo. Era impossibile utilizzare i civili per qualsiasi cosa, erano dei vigliacchi e degli ignoranti e temevano anche la morte. Tuttavia, nel caso in cui fossero stati controllati dalle pillole ed equipaggiati con la polvere di neve, sarebbero potuti diventare un'arma potente. O almeno lo sarebbero stati se era necessario prendere d'assalto la porta di una città o un muro di cinta. Bastava solo inviare qualche squadra della milizia con la polvere di neve, e sarebbero stati sufficienti a fare un buco in una solida linea di difesa.


Proprio in quel momento, all’improvviso si udirono dei passi provenire da oltre le porte. Presto furono seguiti da un'ansiosa guardia che entrò correndo nella sala, cadde in ginocchio e annunciò: "Sua Maestà, sembra che l'esercito che ha inviato nei Territori Occidentali sia stato attaccato, i soldati sconfitti sono tornati proprio adesso a Città del Re. Ho sentito persino che hanno riportato una lettera di rimprovero. Ormai molte persone hanno sentito questa notizia".


"Come?" gli occhi di Timothy si spalancarono. "Assicurati che tengano la bocca chiusa e porta tutti i sopravvissuti al castello!"


....


Nel cortile del castello, si potevano notare dei membri di un gruppo della milizia vestiti di stracci, inginocchiati a terra che supplicavano: "Sua Maestà, sii misericordioso, per favore ci conceda delle pillole, non ce la facciamo più".


Voi gruppo di rifiuti, non c'è praticamente nulla per cui possiate essere utili, se non consumare il nemico. Dato che siete vivi, state già sprecando cibo, e ora avete persino il coraggio di chiedermi delle pillole?


Timothy guardò freddamente il gruppo di persone e disse sottovoce: "Quindi, come è stato possibile che il nemico vi abbia sconfitti? Chi può dirmi qualcosa su come si è svolta la battaglia? Chiunque riesca a darmi una risposta chiara, riceverà l'antidoto".


All'improvviso, tutti i presenti cominciarono a parlare contemporaneamente. "Siamo stati attaccati mentre eravamo ancora a bordo, ciò ha gettato la flotta nel caos. Il cavaliere comandante ha dato l'ordine di scendere a terra e disporci ordinatamente. Tuttavia, nel momento in cui siamo attraccati, siamo stati attaccati da un'infinita di quadrelli delle balestre. Erano così fitti che non abbiamo nemmeno avuto la possibilità di contrattaccare. Sono stati i cavalieri a prendere in mano la situazione e ad arrendersi, noi li abbiamo semplicemente imitati e ci siamo... inginocchiati".


"Invece il gruppo di cavalieri e il cavaliere comandante?"


"Io… non lo so. Ci hanno riportati all'accampamento, ma non abbiamo visto nessun cavaliere".


Timothy aggrottò la fronte e la sua voce divenne ancora più gelida: "Come siete riusciti a tornare?"


"Il principe Roland ci ha lasciati andare" disse in fretta uno di loro. "Ci ha anche dato una lettera che dobbiamo consegnare a Lei".


"A tutti voi?"


"Sì, è così. Ne ho una anche io!"


"Maestà, anche io ho una lettera!"


Urlò all'unisono il gruppo di persone alzandosi e tirando fuori dalla tasca la "lettera" di Roland.


Ma che diavolo! L'aveva davvero data a tutti? Timothy prese le lettere solo per scoprire che tutte riportavano lo stesso messaggio.


"Il tuo stupido atto mi fa sentire dispiaciuto per te, Timothy Wimbledon. Il ripetuto tentativo di invadere i Territori Occidentali è stato un grave errore e dovrai subirne le conseguenze. Attaccherò Città del Re all'inizio del secondo mese di autunno. Ti farò capire che il tuo castello è molto meno sicuro di quanto credi. Quando arriverà il giorno, tutti i cittadini di Città del Re vedranno che il tuo regno è già sull'orlo del collasso".


"- Roland Wimbledon".






Thea 










Erialis Buona domenica a tutti ragazzi ehehe Roland passa finalmente al contrattacco ...so già che Timothy se la farà sotto quando succederà..sempre che sopravviva ^_^Vi ricordo che se volete leggere un capitolo in più basta cliccare -->; https://www.paypal.me/erialis la donazione è di 7 euro a capitolo.   "Angolo della Saggezza Orientale" (come sapete cerco attraverso questo elemento di anticiparvi ciò che accadrà nella settimana successiva...e credetemi questa settimana è ricca davvero davvero ricca vi piaceranno praticamente tutti i capitoli  e fremerete per sapere cosa succederà. Per questo potrei scegliere diversi detti tuttavia per evitare di indirizzarvi troppo ne ho scelto uno più semplice  )
半途而废    Bantu Erfei
"A metà strada abbandonare tutto"
(ricorda molto i nostri: "rinunciare all'ultimo momento" o "fermarsi alla novantanovesima porta".)


Esiste un aneddoto legato a questa frase:


C’era un uomo chiamato Yue Yangz nello Stato di Wei che era andato lontano da casa per studiare. La moglie, molto saggia, lo sostiene in questo suo proposito.Un anno dopo la partenza tornò nel suo villaggio. La moglie gli chiese il motivo per cui fosse tornato così presto. Egli disse: “Sono stato via così a lungo, mi mancava casa.”La moglie quindi prese un paio di forbici e tagliò la stoffa che aveva appena intrecciato. Poi disse: “Questo tessuto è stato intrecciato un filo alla volta. Ora che l’ho tagliato tutto il tempo trascorso nella tessitura è stato sprecato “. E continuò dicendo: “Lo sudio è così. Si dovrebbe continuare a studiare tutti i giorni. Se si rinuncia a metà strada, è lo stesso che tagliare una stoffa cucita a lungo”.Yue Yangzi rimase colpito da quello che aveva detto sua moglie, e tornò a studiare, questa volta per sette lunghi anni lontano da casa.Questa storia insegna alla gente di non fare le cose a metà, il chenyu è attualmente usato anche per convincere le persone a persistere nel loro studio o lavoro.




                                


                                



