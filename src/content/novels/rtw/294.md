---
title: Capitolo 294- L’arrivo dell’attacco dei demoni
pubDate: 2025-08-07T11:37:50.969Z
tags:
    - rtw
---


Nelle prime ore del giorno dopo ognuno raccolse i propri oggetti da campeggio così da potersi incamminare di nuovo nel loro viaggio.


Roland scoprì anche un nuovo dettaglio: anche se dormivano nella natura selvaggia, l’aspetto delle streghe non veniva minimamente intaccato, qualcosa che ovviamente non valeva per lui. Anche senza guardarsi allo specchio, poteva lo stesso intuire che i suoi capelli sembravano un disastro e, a causa dell’insonnia, la sua faccia mancava di colore e la sua pelle era ricoperta da uno strato di sudore semi-asciutto che lo faceva sentire appiccicoso ogni volta che si toccava. Tutto questo insieme, probabilmente, gli dava un aspetto scoraggiato e abbattuto agli occhi di tutti. Solo dopo essersi lavato la faccia e aver sciacquato la bocca con un po’ d’acqua presa dalla borsa di cuoio, riuscì finalmente a portare un po’ di sollievo alla brutta sensazione che stava provando.


A Roland iniziava già a mancare il sistema idrico con la sua spaziosa doccia nel castello.


Un’ora dopo, avendo seguito le indicazioni di Fulmine, Osservatore del Cielo arrivò nel luogo prestabilito – il lato della montagna innevata. Mentre si aggiravano per il vasto mare, tutte le persone nel gruppo potevano vedere lo scenario dietro la montagna.


Era proprio come aveva detto Fulmine: il panorama dietro la montagna innevata era ricoperto da una nebbia rosa e, con la pressione atmosferica della nebbia molto bassa, il suo colore diventava più profondo dove era più vicino al terreno. Per vedere più lontano, Roland dovette continuare a far salire la mongolfiera così che potessero vedere la parte di terra pianeggiante e arida che si espandeva alla fine dell’orizzonte.


“C’è nulla che riesci a scorgere?” chiese Roland rivolto a Sylvie.


Quest’ultima scosse la testa e disse: “No, è troppo lontano. È oltre la portata dell’Occhio Magico”.


“Allora aspettiamo che Soraya disegni la scena prima di avvicinarci ulteriormente”, ordinò Roland.


Mentre aspettavano che Soraya disegnasse, Roland usò un Telescopio per guardare la linea costiera. A parte le scogliere e la spiaggia rocciosa, non c’era traccia di pontili, banchine o altre costruzione fatte da uomini. Sembrava che, nonostante ci fossero dei Demoni qui, non avrebbero costruito barche per attaccare Graycastle dal mare. Osservare ciò lo fece sentire piuttosto sollevato.


Con il lento avvicinarsi della mongolfiera al terreno, Sylvie fu finalmente in grado di vedere la reale situazione e riuscì a dare un proprio resoconto. Probabilmente a poco più di dieci miglia lontano dal mare, poté vedere una pila di pietre nere da costruzione con una forma triangolare che ricordava una guglia.


“Questo è proprio quel che avevamo visto nella visione al deserto barbaro” esclamò ad alta voce Wendy incapace di reprimere le proprie emozioni, “Questo è veramente il territorio dei Demoni!”


“Ma l’altezza è chiaramente sbagliata!” disse Soraya con un cipiglio, “Nella visione le guglie erano alte cento piedi. Inoltre non erano ricoperte da una nebbia rossa. Dovrebbero essere più alte di tutte le colline circostanti.”


“Forse quella volta vedesti la Città dei Demoni e quel che noi vediamo qui è più simile a un villaggio di Demoni.” Suppose Anna.


Perciò possiamo dedurre che i Demoni abbiano una sorta di sistema urbano intero e unico e che inoltre appartengano a una specie più evoluta che è desiderosa di espandere i suoi territori e di uccidere? Pensò Roland tra sé e sé, per favore, fa che non ce ne siano troppi, “Cosa puoi dire riguardo l’interno di queste guglie?”


“Uh… la maggior parte di queste torri sono vuote, mentre alcune sono riempite con una specie di liquido… Aspetta!” Sylvie divenne sconvolta, inizialmente incapace di credere a quel che stesse vedendo, prima di urlare “Andiamocene velocemente, i Demoni ci hanno trovato!”


“Ci hanno scoperto?” Roland sollevò ancora una volta il suo telescopio,  ma era ancora tutto rosso scuro rendendo per lui impossibile vedere tutto chiaramente.


“Iniziano a muoversi” urlò Sylvie nervosamente. “Prima erano tutti sepolti nel terreno e solo il tubo sulla loro schiena era esposto. Laggiù… ci sono Demoni che stanno iniziando a volare in alto!”


“Wendy, indietreggia alla massima velocità!” comandò Roland.


Il ventò iniziò a soffiare fortemente dal lato, l’improvviso movimento della mongolfiera fece inclinare il cesto da un lato mentre le corde tese emettevano un rumore cigolante.


Tuttavia il seguente avviso di Sylvie fece gelare il sangue a tutti.


“Due Demoni stanno correndo nella nostra direzione e hanno cavalcature che possono volare!”


Al diavolo! Questi ragazzi hanno cavalcature volanti?! Roland fissò attraverso la nebbia rossa con occhi spalancati. Questo è semplicemente contro il buon senso, se sono in grado di trasportare una persona alta e massiccia sulla loro schiena, quanto sono larghe queste cavalcature?


In poco tempo però riuscì già a intravedere due punti neri che entravano nel suo campo visivo. Osservando le bestie demoniache attraverso il suo telescopio, fu solo in grado di vedere la sella al loro fianco, le loro zanne affilate e i loro corpi senza peli di una forma simile a quella degli uccelli. Se non si stava sbagliando, in realtà erano un miscuglio di due bestie demoniache!


“Dirigiamoci verso terra, atterriamo il più in fretta possibile”, disse a denti stretti Roland.


Per ora questa era l’idea principale. Non aveva mai pensato che i Demoni avessero la capacità di inseguirli attraverso l’aria e, per di più, l’unica che potesse combattere mentre volava era Fulmine. Ma quando vide il suo viso pallido, capì che non ci sarebbe stata speranza per lei di vincere questa battaglia. Una volta che fossero stati raggiunti, anche se i nemici si fossero limitati ad un attacco di collisione contro la mongolfiera, avrebbero comunque potuto prendere le vite di tutte le streghe – anche se il rivestimento fosse stato abbastanza robusto da resistere all’impatto e ai morsi delle bestie demoniache, a causa delle violenti scosse  che la mongolfiera avrebbe subito era molto probabile che sarebbero stati tutti sbalzati fuori dal cesto e sarebbero caduti nel mare come pietre.


A questa altezza non ci sarebbe stata differenza tra il colpire il terreno solido o il cadere in mare.


Ormai i Demoni si erano avvicinati così tanto alla mongolfiera che, anche senza l’aiuto del telescopio, Roland era già in grado di vedere questo mix di specie volanti e il grande e robusto nemico che stavano portando sul dorso.


“Fa attenzione” urlò di nuovo Sylvie, “Si stanno preparando a scagliare le loro lance!”


Quando sentì l’avvertimento, la sua mente fu improvvisamente inondata con le scene di battaglie precedenti che erano state descritte da Foglia – l’ultima volta il nemico aveva attacco in questo modo; si erano presi la vita di Scarlet in un lampo.


Non vide il Demone allungare il braccio; non vide nemmeno la lancia arrivare. Tuttavia, il momento in cui Sylvie aveva lanciato l’allarme, Anna aveva proteso le sue mani e controllato il fuoco per formare uno scudo estremamente sottile che bloccasse la parte anteriore del cesto.


Un rumoroso “bang bang” risuonò un momento dopo.


Anna emise un gemito soppresso, fece due passi indietro mentre il suo fuoco nero si frantumò in mille pezzi come fosse vetro. Le lance si trasformarono in ferri mezzi bruciati e caddero rotolando nel mare.


Aveva usato una spessa tenda di fuoco per bloccare l’attacco.


Le altre streghe sospirarono di sollievo; solo Roland continuò ad essere preoccupato – dopo tutto, sapeva che quando lei usava le sue abilità in quel modo, consumava molto i suoi poteri magici. Questo era un qualcosa che Roland aveva già notato quando l’aveva vista fondere l’acciaio. Se usava i suoi poteri per riscaldare o tagliare, la sua grande quantità di magia non si prosciugava quasi mai. Tuttavia provando ad estendere la sua influenza su un livello più alto e  quindi formando un denso corpo per influenzare il proprio obiettivo tutto in una volta, la quantità di potere magico di cui necessitava aumentava esponenzialmente. Per esempio, quando usava la sua fiamma nera come fornace, per trattenere l’acciaio fuso dal disperdersi, aumentava il suo consumo di magia. E se voleva sollevare l’intera fornace di fuoco nero, anche Anna poteva andare avanti solo per pochi minuti.


Quindi, era ovvio, che la barriera aveva appena consumato parecchio del suo potere. Se i Demoni avessero tirato le loro lance una seconda volta, Roland aveva paura che anche riscaldare l’aria per la mongolfiera sarebbe diventato impossibile per lei.


Sembrava come se i Demoni fossero rimasti sconvolti dalla scena alla quale avevano assistito perché piuttosto che proseguire con un altro attacco, scelsero di spazzare via su entrambi i lati della mongolfiera come se stessero aspettando il momento giusto. Ormai erano così vicini che per la prima volta Roland poté vedere l’aspetto feroce del nemico – era esattamente uguale al disegno. Indossavano crani di bestie demoniache come elmetti e i loro occhi erano coperti da pezzi di cristallo rosso scarlatto, avevano inoltre un tubo di pelle che passava dal loro mento e andava oltre il collo e il carapace sulla schiena.


Nel frattempo le altre streghe avevano già tirato fuori le loro pistole ma, poichè il cesto  continuava ad ondeggiare, era praticamente impossibile per loro colpire il nemico che si stava muovendo ad una così alta velocità. Anche dopo aver esaurito due serie di proiettili, ancora non avevano colpito il bersaglio.


In questo momento le braccia dei Demoni si protesero di nuovo, solo che questa volta decisero di attaccare da davanti e da dietro.


Non ci fu nemmeno abbastanza tempo per Anna di vedere il nemico alle sue spalle, così quando invocò la sua fiamma nera, tutto quel che poté fare fu coprire un solo lato. Tuttavia Roland, sebbene fosse incapace di seguire la traiettoria delle lance, istintivamente sapeva che la lancia sarebbe stata rivolta a lei. Quasi inconsapevolmente si gettò alle spalle di Anna per spingerla via dalla traiettoria prima che sentisse un colpo alla sua spalla, come se qualcuno lo avesse colpito ferocemente con un martello. Tutto il suo corpo fu sollevato in aria e colpì la parete del cesto.


L’insopportabile esplosione di dolore lo fece quasi a pezzi, seguito da un forte senso di vertigini, come se la sua coscienza lo stesse abbandonando.


Roland strinse ferocemente i denti e girò appena in tempo la testa di lato per vedere che, nel posto dove sarebbe dovuta esserci la sua spalla, ora rimaneva solo un enorme vuoto – il buco nel cesto alle sue spalle era sufficiente a mostrare la forza di questo colpo.


Quest’ultimo round di attacchi aveva completamente strappato via l’angolo del cesto. Mentre il sangue, che scorreva fuori senza fine, tingeva i suoi vestiti di rosso.


“No!” il grido straziante di Usignolo fu l’ultima cosa che riuscì a sentire prima che perdesse conoscenza.






Aki 






Erialis Bellissimo davvero uno stupendo capitolo pieno di suspense, chissà cosa accadrà..lo scoprirete domani a meno che non ci sia una donazione a https://www.paypal.me/erialis 7 euro.  


 Per festeggiare Halloween il team delle Streghe di Release farà una super offerta accorrete numerosi. 


L'iniziativa partirà dal dal tramonto e si concluderà a mezzanotte nell'ora delle streghe Ahahahahahaha  


-8


                                


                                



