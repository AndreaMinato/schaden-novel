---
title: Capitolo 297- Un cuore caldo e ardente
pubDate: 2025-08-07T11:37:50.970Z
tags:
    - rtw
---










Roland aprì gli occhi. Era steso in un letto soffice, con il solito soffitto sopra la sua testa, confrontando ogni fessura con quelle nei suoi ricordi.


“Questa è la mia… camera da letto”.


Girò la sua testa e le sue spalle ad entrambi i lati – sia la sinistra che la destra sembravano in buone condizioni. E mentre cercava di muovere le sue mani, non incontrò alcuna difficoltà.


“Ѐ come se tutto fosse stato solo un lungo sogno”.


Sapeva, tuttavia, che non si era trattato di un sogno; le indagini sui Demoni, e gli attacchi che avevano fronteggiato erano cose realmente accadute! Tuttavia, il fatto che stesse sdraiato sano e salvo in camera da letto, significava che erano riusciti a scappare dai Demoni che gli davano la caccia, e che erano riusciti a ritornare al castello.


“Ciononostante, tutte le streghe hanno fatto ritorno sane e salve?”


Pensandoci, Roland non poteva evitare preoccuparsi in cuor suo. Cercò di farsi forza, ma un impeto d’impotenza si propagò lungo tutto il suo corpo, a partire dal suo braccio ferito. Proprio quando stava per aprire la sua bocca per chiamare qualcuno, vide una fila di streghe appoggiate contro il muro affianco al suo letto. Si trattava di Anna, Usignolo, Fulmine, Maggie e Nana. Erano appoggiate l’una alla spalla dell’altra e respiravano regolarmente, con i loro occhi leggermente chiusi come se stessero dormendo.


Roland scostò silenziosamente l’angolo delle tende della finestra, fu accolto dai primi raggi del sole mattutino che scesero come pioggia dalla direzione del Fiume Acqua Rossa, come degli abbaglianti fili dorati che attraversano tutta la Terra.


“Sei… sveglio?”


Si voltò, non sapeva quando, ma Anna, strofinandosi i suoi occhi stanchi, si era già svegliata e pian piano gli si era avvicinata.


“Sì, sono sveglio. Le altre streghe…”


“Sono tornate tutte, sane e salve, a Città di Confine. In realtà, sei rimasto ferito solo tu.”


“Ѐ così?” disse Roland sollevato, “Ѐ davvero fantastico – ‘’


“Sciocco.”


Non fece in tempo nemmeno a replicare che la controparte lo stava già abbracciando nervosamente. Ci mise così tanta forza che sembrava volesse fondere il suo corpo con il suo.


A seguito del trambusto causato da Anna, anche le altre streghe iniziarono a destarsi.


“Vostra Altezza!”


Si alzarono in piedi con stupore e poi iniziarono ad accerchiarlo una dopo l’altra. Fulmine fu la seconda ad aggrapparsi a Roland, seguita da Nana e Maggie. Usignolo esitò, ma poi anche lei lo avvolse con le sue braccia. In questo modo, tutti abbracciarono tutti in un abbraccio di gruppo, ognuno di loro era restio a mollare la presa… per un momento sembrò il momento di smettere.


…


Dopo aver fatto colazione, Roland tornò nel suo ufficio e ascoltò tutti i dettagli di ciò che era successo dopo il suo collasso, cercando di capire cosa fosse accaduto alla fine.


Le streghe lavorando insieme erano riuscite a sconfiggere i loro inseguitori, poi Fulmine e Maggie lo avevano riportato indietro in anticipo.


Dopo essere tornato al castello, Nana Pine si era immediatamente occupata delle sue ferite, guarendo il braccio che gli era stato strappato riportandolo al suo stato originale. Tuttavia, a causa della sua ingente perdita di sangue, era caduto in un sonno profondo per tutto il giorno successivo. Infatti, quello era già il quarto giorno dalla loro partenza.


Ripensando alle sue azioni, doveva ammettere che era stato piuttosto avventato. Non si sarebbe mai aspettato che i Demoni sarebbero davvero riusciti a scovare una mongolfiera mimetizzata col cielo a più di 10 chilometri di distanza. Ascoltando la spiegazione di Sylvie, a quanto pare, inizialmente il gigantesco Demone dai molteplici occhi non aveva notato niente di strano e aveva perlustrato tutte le direzioni con i suoi occhi. Tuttavia, non appena lei aveva concentrato la sua attenzione sul suo corpo, quest’ultimo aveva risposto immediatamente, spostando tutti i suoi occhi verso di lei.


Questo tipo di rilevamento, contrariamente a ciò che ci si potesse aspettare, era sconosciuto. Era importante sapere che a quella distanza, ad eccezione dell’Occhio Magico di Sylvie, la vista sarebbe stata sfuocata anche utilizzando uno specchio d’osservazione. Inoltre, era presente anche la nebbia rossa a coprire le guglie, rendendo ancora più difficile vedere con chiarezza gli avvenimenti all’interno della Città del Diavolo. Di conseguenza, deve essere stato difficile anche per la controparte scoprire i loro movimenti.


Detto questo, malgrado avessero incontrato dei gravi pericoli durante questo viaggio, la raccolta d’informazioni era proprio abbondante.


I Demoni non erano più quei misteriosi e sconosciuti messaggeri dell’inferno – al contrario, anche loro avevano delle città e delle cittadine, una struttura organizzata, e dunque potevano essere classificati come civiltà altamente sviluppata, proprio come lo erano gli umani.


Inoltre, le forze aeree della controparte non erano potenti, perlomeno questo era il caso del gruppo di Demoni dietro la montagna dalla cima innevata. Nonostante ci fossero centinaia di Demoni che fuoriuscivano dal terreno, alla fine, solamente due di loro li avevano inseguiti con dei destrieri volanti. Questo indicava che si poteva tranquillamente dedurre che il volo era ancora un’abilità rara tra loro – che fossero i destrieri o i piloti ad essere rari, ancora non era dato saperlo. Ma tutto sommato, erano delle buone notizie per Città di Confine. Perlomeno non doveva preoccuparsi del fatto che un gruppo di Demoni potesse bypassare le Colline Meridionali per andare dritto verso l’entroterra del Territorio Occidentale per bruciare, uccidere e saccheggiare.


Poi, la notizia secondo cui i Demoni possiedono magia era un’importante scoperta.


Stando al rapporto di Usignolo, anche se la quantità di potere magico nei Demoni, che davano loro la caccia, era scarsa, era comunque sufficiente per formare un ciclone, ed era anche molto accattivante nella sua forma nebbiosa. Tuttavia, il loro modo di risvegliare la magia sembrava essere totalmente diverso da quello delle streghe. Non lo esercitavano da soli, bensì attraverso un certo tipo di meccanismo – per esempio, usando quelle pietre luminose per rilasciare la loro forza. Pertanto, non era come l’abilità delle streghe che poteva essere sottoposta a costanti cambiamenti, ma più come una normale arma che poteva essere prodotta in serie.


Naturalmente, questa era semplicemente una sua speculazione. Sfortunatamente, entrambi i corpi di quei Demoni erano caduti in mare, il che rendeva impossibile per Roland attuare un’ulteriore verifica.


L’ultimo punto erano i loro edifici.


Quelle piccole e sottili guglie in pietra nera non erano le dimore dei Demoni. Inoltre, il materiale con cui erano state costruite era anche molto strano, dato che non mostrava alcuna traccia di corrosione da parte della nebbia rossa.


Mentre alcune torri di pietra erano vuote al loro interno, altre erano piene di liquido rosso che le faceva inaspettatamente sembrare dei serbatoi di stoccaggio.


“Ѐ possibile che la nebbia rossa in cielo sia in realtà quel liquido al suo stato gassoso?


Ed è possibile che la causa per cui i Demoni non si sono ancora diffusi nelle Terre Selvagge o addirittura verso i Quattro Regni, sia il limitato ammontare di quel gas?


In ogni caso, dopo aver appreso tutte le informazioni raccolte, posso arrivare alla conclusione che, per adesso, non saranno una minaccia per la sicurezza di Città di Confine.”


Ma Roland sapeva anche che, dato che avevano già cacciato l’umanità fuori dalle terre selvagge più di 400 anni fa, sarebbe arrivato il giorno in cui avrebbero attaccato ancora. Perciò avrebbe dovuto prepararsi a quell’evenienza.


…


A causa della sua grave perdita di sangue, quando calò la notte, Roland decise di lasciare l’attività governativa incompiuta per un altro giorno e di andare a letto abbastanza presto.


Quando si sedette sul letto, sfogliando un libro di storia e preparandosi a soffiare sulla candela per andare a dormire, sentì bussare alla porta.


Dopo una breve esitazione, calò giù dal letto, aprì la porta e vide Anna in piedi davanti a lui.


Stavolta non stava stringendo un grosso libro tra le mani come aveva fatto in passato – né “Fisica Livello Intermedio”, né “Fondamenti Teorici di Scienze Naturali”. Al contrario era venuta a mani vuote indossando solamente una veste bianca. Entrò nella stanza. Non indossava nemmeno le scarpe, perciò ogni volta che i suoi delicati piedi baciavano il pavimento, non emettevano alcun rumore.


Facendosi da parte, Roland ingoiò una manciata di saliva.


Dopo aver attraversato l’uscio, Anna si voltò, chiuse la porta e la serrò a chiave. Poi prese la mano di Roland e si mise a letto.


Notò che si era lavata i capelli di recente. Alla luce della candela, i suoi capelli sciolti splendevano come l’oro. Stando così vicini, un’inebriante fragranza penetrò nelle sue narici – quell’incantevole profumo veniva emanato dalla sua pelle e non dal sapone alla rosa.


Le sue lunghe ciglia tremavano leggermente, le sue guance erano accaldate, e i suoi occhi blu erano limpidi come le limpide acque autunnali. Malgrado apparisse piuttosto nervosa, in lei non vi era traccia d’esitazione. Al contrario, il suo sguardo, puntato dritto su Roland, era colmo di determinazione.


Persino qualcuno come lui, che non aveva mai superato una così grande battaglia, in quel momento, aveva capito chiaramente il suo significato.


“Mmh … questo …” disse dopo un piccolo colpo di tosse.


“Non voglio più aspettare,” sussurrò Anna, “Specialmente dopo ciò che abbiamo vissuto.” Fece una pausa, “Non voglio avere rimpianti”.






Haru






Erialis Suppongo che stiate impazzendo come me per questi capitoli. Continuate a seguirci ne vedrete delle belle. 






Per festeggiare Halloween il team delle Streghe di Release farà una super offerta accorrete numerosi. 


L'iniziativa partirà dal dal tramonto e si concluderà a mezzanotte nell'ora delle streghe Ahahahahahaha 
-5






                                


                                



