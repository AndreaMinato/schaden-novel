---
title: Capitolo 298: Sogno
pubDate: 2025-08-07T11:30:06.725Z
tags:
    - rtw
---










“Ho capito”, Roland mise le sue mani attorno a lei, la prese per il girovita e la stese gentilmente sopra il letto. Questa semplice azione bastò per farlo rimanere senza fiato. Scostò la coperta fine e si sdraiò anche lui affianco ad Anna, con la testa di lei rannicchiata sul suo braccio.


“Il prossimo passo dovrebbero essere… i preliminari?”


Roland aveva scoperto di essere troppo nervoso, “Non può andare avanti così, avendo la fama di ‘esperto’, non posso rendermi ridicolo di fronte ad una ragazzina. Magari potrei riuscire ad allentare la tensione con una chiacchierata a lume di candela e poi agire, per esempio… forse qualche battuta tratta da un porno?”


Mentre si stava ancora scervellando, la voce sommessa di Anna risuonava nel suo orecchio: “Quella volta, nella mongolfiera, quando mi hai spinto via, hai mai pensato che saresti potuto morire?”


Roland rimase colpito; non si sarebbe mai immaginato una domanda del genere, “L’ho solamente fatto senza pensarci.”


“Tu sei colui che diverrà il sovrano di Graycastle, ed anche la speranza di noi streghe,” sospirò lei, “Non merito tutto ciò che stai facendo per me.”


“Non è questione di esserne meritevoli,” mormorò Roland. “Non posso semplicemente starmene in disparte a guardare con indifferenza te che subisci un attacco. A dire il vero, anche adesso, dopo essermi svegliato ed averci pensato attentamente, posso dirti che anche se non fosse successo così all’improvviso e avessi avuto il tempo di rifletterci, avrei agito nello stesso identico modo.”


“Non c’è niente che io possa fare per evitare che tu lo faccia di nuovo, giusto?”


“Sì, niente,” disse Roland mentre le pizzicava il naso con l’altra mano.


Le ciglia di Anna caddero, e dopo un momento di silenzio, aprì ancora una volta la sua bocca, “Puoi raccontarmi qualcosa sul tuo passato… vorrei saperne di più su di te.”


“Oh, il passato,” disse Roland, fece un respiro profondo, poi cercò tra i ricordi del Quarto Principe mentre si preparava a raccontare uno o due aneddoti divertenti sulla sua vita a palazzo. Ma prima che le parole potessero uscirgli di bocca, le ricacciò indietro. Il suo passato non era la vita che aveva vissuto qui, ma la vita che aveva vissuto in un altro mondo completamente diverso; così invece disse, “Ero solito vivere in una grande città, in una città tremendamente grande.”


“Sì, la Città del Re di Graycastle è molte volte più superiore a Città di Confine”.


“Quando sono nato, non c’erano differenze tra me e qualsiasi altra persona comune, ero piuttosto bravo nelle faccende banali, ma non così intelligente da poter far tutto con facilità. Riguardo allo studio, potevo essere considerato una persona che lavorava sodo, pertanto venivo lodato spesso dall’insegnante. Ma lui non sapeva che ero stato io a disegnare quei graffiti, difficili da cancellare, sui muri della classe.”


“Sicuramente non avrebbe osato rimproverarti” mormorò Anna.


“Ahahahah, questo è improbabile. Non sarebbe stato necessario un suo intervento nei miei confronti, avrebbe semplicemente dovuto informare i miei genitori,” Roland sorrise, poi scosse il capo. “All’epoca, non mi hanno mai mostrato pietà durante le punizioni.


In seguito, durante la mia crescita, i miei insegnanti hanno continuato a cambiare, da maestri elementari a tutor accademici, sino a quando non ho finalmente terminato i miei studi con voti né belli né brutti. Ovviamente, se paragonato ai figli degli altri, alla fine, mi sentivo sempre un po’ inferiore…”


Socchiuse i suoi occhi. Riuscire a parlare delle sue esperienze, dopo averle un po’ modificate e senza più nasconderle, gli diede una sensazione di libertà che non provava da lungo tempo da quando era passato oltre. Dal suo arrivo, aveva interpretato il ruolo del Principe, ma adesso, si sentiva come se fosse ritornato al suo passato. Come se fosse semplicemente sdraiato in una stanza d’hotel progettata in stile classico, insieme alla ragazza che gli piaceva, sentendosi entrambi protetti e al caldo. Grazie a questo, il suo nervosismo scemò gradualmente.


“Forse è giunto il momento del prossimo passo?”


Roland si voltò leggermente, solo per scoprire che Anna aveva già chiuso gli occhi, ed il suo petto, comodamente posto al suo fianco, faceva serenamente su e giù, sembrava un gattino che aveva messo piede nel mondo dei sogni.


Semplicemente, la osservò con aria assente per un istante, ma subito dopo non riuscì a trattenersi dal ridere a crepapelle.


“Allora… anche lei era stanca”.


Pensandoci, per celare i loro movimenti, le streghe avevano optato per un piccolo posto nascosto all’interno del crinale della montagna, due notti fa. Ma avevano anche dovuto montare la guardia contro qualsiasi possibile attacco da parte di una bestia o di un demone durante la notte, il che aveva significato non dormire affatto. E poi, il giorno dopo, anche se il sole era appena sorto, avevano già ripreso la loro corsa su Osservatore del Cielo mentre tornavano indietro a Città di Confine. Al castello, Anna aveva anche passato l’ultima notte nella sua stanza, vegliando costantemente su di lui. Pertanto, durante gli ultimi due giorni e due notti, non aveva mai avuto un attimo di riposo. Questo aveva permesso alla stanchezza di sopraffarla nel momento in cui si era concessa del relax. “Sarebbe stato strano se non si fosse sentita esausta”.


Il motivo per cui la controparte si era recata lì oggi, poteva essere che fosse troppo ansiosa per aspettare ancora.


Malgrado fosse un peccato, a Roland non importava di aver perso quell’opportunità, dopo tutto, c’erano ancora tanti altri giorni davanti a loro.


Si avvicinò, baciò le ciglia di Anna e poi sussurrò, “Buonanotte”.


*


Quando la luce del giorno penetrò nella stanza attraverso le tende della finestra, Sylvie saltò fuori dal letto, incapace di sopprimere il suo sbadiglio.


Le esperienze degli ultimi giorni sembravano proprio un sogno, dalla scoperta dei Demoni fino al combattimento in aria, per giungere poi alla loro fuga verso Città di Confine, le aveva fatto pensare che anche se fossero state accerchiate ed inseguite dall’Armata dei Giudici della Chiesa, non si sarebbe sentita tesa ed esausta come adesso.


“Buongiorno”, Wendy, essendosi cambiata d’abito da un pezzo, ora stava trasportando una bacinella d’acqua preparata per lavarsi il viso e sciacquarsi la bocca.


“Buongiorno”, annuì lei, “Ti sei alzata piuttosto presto.”


“Sono vecchia,” sorrise Wendy, “Quindi anche il tempo che mi serve per riposarmi si accorcerà sempre di più.”


“Oh, è già l’alba?” disse Usignolo assonnata mentre si stropicciava gli occhi, “A quanto pare dovrò fare un pisolino nel pomeriggio.”


“Non hai dormito bene stanotte?”


“Sì, ho fatto molti sogni.”


Sylvie arricciò le sue labbra in disapprovazione; aveva visto chiaramente la controparte dirigersi furtivamente verso il terzo piano del castello e fare avanti e indietro davanti alla porta del Signore per molto tempo. Tuttavia, per via della singolare abilità di Usignolo, non era riuscita a vedere che cosa stesse facendo. Ad ogni modo, si era già fatto tardi quando era tornata in camera. “Stanotte, non hai…”


Non appena cominciò a parlare, Usignolo si voltò all’improvviso e guardò dritto verso Sylvie. I suoi occhi leggermente socchiusi erano abbastanza eloquenti – perciò, quest’ultima chiuse immediatamente la bocca. Anche un cieco sarebbe riuscito a scorgere la forza della strega da combattimento numero uno nell’Unione delle Streghe. L’immagine di lei che si spostava rapidamente nel cielo ed uccideva i Demoni come un fantasma vendicativo era ancora vivida nella sua mente. Se si fosse mai recata all’Isola Dormiente, Sylvie temeva che persino la Signorina Cenere non sarebbe stata al suo livello. Così, quando ricevette quell’avvertimento silenzioso, Sylvie si rese conto che sarebbe stato meglio tacere.


“Cosa è successo stanotte?” chiese Wendy meravigliata.


“Keke,” disse lei, “L’ho sentita russare stanotte, sarà stato dovuto al grande ammontare di energie che ha usato in questi ultimi giorni.”


“Dev’essere così”, concordò Usignolo mentre faceva spallucce. Si tolse la sua camicia da notte, rivelando il suo corpo armonioso e ben proporzionato, ed iniziò ad indossare la biancheria intima che le era stata donata da Sua Altezza.


Detto questo, ormai, anche Wendy aveva completamente accettato quell’abbigliamento, arrivando persino a raccomandarglielo.


Sylvie non aveva altra scelta se non quella di dire che Sua Altezza Roland, in realtà, era un uomo molto spaventoso.


Ma quando pensava a lui, il suo cuore si riempiva anche di calore.


“Esiste davvero un nobile che si lascia ferire volontariamente per una strega.”


Quando aveva visto Roland balzare coraggiosamente in avanti, senza pensare minimamente alla propria incolumità, e spingere via il corpo di Anna dal pericolo, si sentì toccata nel profondo del suo cuore. “Tutte le streghe dell’Unione delle Streghe non erano degli strumenti che lui intendeva controllare. Loro erano importanti per lui, addirittura… compagne. La sua reazione, in quell’istante, non può essere stata una finta; lui sta davvero dalla parte di noi streghe, proprio come Tilly Wimbledon.


Se Roland e Tilly collaborassero ed unissero le forze di entrambe le città, potrebbero davvero riuscire a dar vita ad un nuovo paese. Un luogo dove le streghe e le persone ordinarie non facciano distinzione tra ciò che è dell’uno e ciò che è dell’altro”.


Decise di scrivere una lettera alla Signorina Tilly.


“Tuo fratello maggiore, Sua Altezza Roland, è davvero una brava persona”.


Haru






Erialis No comment ahaha povero Roland. 


Per festeggiare Halloween il team delle Streghe di Release farà una super offerta accorrete numerosi.


 L'iniziativa partirà dal dal tramonto e si concluderà a mezzanotte nell'ora delle streghe Ahahahahahaha
-4


                                


                                



