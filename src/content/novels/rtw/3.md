---
title: Capitolo 3- La Strega Chiamata Anna (Parte II)
pubDate: 2025-08-07T11:37:50.866Z
tags:
    - rtw
---


Roland ingoiò l’ultimo pezzo di uova fritte della sua colazione, prese un tovagliolo e si pulì la bocca, prima di dire: “Quindi stai dicendo che sei preoccupato che l’Associazione delle Streghe Alleate senta la notizia che la strega non è morta e quindi cercheranno di salvarla?”






“E’ come ha detto Sua Altezza”. Barov camminò a passi pesanti, esclamando: ”se la prigioniera fosse morta sarebbe stato già abbastanza grave, ma ora è ancora viva! Se quelle streghe sono abbastanza pazze da rubare dei bambini per la possibilità che diventino loro compagni in futuro, fin dove pensi che si spingerebbero per qualcuno che è già diventato un seguace del demonio? Visto come si comportano sconsideratamente, non ci sarebbe da sorprendersi se tentassero un salvataggio.”






Roland era confuso, aveva sempre percepito che c’era qualcosa che non quadrava in quella faccenda. Perché il cancelliere e il Cavaliere Comandante erano così spaventati dalle streghe?






La donna che avrebbero dovuto impiccare era una strega, giusto? La donna che era così fragile che era come se potesse cadere per un soffio di vento? Se davvero aveva un così tremendo potere, perché doveva restare lì e aspettare la morte? No, non l’avrebbe fatto. Secondo le prediche della Chiesa, lei era l’incarnazione del diavolo, doveva essere giustiziata senza processo. Anche l’esercito avrebbe pagato un prezzo considerevole se si fosse scontrato con una strega. Tuttavia, questo “diavolo” era stato catturato da normali abitanti di quella città di frontiera, era stata torturata, perfino dotata di un cappio al collo, ma finora non si era vista traccia di quel presunto potere terribile.






“Come l’hanno presa?” domandò Roland.






“Ho sentito che quando la Miniera Settentrionale è collassata, per scappare ha rivelato la sua identità di strega ed è stata catturata dagli abitanti arrabbiati”, rispose Barov.






Mente ascoltava Barov, Roland pensò, Perché ho la sensazione che questo sia successo il giorno prima della mia reincarnazione?






“Come si è smascherata?”, chiese il principe ad alta voce.






“Beh, ecco… non ne sono sicuro”, il cancelliere scosse la testa e disse “la situazione era molto confusa, potrebbe essere che qualcuno l’abbia vista usare la stregoneria.”






Roland si accigliò e chiese “non hai esaminato a fondo la situazione?”






“Sua Altezza, riprendere a scavare era la priorità”, protestò il cancelliere. “Il ricavo di quella miniera di acciaio ammonta a metà della produzione di questa città e le guardie confermano che qualcuno sul luogo è stato ucciso dalla stregoneria”.






“Che tipo di stregoneria?” chiese Roland, interessato.






“La testa e gran parte del corpo erano sparsi sul terreno come se si fossero sciolti. Il cadavere sembrava una candela consumata”, disse il ministro con un’espressione di disgusto. “Sua Altezza, sia felice di non aver visto quella scena”.






Roland iniziò a giocare con una forchetta d’argento, pensieroso. Storicamente, la maggior parte delle vittime della caccia alle streghe da parte dell’Inquisizione era innocente, strumenti della chiesa per mantenere il controllo sulla popolazione, o occasioni per i cittadini ignoranti di sfogare la propria rabbia. Sicuramente una piccola parte delle condannate aveva causato da sé la propria rovina. Quei tipi di persone che si vestivano in modo strano e miscelavano assieme ogni tipo di materiale strano, dichiarando che potevano predire il futuro e che conoscevano la conclusione della vita e della morte.






La verità era che quelle persone sì avevano imparato qualche trucco, come l’utilizzo delle reazioni chimiche, ma poi lo usavano per affermare di aver ottenuto un potere divino.






A occhi moderni, questi erano semplicemente dei giochi di chimica, ma in tempi medievali era facile che venissero erroneamente rappresentati come fenomeni straordinari.






Riguardo alle persone sciolte, Roland come prima cosa pensò a una soluzione acida.






Ma sarebbe stata una scocciatura preparare quel tipo di cose, e sarebbe pure necessario immergervi accuratamente il corpo, ma non avrebbe avuto l’aspetto di una candela consumata e altri metodi erano fuori questione.






Quindi, come aveva fatto?






Se si era basata sull’alchimia, ed era raro, forse…






Roland pensò queste cose, e disse in un tono determinato: “Portami da lei”.






Il cancelliere rimase scioccato per un attimo, prima di dire: “Signore, volete vedere la strega?”  Barov si alzò, in preda al panico, e rovesciò la tazza di latte che non aveva bevuto.






“Sì, questo è un ordine.” disse Roland, guardando il cancelliere e sorridendogli. Ora era davvero grato per lo stile irragionevole del Quarto Principe.






Roland andò verso la porta, ma di colpo si fermò e chiese “Giusto, volevo chiedere, perché dovremmo usare la forca? ”






“Cosa?” disse Barov.






Roland ribadì la sua domanda: “Perché dovrebbe essere impiccata? Le streghe non dovrebbero venire bruciate sul rogo?”






La faccia di Barov sembrava perplessa mentre chiedeva: “Vero? Ma lei non ha paura del fuoco.”






***






Le segrete erano piccole, poiché questa terra desolata non poteva permettersi di avere troppi prigionieri. Molti dei criminali venivano giudicati dopo pochi giorni e venivano o rilasciati o uccisi.






Oltre che con Barov, il Principe stava entrando nei sotterranei con il Cavaliere Comandante, i guardiani della prigione e due guardie.






La prigione aveva un totale di quattro livelli e le mura erano costruite a partire da solidi blocchi di granito. Era la prima volta che Roland si trovava in quel genere di posto e notò che più scendevano in profondità, più il corridoio si faceva stretto. Anche il numero di celle diminuiva. Pensò che probabilmente prima avevano scavato una fossa a forma di cono rovesciato e poi avevano costruito uno strato di pietra dopo l’altro.






Questo progetto approssimativo non aveva ovviamente un sistema di drenaggio efficace. Il pavimento era bagnato e la fognatura fangosa scorreva sotto alle scale, verso il piano più basso.






Naturalmente, la strega era in fondo alle segrete. Ad ogni strato che oltrepassavano la puzza nell’aria si faceva più pungente.






“Sua Altezza, facendo questo rischia troppo, anche se è sigillata dal Ciondolo Divino della Penitenza, non è sicuro.”






Era stato Carter a parlare. Appena aveva saputo che il principe aveva intenzione di vedere la strega, lo aveva immediatamente seguito, avvertendolo continuamente di fermarsi. Ma fu tutto inutile; non servì nemmeno ripetere l’ordine diretto del re di non immischiarsi in situazioni pericolose. Ovviamente non solo aveva un bel faccino, ma era pure un chiacchierone. Dopo essere stato sottoposto a lui per un po’ di tempo, Roland desiderava solo che qualcuno gli cucisse la bocca. “Devi guardare il male negli occhi prima di affrontarlo faccia a faccia sul campo di battaglia, pensavo lo sapessi.”, disse.






“Oltre a combattere il male con coraggio, è importante valutare le proprie capacità e agire di conseguenza; un comportamento avventato non si può considerare coraggioso” ribatté Carter.






“Vuoi dire che se ti imbatti in un nemico più debole di te farai giustizia, ma se sarà più forte chiuderai un occhio?” lo sfidò Roland.






“No, Sua Altezza, intendo…” balbettò Carter.






“Già prima temevi un’incursione delle streghe, ora hai pure paura di vedere una ragazzina; il mio Cavaliere Comandante è davvero temibile!”






Nonostante il cavaliere fosse un buon oratore, non eccelleva nei dibattiti e nello scontrarsi con un sottile parlatore come Roland aveva decisamente perso. Traendo beneficio da questo sforzo, il gruppo raggiunse il fondo delle prigioni.






Questo piano era molto più piccolo di quello sopra, con un totale di due sole celle. Il guardiano accese le torce sui muri e, quando l’oscurità svanì, Roland vide la strega accucciata in un angolo della sua cella.






Era già autunno inoltrato e la temperatura nei sotterranei era abbastanza bassa da permettere alle persone di vedere una nuvoletta bianca quando espiravano. Lui portava un cappotto di pelliccia con fodera di seta all’esterno, quindi non sentiva freddo, ma la ragazza indossava soltanto un rozzo telo che non copriva nemmeno completamente il suo corpo; le braccia e i piedi sporgevano e erano diventate blu.






L’improvviso accendersi delle torce la fece ritrarre impaurita con gli occhi chiusi. Ma presto riuscì ad aprirli e a guardare dritto verso di loro.






Erano un paio di opachi occhi blu, come un lago calmo prima dell’inizio di una pioggia battente. Non c’era paura sul volto di quella strega e non vi si poteva scorgere né rabbia né odio. Roland ebbe una visione, era come se ciò che guardava davanti a sé non fosse una piccola e debole ragazza. Al contrario, pareva che fosse di fronte a una fiamma furente. Di colpo sentì che la luce delle torce da parete fosse un po’ tenue.






La ragazza provò ad alzarsi appoggiandosi contro il muro, lentamente, come se avesse paura di cadere. Ma alla fine si mise in piedi e zoppicò fuori dall’angolo, lasciandosi ricoprire dalla luce.






Un così semplice movimento, eppure i suoi uomini iniziarono a respirare affannosamente l’aria fredda arretrando addirittura di un paio di passi; solo il Cavaliere Comandante riuscì a resistere e a restare in piedi davanti a Roland.






“Come ti chiami?”, chiese Roland alla strega e diede una pacca sulla spalla al cavaliere per indicare che non aveva bisogno di essere così nervoso.






“Anna”, rispose.














Merges




                                


                                



