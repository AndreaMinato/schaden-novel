---
title: Capitolo 302- Il corno della battaglia decisiva
pubDate: 2025-08-07T11:37:50.971Z
tags:
    - rtw
---










Nel palazzo del Regno dell'Eterna Inverno, le fiamme infuriavano nel camino.


Paragonata alle quattro stagioni di Graycastle, nel Regno dell'Eterno Inverno le estati sono particolarmente brevi e l'autunno è solo un preavviso dell'imminente arrivo di un rigido inverno. Non si faceva nemmeno in tempo di fare il cambio stagione con i vestiti estivi che il vento freddo tornava a soffiare.


Garcia Wimbledon, era seduta sul trono con una pelliccia di volpe sulle spalle e ascoltava le lamentele e le richieste della nobiltà.


Non le piaceva quel palazzo. I pilastri, le pareti e i pavimenti erano tutti costruiti con delle pietre bianche come la neve, ogni mobile era stato lucidato fino a renderlo liscio e brillante, proprio come un blocco di ghiaccio. Nonostante avesse già due strati aggiuntivi costituiti dai cuscini sotto di lei, percepiva ancora il freddo della sedia di ferro.


Questo dannato castello è come un iceberg, è proprio frustrante! Aspetterò che la situazione si stabilizzi, poi la prima cosa che farò sarà quella di fare a pezzi ogni muro e pavimento. Così poi li sostituirò con lastre di granito marrone scuro.


"Sua Maestà, spero che Lei possa fare giustizia per me" le disse un nobile guardandola con un'espressione accigliata.


Prima di quella frase aveva usato molte parole, di cui, in effetti, solo alcune sarebbero state sufficienti. Quando la Chiesa stava occupando il Regno dell'Eterno Inverno, alcuni nobili colpevoli di avere compiuto molte malefatte erano stati sottoposti a un processo pubblico presieduto dall'arcivescovo Heather. La maggior parte di loro era stata mandata al patibolo. Tuttavia, quell'uomo era uno dei fortunati ed era stato punito solo con la confisca dei suoi beni, che erano stati divisi in parti uguali tra le vittime.


"Capisco la sua richiesta. La proprietà privata non dovrebbe essere depredata". Garcia rifletté un momento e poi disse lentamente "Tuttavia l'importo reale è difficile da calcolare. Bene, se riesce a fornirmi i registri delle entrate e delle spese finanziarie degli ultimi cinque anni, posso stimare un valore medio e darle una parte del ricavo dai sequestri come compenso".


"Ma il popolo ha saccheggiato la mia casa, e temo che i registri siano ..."


"In questo caso posso solo seguire l'annuncio pubblicato e risarcirla in merito al suo titolo" l'interruppe Garcia. "Si guardi intorno, tutti questi nobili sono stati derubati, se le dò di più, alcuni di loro riceverebbero di meno".


"Giusto! Solo Dio sa se il numero che hai riportato è quello vero o no".


"Perché sei così fastidioso, Cavaliere Halon, questi ori reali non ti appartengono".


"Ti è andata già abbastanza bene, dai un'occhiata ai tuoi soci, possono solo andare in paradiso e cercare Dio per chiedere un risarcimento".


Constatando che tutti i nobili intorno lo guardavano male, fu costretto a ritirarsi. Fece un inchino profondo in segno di saluto e disse: "In tal caso, per favore, mi ricompensi secondo la norma. La ringrazio per la sua gentilezza, Sua Maestà".


"Eccellente" disse Garcia con un sorriso, poi ordinò: "Il prossimo".


"Le porgo i miei saluti, Maestà" disse un vecchio dai capelli bianchi uscendo dalla folla. L'uomo sfiorò con attenzione l'airone argentato che portava sul petto, lo stemma della sua famiglia.


"Marchese Bodø, ricordo che gli scagnozzi della Chiesa non hanno attaccato il tuo territorio".


"Sì, è vero" confermò lui. "Non che non volessero, loro non potevano ... l'innevata Montagna della Neve è difficile da attaccare. Quindi, i miei cavalieri sono riusciti a bloccare tutti gli invasori. Tuttavia, mio figlio non è stato così fortunato. Il giorno in cui sono avvenute le rivolte, era in servizio all'interno del palazzo imperiale, e per proteggere la Regina, non è stato solo ucciso dai credenti, ma il suo corpo è stato anche appeso sopra la porta della città. Solo quando lei è arrivata al Regno dell'Eterno Inverno, è stato possibile liberarlo dalla questa umiliazione".


"Davvero una tragica storia" Garcia assunse un'espressione addolorata e sospirò, poi chiese: "Allora, qual è la Sua richiesta?"


"Il nome dell'uomo che lo ha ucciso è "Il macellaio". Ancora oggi è il capo degli ultimi ribelli. Con il suo gruppo si è nascosto nella Catena Montuosa Invalicabile che si trova a nord rispetto a noi. Voglio vendetta per mio figlio” dichiarò il Marchese calmo.


"Non ho mai avuto molte truppe tanto per iniziare. E al momento, stanno già mantenendo la pace durante il giorno, pattugliano, sorvegliano le mura della città e il granaio. Mi risulterebbe abbastanza difficile dividere i miei uomini e inviare la truppa alle montagne e colline selvagge per andare a cercare un gruppo di un centinaio di teppisti in esilio". Scosse la testa e disse con rammarico: "Inoltre, quando arriva l'inverno, anche le forti nevicate chiuderanno le montagne, rendendogli impossibile ogni tipo di rifornimento. Quindi, prima o poi moriranno congelati; non c'è bisogno di essere tanto impazienti".


"Vostra Maestà, troverò pace solo se sono io a brandire la spada che ucciderà l'assassino di mio figlio. Inoltre, non ho bisogno che Lei mandi dei soldati a cercare i teppisti. Ci sono molte grotte naturali ai piedi della montagna; sicuramente saranno nascosti in una di queste. Tuttavia, la maggior parte degli ingressi della grotta è molto stretta, e se usassero le pietre per bloccare l'entrata, anche per i Cavalieri sarebbe difficile attaccarli. Spererei invece che Lei possa fornirmi il composto alchemico che è stato in grado di far saltare in aria le porte della città. Farò il resto da solo".


Vuole mettere le mani sulla polvere di neve? Garcia aggrottò le sopracciglia. Quella roba ha un potere enorme, abbastanza da essere la carta vincente in una guerra senza speranza e ribaltarne le sorti. E’ categoricamente impossibile lasciare che si diffonda.


Quando stava per rendere noto il suo rifiuto, il suo interlocutore aprì di nuovo la bocca: "Se acconsente a questa richiesta, sono disposto a tornare a corte e servirla. La famiglia degli Aironi d'Argento sosterrà completamente il suo regno nel Regno dell'Eterno Inverno".


Quell'affermazione fece morire le parole in bocca a Garcia. Allo stato attuale, la Chiesa aveva giustiziato la Regina. Aveva anche ucciso alcuni capi ministri. Qui, il Marchese Bodø ha molto prestigio, se dovesse servire come mio Primo Ministro, tutti i nobili restanti lo seguirebbero. In una certa misura, potrebbe anche riempire le carenze nell'amministrazione e capovolgere questa situazione imbarazzante.


"Questa richiesta non è eccessiva" ci pensò per un po’, poi, dopo aver finalmente preso una decisione, disse: "Tuttavia, non potrò comunque darle direttamente la polvere alchemica. Quando lo chiederà, manderò un alchimista speciale che le fornirà assistenza per far saltare il buco".


....


Dopo la fine della sessione, Garcia tornò nella stanza sul retro, dove Ryan la stava già aspettando con un calice di vino di fruttato caldo. " La ringrazio per il disturbo, Sua Maestà. Come previsto, quei nobili sono stati tutti ammaliati da Lei. In questo modo, anche se non dipenderemo dal Re Wolf, può ancora conquistare lentamente l'intero Regno dell'Eterno Inverno".


"Finché non c'è Chiesa" disse la Regina mentre si stringeva nelle spalle.


La Chiesa, che aveva spogliato i nobili della loro legittima eredità, li aveva spinti al suo fianco. Quindi al momento, con il sostegno di quelle stesse persone, e grazie allo sgretolarsi del potere precedentemente detenuto dalla Chiesa, a Garcia era risultato molto semplice prendere piede nella capitale. Ciononostante, se il suo desiderio era quello controllare il Regno dell'Eterno Inverno, allora avrebbero avuto ancora molto lavoro da svolgere: lì la gente era stata maggiormente influenzata dalla Chiesa. Quando, per spazzare via le basi della Chiesa, aveva inviato nelle altre maggiori città la flotta dei Vessilli Neri, quest'ultima aveva continuamente sofferto sotto l'attacco dei credenti. Pertanto, è stato cruciale formare una coalizione con il Regno di Wolfsheart. Non solo per resistere insieme alla Chiesa, ma per indebolire l'influenza che la Chiesa esercitava sulla popolazione, accettando la gente dal Regno di Wolfsheart.


Per quanto riguarda questi testardi civili, sarebbe meglio se venissero semplicemente uccisi.


"Oh, a proposito, un messaggero del Regno di Wolfsheart è arrivato con una lettera per Lei" la informò Ryan mentre prendeva una busta dalla tasca. "Non ho osato darle fastidio perché aveva da fare con gli affari del governo ".


Garcia aprì la busta, tirò fuori la lettera e cominciò a leggerla attentamente.


"Brutte notizie?"


"La Chiesa ha inviato nuovamente delle truppe" disse a voce bassa, "hanno preso la via di terra e si stanno dirigendo direttamente verso la Città di Wolfsheart. Hanno già sfondato molte delle linee difensive che sono state recentemente allestite".


"Cosa?" cominciò a dire Ryan con gli occhi sgranati e increduli, poi continuò: "I Mesi dei Demoni arriveranno presto, è impossibile che siano partiti ignorando completamente la Nuova Città Santa?"


Garcia si appoggiò allo schienale della sua scrivania con un'espressione accigliata.


Sapeva che la Chiesa non li avrebbe mai lasciati fare, ma mai si sarebbe aspettata che l'altra parte si muovesse così in fretta. Se avessero rimandato la guerra fino a primavera del prossimo anno, la sua preparazione sarebbe stata completa. Tuttavia, a quanto pare il nemico non voleva dare loro spazio per respirare. Se si fosse limitata a stare seduta senza fare niente mentre il Regno di Wolfheart chiedeva aiuto, e quest'ultimo fosse stato distrutto a causa sua, non sarebbe passato molto tempo prima che arrivasse il suo turno di sparire...


Eppure, questa era anche un'opportunità.


Se fosse riuscita a costringere la Chiesa a sprecare le sue forze sulle mura della città di Wolfsheart, quest’ultima avrebbe subito un grave colpo quando le bestie demoniache avrebbero invaso Hermes su larga scala.


Magari hanno inviato l'Armata della Punizione Divina, ma a questo punto, lei aveva anche delle armi formidabili come la polvere di neve o l'acqua del fiume nero che era difficile da estinguere oppure la polvere demoniaca del fuoco e c'erano anche le imponenti mura della città di Wolfsheart. Con tutto questo, sarebbe stata sicuramente in grado di consumare un gran numero delle loro vite.


Pensando fin lì, Garcia comandò: "Riporta i miei ordini, la Flotta dei Vessilli Neri deve prepararsi alla battaglia! Quest'anno passeremo l'inverno nella città di Wolfsheart".


 


Thea 
                                


                                



