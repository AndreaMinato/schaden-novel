---
title: Capitolo 305-  Innovazione Chimica
pubDate: 2025-08-07T11:37:50.973Z
tags:
    - rtw
---






 


Erano già passati quattro giorni da quando le streghe e il Primo Esercito erano partiti, secondo il piano, sarebbero dovuti arrivare in prossimità di Città d’Argento il pomeriggio del giorno dopo.


Dotato dei messaggeri volanti di Miele, Roland riceveva le lettere mandate dalla squadra ogni giorno; le lettere erano di Ascia d’Acciaio, Anna e Usignolo. Sebbene non fossero veloci come i cellulari, sostanzialmente erano l’equivalente di un telegrafo (1) senza fili. Se ci fossero stati molti più messaggeri volanti sulla stessa strada e se fossero esistiti uccelli che andavano e venivano sempre dagli stessi due posti, si avrebbe avuto lo stesso effetto degli sms.


In assenza di Usignolo, il Capo Cavaliere assumeva la responsabilità di difendere il castello. Tuttavia Roland non riusciva a capire il perché Carter avesse sempre un’espressione felice in questi giorni, sembrava come se ultimamente avesse affrontato qualcosa di estremamente piacevole. Potrebbe essere che ritornare al suo precedente incarico e fare la mia guardia personale sia qualcosa per cui valga la pena essere così felice?


Scosse la testa e tornò a concentrarsi sul rapporto del Ministro delle Costruzioni, Karl van Bate.


Con l’aiuto delle streghe dell’Isola Dormiente, i progetti di costruzione a Città di Confine stavano procedendo ad un ritmo estremamente veloce negli ultimi mesi.


Primo, c’era il ponte d’acciaio attraverso il Fiume Acqua Rossa che era stato completato con successo – paragonato ai tradizionali ponti di pietra e legno; era stata fatta prima la struttura in acciaio e solo dopo era stato issato in posizione. Le due isole galleggianti che Lotus aveva innalzato nel corso del fiume, avevano ulteriormente semplificato il compito di posizionarlo e anche sorprendentemente accorciato ad un mese il tempo necessario per costruire il ponte principale.


Anche se, guardandolo con gli occhi di una persona del futuro, il ponte sembrava corto e stretto, l’architettura semplice e cruda e la capacità teorica veramente bassa, sarebbe quindi stato un progetto che sarebbe stato un puro spreco di materiali, in quest’era invece poteva essere considerato un magnifico super ponte. La sua lunghezza totale era di più di cento metri, la superficie del ponte era liscia e offriva abbastanza spazio per far sì che due carri si potessero muovere fianco a fianco. Per di più la sua parte più bassa soddisfaceva i requisiti per far passare una barca a vela sul fiume, qualcosa che un ingombrante ponte di pietra non avrebbe mai potuto permettere.


Secondo, Lotus aveva anche completato la costruzione delle nuove mura della città. Queste mura, fatte completamente di terra, avevano incrementato l’area della città di più del doppio. Se fossero state costruite in un’era moderna, la città originaria sarebbe stata considerata come il vero “centro città”; tuttavia Roland era più incline al sistema dei due anelli. Forse, un giorno nel futuro, questo posto si sarebbe potuto espandere fino a diventare una grande città con addirittura sette anelli e avrebbe potuto essere formalmente incoronato come capitale imperiale.


Infine, riguardo la costruzione della Strada del Regno, Lotus aveva già livellato una parte dell’estensione della catena Montuosa Invalicabile, così ora la strada poteva proseguire dritta invece che fare numerosi giri, riducendo quindi significativamente la lunghezza complessiva del viaggio.


“Sua Altezza, cosa vuole che Lotus costruisca dopo?” chiese Karl dopo aver riportato i progressi.


Roland potè dire di essere pieno di ammirazione per la capacità di Lotus di trasformare il terreno al punto che, non solo aveva proposto che fosse integrata nel Ministero delle Costruzioni, ma aveva anche avanzato una richiesta per nominarla come vice ministro.


“Bene…” Roland pensò alla domanda. C’erano tre grandi progetti che voleva ancora realizzare.


Il primo era il porto: cercare piccole aperture nella dorsale montuosa del sud prima di scavare un sentiero verso la spiaggia era un compito per il quale avrebbe dovuto contare su Lotus per realizzarlo. Una volta che avrebbero completato la trasformazione, i Territori Occidentali avrebbero guadagnato l’accesso a un porto marittimo.


Il secondo progetto era l’espansione residenziale: sebbene il Comune avesse investito tanta forza da lavoro e risorse finanziarie per aumentare la costruzione dei quartieri residenziali; al momento, con l’inverno che presto sarebbe arrivato, c’erano circa trecento persone che non avrebbero potuto vivere in una calda casa di mattoni. Al giorno d’oggi erigere capannoni di legno e dei semplici rifugi non avrebbe potuto soddisfare il requisito di resistere al freddo, quindi avevano bisogno di un gruppo di stanze scavate nella roccia con mura spesse e kang se volevano risolvere questo problema.


Il terzo punto era la costruzione di un bacino: se voleva produrre delle cannoniere per le acque poco profonde, doveva prima disporre di un grande bacino che allo stesso tempo avrebbe anche inciso sul passaggio del Fiume Acqua Rossa. Roland intendeva ridurre l’altezza della sponda del fiume sul lato occidentale di Città di Confine con l’intento di ottenere così un bacino di carenaggio, avrebbe poi installato una diga (2) a lato del Fiume Acqua Rossa così da poter controllare l’afflusso e il deflusso dell’acqua. La quantità di lavori necessari da fare sul terreno era enorme ed avrebbe dovuto, anche in questo caso, contare sull’abilità di Lotus per completare il tutto.


Dopo averci pensato per un momento, alla fine decise di porre l’espansione residenziale come prima priorità. Dato che avevano invitato a Città di Confine i rifugiati dai Territori Orientali, avrebbero dovuto assumersene la responsabilità e fornire loro le cose di prima necessità. Se fossero congelati o morti di fame, allora, non solo sarebbe stata una perdita per i Territori Occidentali, ma sarebbe anche diminuito l’attaccamento che la gente provava verso questo posto.


“Quindi dove dovremmo costruire le abitazioni temporanee?” chiese Karl.


“Il posto migliore sarebbe dove si trova attualmente la baraccopoli dei servi della gleba”, Roland diede un’occhiata alla mappa, “quel posto è lontano dalla linea di difesa delle mura della città, lì possono anche usare la copertura per proteggersi dal vento proveniente dalle Montagne Invalicabili.”


Dopo che il Ministro delle Costruzioni ebbe lasciato la stanza, Roland aveva appena programmato di fare un breve pisolino sulla sua poltrona, quando Kyle Sichi arrivò sulla porta.


“Vostra Altezza, il metodo di produzione su larga scala dell’acido da voi richiesto è stato sviluppato con successo.”


Sentendo questa frase la stanchezza di Roland si dissipò immediatamente. Mostrando un’espressione sorridente nel ricevere una sorpresa tanto gradita, Roland si alzò e disse: “Davvero?  Fammi vedere.”


Quando il loro gruppo arrivò al laboratorio al Fiume Acqua Rossa, vide alcuni contenitori e un forno posto accanto al laboratorio. Niente fuoco. Ogni contenitore era alto quanto due persone e aveva una conduttura collegata alla sommità che aveva una forma liscia, chiaramente ritagliata da Anna.


“Porgo i miei rispetti, Vostra Altezza,” disse un uomo dall’aspetto molto giovane inchinandosi a Roland.


“Presumo tu sia Chavez?” sebbene già sapesse dei vari apprendisti alchimisti e dell’alchimista eccezionale che Kyle aveva portato dalla Città Acqua Rossa, oggi era la prima volta che vedeva il loro aspetto.


“Ricorda persino il mio nome”, disse Chavez attonito.


“Il Signor Sichi ti ha menzionato parecchie volte,” spiegò Roland e gli diede una pacca sulla spalla per incoraggiarlo, “Continua così.” Poi guardò oltre al Capo Alchimista e chiese: “Come produrrà acido questa cosa?”


Kyle si accarezzò la barba e sorridendo disse: “La ben riuscita produzione è interamente basata su una derivazione di un’equazione fondamentale delle Chimica Elementare. Vedete quei forni? Lo zolfo purificato brucerà nel loro interno e, attraverso un ulteriore riscaldamento, il gas prodotto passerà attraverso le tubature e poi in un contenitore di piombo.”


“Tutti questi dispositivi sono fatti di piombo?”


“Esattamente; solo il piombo può resistere alla corrosione dell’acido” assentì Kyle. “L’acido nitro-solforico si sparge incessantemente dal tubo di piombo alla sommità del contenitore e, insieme al diossido di zolfo caldo sottostante, l’acido nitrico riscaldato si decomporrà in ossido di azoto. Alla fine l’acqua e il biossido di zolfo (3) costituiranno una soluzione di acido solforico. Questa soluzione fuoriuscirà da un foro presente sul fondo – la cosa intelligente di questa reazione è che l’ossido di azoto agisce solo come portatore di ossigeno, ma da solo non può essere consumato. Perciò la quantità di acido nitrico usata è piccola e, una volta che la reazione è stata avviata, può continuare ad andare avanti continuamente!”


“Com’è il rendimento?” chiese Roland mentre, turbato, colpiva un contenitore di piombo. Il funzionamento della produzione su larga scala dell’acido era la premessa necessaria per la produzione in massa della polvere da sparo senza fumo. Finché avrebbe potuto risolvere questo problema, ci sarebbe stata speranza per l’avvento di una nuova generazione di armi e munizioni.


“Questo è il quarto dispositivo che ho provato, il rendimento giornaliero può essere pari a quello che si otterrebbe in laboratorio con un metodo di distillazione a secco in un’intera settimana” disse orgoglioso il Capo Alchimista, “Poiché è un dispositivo di prova, il volume non è tanto grande. Tuttavia la capacità può essere ulteriormente aumentata se si potessero costruire contenitori di piombo con una capacità maggiore.”


“Questa è una buona notizia” disse Roland ridendo, “Aspetta che torni la Signorina Anna e potrai installare subito un impianto di acido più grande. Se il piombo non è abbastanza, può usare il ferro, il rivestimento della Signorina Soraya può renderlo resistente alla corrosione dell’acido.”


Kyle assentì d’accordo ma la domanda successiva fece diventare più luminoso il sorriso sul volto del Principe.


“Ora che ho realizzato la produzione dell’acido su larga scala e tutti e cinque i laboratori sono pieni di apprendisti, Vostra Altezza, mi potete ricompensare con la “Chimica Intermedia” come avevate promesso?”






Aki










💬 Erialis Ciao a tutti questo capitolo è dovuto alla donazione di Sgrencino. Grazie mille da parte di tutto lo staff. Quindi parliamo del telegrafo (1) appare spesso nei film storici ,ma cosa è esattamente? Ebbene vi invito a leggere questa pagina di wikipedia. La più grande invenzione legata al telegrafo è dovuta al fisico, imprenditore e uomo politico tutto made in Italy,  Guglielmo Marconi che inventò appunto il telegrafo senza fili. Tra i vari testi che ho trovato su internet non posso che riportare anche questi due  che magari spiegano meglio la dinamica e struttura. Parliamo ora di (2)  dighe...è impossibile trovarne l'origine tuttavia nel tempo si sono sviluppate diverse tipologie di dighe, per correttezza ed esaustività vi presento delle pagine web interessanti. (3) La seconda nota riguarda il biossido di zolfo.  Come sapete non sono un chimico per cui mi affido volentieri al web. 




                                


                                



