---
title: Capitolo 306- Nel giardino
pubDate: 2025-08-07T11:37:50.973Z
tags:
    - rtw
---










Pergamena stava dietro Sua Altezza Roland e lo guardava attentamente compilare il manoscritto. Il sole autunnale stava tramontando dalla finestra alle sue spalle, questo faceva sì che sentisse tutto il suo corpo immerso nel calore.


“Ah, oltre ai guadagni e alle perdite elettroniche, cos’altro ah… classe online, molto urgente.” Di tanto in tanto il Principe scriveva qualcosa sul foglio e poi si prendeva la testa tra le mani mentre meditava e diceva alcune parole difficili senza senso. All’inizio Pergamena era un po’ preoccupata per la salute del Principe, ma in seguito scoprì che questo era lo stato normale di Sua Altezza quando cercava di richiamare la sua “conoscenza”.


Solo che i sintomi di oggi sembravano essere molto più gravi del solito.


Purtroppo non posso aiutarlo... Pergamena sospirò lievemente, se c’era una strega che poteva aiutarlo in questo senso, temo che sia solo una ed è Anna. Aveva già annotato tutto il contenuto dei precedenti libri che Sua Altezza aveva scritto nel suo cervello – ma era stato solo annotato, niente di più. La conoscenza passata di quei principi naturali e matematici era qualcosa di più profondo, il solo leggerli era abbastanza per rendere le persone confuse, non c’è da stupirsi che Sua Altezza si sentisse così imbarazzato.


“Che ne dite di smettere per oggi?” Pergamena non poteva starsene lì un minuto in più e così aprì bocca.


Roland decise di arrendersi e mise giù la sua penna, poi appoggiando la schiena contro la poltrona disse: “Ti invidio veramente per la tua memoria altamente ritentiva. Se fossi come te, perché dovrei mai preoccuparmi degli esami? Sarei stato ammesso a una scuola prestigiosa e avrei raggiunto l’apice della vita.”


Pergamena ignorò automaticamente la seconda metà delle parole senza senso del Principe, “Vostra Altezza Reale, vi hanno anche chiesto di portare quegli esami a palazzo?”


“Si ah, o come distinguere quale principe eccelle più degli altri,” borbottò tra sé e sé.


“In effetti alcune volte non è un bene ricordare tutto,” disse Pergamena con un sorriso. “Per esempio le brutte esperienze o i periodi in cui ti sei sentito profondamente ferito o triste o quando non riesci a dimenticare quando la tua vita era ancora felice.”


Nel periodo in cui visse nella Regione del Vento Marino, a causa del suo essere povera, fu costretta innumerevoli volte a subire soprusi e pestaggi. Ancora oggi riusciva a ricordare chiaramente la posizione di ogni colpo, i volti contorti dalla rabbia dei perpetratori e il dolore di ogni calcio. Solo dopo aver trovato rifugio dal vecchio capitano con la gamba rotta, la sua vita è leggermente migliorata. In effetti vivere nei bassifondi, saccheggiando, combattendo e uccidendosi a vicenda con ognuno di loro non era molto diverso dal morire di freddo o dalla fame.


Per tanto tempo aveva molto odiato se stessa perché tutte le sue sofferenze erano ancora vivide nella sua mente. Poiché il ricordo di queste scene era ancora così chiaro, gli incubi di cui soffriva di notte erano delle ripetizioni del suo insopportabile passato. Più tardi, nel giorno in cui diventò adulta, quando scoprì la sua abilità del “Libro Magico”, finalmente comprese che la sua memoria straordinaria era in realtà qualcosa che derivava dalla sua identità di strega.


Probabilmente Roland riuscì ad indovinare cosa intendesse dire, così rivelò un sorriso di scuse e disse: “Potresti avere ragione.”


Pergamena improvvisamente sentì il calore divamparle dal cuore.


C’erano veramente poche persone alle quali importavano i pensieri di una strega, per non parlare del fatto che questa persona era anche un illustre membro della famiglia reale.


“Non importa, quei tempi sono già passati, Vostra Altezza.”


Roland Wimbledon, paragonato agli altri nobili che aveva visto… no, era completamente diverso da qualsiasi persona avesse mai incontrato. Possedeva tantissime conoscenze acquisite ma per tutto il giorno pensava solo a come insegnarle alle altre persone; la sua identità era quella di un nobile, tuttavia non allontanava le persone di un ceto inferiore al suo; gli piaceva l’elogio della folla, poteva agire in modo sconsiderato, ma questo non era tutto per lui anzi, si prendeva anche cura dei sentimenti delle altre persone.


Una città desolata e impoverita aveva subito dei cambiamenti da terremoto in un anno. La libertà e la pace che le streghe avevano sempre desiderato furono veramente garantite da Sua Altezza Roland. Se non l’avesse sperimentato personalmente, non avrebbe mai creduto che potesse esistere un tale governante nel mondo.


Ad oggi Pergamena aveva scoperto che il suo modo di pensare aveva subito alcuni cambiamenti. All’inizio non aveva del tutto approvato la volontà di Sua Altezza di prendere una strega come moglie, ma ora sentiva che, indipendentemente da chi Sua Altezza sposasse, avrebbe preso il trono di Graycastle. Non era come gli altri che mantenevano la consuetudine di mantenere quei nobili affamati di potere e corrotti, piuttosto preferiva dare una vita migliore al suo popolo.


Sentiva vagamente che questa ondata di forza sembrava essere più forte di qualsiasi altra forza precedente…


“Ah, lascia stare,” disse all’improvviso Roland mentre si massaggiava la testa, “Questa è l’ultima pagina.”


“Continuerà a registrare informazioni domani?”


“No, daglielo semplicemente così. Insieme al materiale delle lezioni di fisica, dovrebbe essere abbastanza per lui per studiare per un po’.” Sua Altezza Reale prese un nuovo foglio e vi annotò velocemente alcune parole prima di continuare, “Dopo tutto, è una copia di un libro dai “tempi antichi”, quindi dovrebbe essere normale che ne manchi la maggior parte, no?”


Pergamena prese il foglio e vide il nome del libro – “Chimica Intermedia (Rimanente).”


…


Dopo aver finito il suo compito di memorizzazione, Pergamena lasciò l’ufficio e si stava preparando a tornare al Comune quando il magnifico scenario del giardino sul retro attirò la sua attenzione.


Dopo il completamento dell’espansione delle mura del castello, il cortile del castello aveva quasi raggiunto le dimensioni della piazza cittadina. E ora, meno di una settimana dopo, era già coperto da tutti i tipi di piante. Non c’era dubbio che questo fosse uno dei capolavori di Foglia.


Pergamena seguì il passaggio formato da due file di alberi di ulivo passo dopo passo andando verso la fine del giardino. Dopo aver passato una densa fila di canne da zucchero, vide Foglia seduta sulla riva di uno stagno.


Non si era intrecciata i suoi lunghi capelli verdi come solitamente faceva durante il giorno, oggi li teneva tutti drappeggiati su un lato della spalla. I suoi immacolati piedi bianchi stavano leggermente schizzando acqua in giro, teneva tra le mani dei chicchi di grano e di tanto in tanto lanciava ai pesci che sguazzavano intorno ai suoi piedi, incapace di fermarsi dal ridacchiare rumorosamente ogni volta che uno di quei pesci le si avvicinava e le sfiorava delicatamente le dita dei piedi.


“I tuoi piedi sono completamente guariti?” chiese Pergamena sedendosi accanto a lei.


“Oh, sei tu Maestra Pergamena,” batté un attimo le palpebre confusa, poi annuì contenta e disse. “Si, la Signorina Nana li ha riportati alla loro forma originale. In questo modo non devo provare dolore ai piedi durante l’inverno.”


“Tutte queste piante che hai piantato in giardino sono delle tue versioni migliorate?”


“Beh,” disse Foglia mentre iniziava ad indicare felice ognuna di loro, “Laggiù c’è il capanno della vite, qui ci sono gli alberi da frutto e lì ci sono i raccolti. Ho anche chiesto a Sua Altezza Reale di portarmi una certa quantità di concime solo per poter testare la capacità di assorbimento delle nuove culture. Inoltre ci sono dozzine di nidi di uccelli negli alberi da frutto e i messaggeri che Miele ha addestrato stanno tutti dormendo sulle sommità degli alberi.”


Pergamena le accarezzò amorevolmente i capelli e disse, “Pensavo saresti stata la prima strega dell’Alleanza ad evolvere. Dopo tutto, quando eravamo sulla Catena Montuosa Invalicabile, l’abilità che hai mostrato non era inferiore a quella di Cara.”


“Sua Altezza Reale ha detto che la possibilità di evolvere la propria abilità avviene insieme alla comprensione delle nostre capacità. Tanto tempo fa pensavo che le cellule delle piante facessero in modo che la gente non potesse capire come funzionino, ma adesso penso che in fondo tali cellule siano tutte uguali. Vedi, un fascio di erba sottile quando messo insieme agli altri fasci può diventare un rampicante flessibile ma, se fossero stati fatti da cellule diverse, come avrebbe mai potuto essere possibile qualcosa del genere?”


Pergamena aprì la bocca ma non sapeva se avesse dovuto confortarla o essere d’accordo con lei, così alla fine disse: “La tua abilità, anche senza evolversi, può già fare tanto per Sua Altezza.”


“Sento che non ci manchi molto,” disse Foglia scuotendo la testa mentre i suoi occhi erano pieni di una luce intensa, “Gli animali vivono, le piante vivono e anche diverse parti di esse vivono insieme… Gli uccelli hanno bisogno degli alberi per costruire un nido mentre i loro escrementi ancora una volta portano nutrimento agli alberi. Una foresta può fornire ad un essere vivente qualsiasi cosa di cui necessiti e, allo stesso tempo, si estende grazie all’umidità fornita da tutti gli esseri viventi.” Fece una pausa, “Guarda questo giardino. Credo di aver già trovato un modo per andare avanti.”






Aki






💬 Erialis Sono davvero curiosa di scoprire che genere di evoluzione può avere la nostra Foglia. Magari creerà delle piante senzienti? Oppure riuscirà a parlarci? 




                                


                                



