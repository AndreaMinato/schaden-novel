---
title: Capitolo 308: Paura
pubDate: 2025-08-07T11:30:06.727Z
tags:
    - rtw
---










Nei giorni precedenti Theo si era tenuto quotidianamente in contatto con il Principe Roland.


Nonostante le molte cose incredibili a cui aveva assistito nell'anno in cui aveva lavorato per Sua Altezza Reale, questo suo nuovo ordine sembrava un po' inconcepibile e aveva lasciato anche lui... perplesso.


Annunciare l'attacco al palazzo imperiale come "punizione" di Roland Wimbledon a Timothy Wimbledon?


Quando la milizia che aveva attaccato il Territorio Occidentale era tornata a Città del Re, naturalmente si era divulgata la notizia del "monito" che avevano portato con loro. Tuttavia, Theo aveva semplicemente pensato che fosse una finta di Sua Altezza, o forse un piano per minacciare l'est e colpire l'ovest: facendo in modo che Timothy aumentasse le difese mentre inviava truppe per attaccare altre città. Proprio come Garcia, che era andata a saccheggiare una delle città nemiche poco prima dell'arrivo dell'inverno.


Eppure, gli ordini successivi che arrivarono da Città di Confine gli fecero pensare di essersi sbagliato. In effetti, sembrava che Sua Altezza avesse davvero intenzione di attaccare Città del Re e gli aveva chiesto di prepararsi a diffondere la propaganda. L'ultimo ordine aveva reso chiaro che l'attacco si sarebbe svolto il primo giorno d'autunno, esattamente quando era stato annunciato nella lettera di "preavviso".


Osservando la frase "l'attacco al palazzo imperiale può essere considerato come una punizione" si intuisce che Sua Altezza cercherà di entrare con la forza nella città interna di Città del Re. Eppure, come può farcela? Le mura di Città del Re sono le più solide di tutta Graycastle, soltanto il loro spessore potrebbe contenere due case affiancate, sarebbero difficili da distruggere persino con l'artiglieria di Sua Altezza. Inoltre, con i migliori cavalieri del regno, le guardie personali e le milizie arruolate come difensori, sarebbe difficile fare un singolo passo nella città senza avere un esercito con più di diecimila soldati.


Un risultato simile si otterrebbe anche utilizzando le streghe per condurre attacchi a sorpresa. All'interno del palazzo imperiale c’erano tante Pietra Della Vendetta Divina quanti sono i peli su un bue. Come se non bastasse, nella sala grande del palazzo e in altre sue parti, sono incastonate delle gigantesche Pietra Della Vendetta Divina. Quindi, se anche solo una strega provasse a mettere piede nella stanza, sarebbe stata immediatamente privata di tutti i suoi poteri. Ed è anche questo il motivo per cui Timothy poteva cacciare e uccidere le streghe senza motivo non temendo alcuna rappresaglia. Desiderare uccidere un membro della famiglia reale è in sostanza un sogno irraggiungibile.


Inoltre, anche se esistesse un modo, avrebbe comunque alcuni pericoli nascosti. Se davvero Timothy Wimbledon morisse per mano di una strega, il contendente che ne riceverebbe il massimo beneficio sarebbe molto probabilmente la Chiesa... Attraverso delle semplici istigazioni, potrebbero affermare che il Quarto Principe, una pedina delle serve del Diavolo sta per sedersi sul trono, e di conseguenza tutta l'alta nobiltà si sarebbe unita contro di lui. Theo però credeva che una persona come Sua Altezza Reale fosse già abbastanza intelligente per individuare dei pericoli nascosti come quello.


Quindi, in conclusione, come riuscirà Sua Altezza ad entrare e attaccare la città interna?


"Signore, desiderava vedermi?" Hill Fawkes aprì la porta che era rimasta socchiusa ed entrò nel soggiorno.


"Stiamo aspettando nuovi ordini" disse Theo allargando le mani, "quindi vai e prendi posto".


"…Sì".


Theo poté solo sorridere impotente quando vide l'espressione sbalordita dell'ex membro del gruppo acrobatico. Solitamente si limitava a informarli solo una volta ricevuti degli ordini precisi; questa volta però, sarebbe stato scomodo informarli della missione di Sua Altezza prima del tempo. Infatti, nel caso in cui non fossero riusciti ad attaccare il palazzo imperiale, quell'ordine apparentemente assurdo avrebbe potuto facilmente abbassare il livello di fiducia dell'altra parte.


Tuttavia nel caso contrario, se Sua Altezza Reale fosse stato davvero in grado di tenere fede a quanto affermato, per loro sarebbe stata una sorpresa senza precedenti. E ciò aumenterebbe anche notevolmente la loro fiducia, soprattutto se fossero riusciti a vedere con i lori occhi che Sua Altezza era capace di scuotere il regno di Timothy anche a migliaia di miglia di distanza, provando così di essere una vera minaccia al trono. Rispetto alla diffusione della propaganda da una persona all’altra, questo tipo di azione sarebbe più volte più efficace.


Quindi, Theo scelse di seguire un compromesso e chiamare Hill nella casa della città interna e non aspettare che Sua Altezza porti a termine il suo "preavviso". Se ci fossero riusciti, sarebbe stata ovviamente una gioia per tutti, ma se avessero fallito, allora Theo avrebbe dovuto mentire e dire che il messaggero era stato ritardato durante il viaggio.


"Prendi un po' di tè" offrì Theo ridendo "non far vedere alla gente che dubiti di quello che dicono, come agente dei servizi segreti la cosa più importante è.…"


"Imparare ad avere una maschera, Signore" rispose l'altro prendendo la tazza. "Oh, a proposito. Di recente si vedono molte più pattuglie per le strade, anche le guardie che difendono le mura della città sono state raddoppiate. Non mi dica che... queste precauzioni hanno qualcosa a che fare con l'ordine di Sua Altezza?"


"In effetti, Timothy..."


Solo una parte della frase era uscita della bocca di Theo, quando un l'improvviso rumore di un tuono dal cielo si propagò per tutta la villa. Un suono così forte e definito che il vetro delle finestre iniziò a tremare. Allo stesso tempo, delle leggere scosse fecero tremare la terra per un po'.  Hill fu preso alla sprovvista, le sue mani di cominciarono a tremare, la tazza da tè cadde a terra e si ruppe in mille pezzi.


"Mi dispiace, Signore ... Ma” balbettò Hill stupito, "questo è.… cosa è appena successo?"


"Vieni con me" ordinò Theo con un'espressione seria.


Nel momento esatto in cui arrivarono fuori dalla residenza ed entrarono nel giardino, i loro sguardi furono catturati da una colonna di fumo nero che si stava innalzando dal palazzo. Apparentemente, il tuono era venuto da lì. Theo aveva già visto i cannoni e le armi da fuoco sprigionare la loro forza, naturalmente sapeva che solo la fine polvere alchemica poteva provocare quel suono da furia divina. Tuttavia, una scossa talmente violenta era diversa da qualsiasi attacco provocato dall'artiglieria. Invece, somigliava di più a quei pacchetti esplosivi che avevano usato per affrontare le creature demoniache pesantemente corazzate.


Hill era in piedi accanto a lui, la sua bocca era spalancata ed era incapace di credere a quello che i suoi occhi stavano guardando. "Potrebbe essere che il preavviso posto da Sua Altezza fosse reale?"


"Proprio così" Theo riuscì finalmente a controllare il battito frenetico del suo cuore, si voltò, finse un'aria grave mentre affermava: "Questo è il nuovo ordine che Sua Altezza vuole che ti dia".


....


Timothy non poteva che guardare con un volto cinereo mentre il candelabro cadeva davanti ai suoi occhi. Rimase senza parole a lungo.


"Vostra Maestà, cof cof ... State bene, Sire?" chiese il Primo Ministro Imperiale tossicchiando, si trovava da qualche parte dentro la polvere che era volata in alto e riempiva tutto il cielo. "Che diavolo è successo fuori?"


Timothy non rispose, sentiva a malapena un terribile dolore alla gola. Il lampadario era appena caduto sopra un cavaliere con l'armatura d'argento. Fino a poco prima, quell'uomo gli stava facendo rapporto sui rifugiati che si stavano arruolando, eppure il suo collo era stato spezzato dal lampadario. Se avessi fatto solo un passo avanti, temo che...


Dopo quel pensiero sentì tutti i peli sulla sua schiena rizzarsi.


"È un terremoto?" chiese il Ministro delle Finanze, ancora sotto shock, "dobbiamo uscire dal castello e raggiungere un luogo aperto".


"Esatto, Maestà, qui non è sicuro!"


"Tacete tutti!" gridò Timothy. Nel momento in cui aprì la bocca, però, si accorse che la sua voce era diventata rauca, era difficile capirlo, come se stesse parlando mentre si pizzicava la gola. "Sir Weimar, portami immediatamente nei sotterranei!"


"Sì, Vostra Maestà". Nonostante sembrasse un po' nervoso era possibile considerarlo abbastanza calmo rispetto al comportamento di molti altri ministri. In poco tempo si avvicinò e aiutò Timothy a rialzarsi, poi raggiunsero insieme le scale che portavano verso il basso.


Lungo la strada, il nuovo Re notò che il corridoio era ricoperto di pezzi di vetro rotto e che la Cupola Blu del Paradiso dietro le finestre danneggiate aveva visto la sua fine. Nel mezzo del fumo e della polvere ancora presenti nell'aria, si potevano scorgere solo pochi pilastri di questo edificio un tempo magnifico. La causa di tutto questo non era un terremoto, bensì da un'esplosione causata da una grande quantità di polvere di neve!


Se uscissi adesso il castello, farei indubbiamente un passo verso la morte. Solo Dio sa dove Roland ha seppellito la polvere di neve. Sono al sicuro solo dietro le spesse mura del sotterraneo.


Dannazione, pensò Timothy odiandolo, come fa mio fratello a essere in possesso di una simile arma alchemica? Può essere che prima della partenza da Acque Chiare, Garcia gli abbia dato la formula, così da potere usare la polvere di neve per distruggere entrambi i nemici?


Ma in quel caso, come è riuscito a portare la polvere di neve all'interno del palazzo? Persino con il potere di una strega straordinaria non sarebbe possibile!


"Prendi dei cavalieri e perlustra accuratamente l'intero palazzo. Soprattutto le fogne, i giardini e i magazzini: dovunque sia facile nascondere la polvere di neve!" ordinò immediatamente Timothy al Cavaliere Cuore di ferro dopo aver raggiunto i sotterranei. "Se trovi qualcuno di sospetto, nobile o comune, arrestalo immediatamente. Tutti gli assistenti e servi che entrano o escono dal palazzo devono essere accuratamente perquisiti, nessuno di loro deve essere risparmiato!"


"Come desidera, Maestà".


Dopo che Sir Weimar se ne fu andato, il nuovo Re si accorse che la sua schiena era zuppa di sudore a freddo.


Roland l'aveva fatto davvero!


Indipendentemente da come ci sia riuscito. Visto che questa volta ha fatto nascondere la polvere di neve all'interno del palazzo, significa che la prossima volta che verrà potrà raggiungere il castello con la stessa facilità con cui gira la mano?


"Ti farò capire che la tua posizione è molto meno sicura di quanto credi. Tutti vedranno che il tuo regno è già sull'orlo del collasso".


Ricordandosi le parole de preavviso, Timothy non riuscì a trattenersi dal tremare.


Mano a mano che la sua rabbia si placava, il nuovo Re percepiva la paura che gli montava dalla pianta dei piedi, prendergli il cuore poco per volta.


Thea 










💬 Erialis Colpito e affondato peccato che sia ancora vivo. 


CdT: Colpito e affondato. Tutti gli avversari restano “piacevolmente” sorpresi dal nostro Principe.
                                


                                



