---
title: Capitolo 309: L'esplorazione della conoscenza
pubDate: 2025-08-07T11:30:06.727Z
tags:
    - rtw
---










Il secondo giorno d'autunno arrivò finalmente una lettera da Città del Re per Roland.


Dal momento che la lettera era stata trasportata da un messaggero volante, molto probabilmente era stata scritta dalla sua guardia personale Theo.


Liberò la carta dagli artigli dell'uccello, poi si avvicinò alla finestra e si servì della brillante e calda luce solare per leggerla attentamente.


"Il palazzo è stato sigillato velocemente e nessuno è autorizzato ad entrare o uscire, quindi non sono riuscito a fare una stima del danno provocato dall'esplosione. Tuttavia, verso la sera quasi tutti gli abitanti di Città del Re erano già venuti a conoscenza dell'attacco, che fossero in un pub, in una locanda o in una piazza della città, ovunque le persone parlavano solo di questo. Persino la morte di Re Wimbledon III non aveva causato un simile impatto. Inoltre, considerando che ha dato il preavviso con anticipo, ora ci sono molte persone che credono che Timothy sia rimasto ucciso nell'attacco e credono che presto inizierà il suo regno a Città del Re e diventerà il nuovo Re del Regno di Graycastle”.


Quel paragrafo fece sentire Roland più rilassato. Non poteva esserci notizia migliore per lui se non sapere che la missione di bombardamento era stata portata a termine con successo, e che le streghe sarebbero presto tornate in tutta sicurezza.


Si preparò una tazza di tè prima di tornare alla scrivania di mogano e continuare a leggere la lettera.


"Tuttavia, secondo le informazioni raccolte, al momento non c'è alcun segno di attività da parte delle grandi famiglie nobili al di fuori di Città del Re. Inoltre, la risposta del palazzo reale è stata molto rapida, quindi suppongo che Timothy Wimbledon sia ancora vivo".


"Ci sono poi alcune persone che giurano che questo attacco sia venuto dal cielo. In effetti, sembra che ci siano alcuni abitanti che hanno visto un oggetto di colore anonimo cadere dal cielo e scagliarsi a massima velocità contro il palazzo imperiale. Con queste basi, ho già elaborato un piano iniziale per il compito che mi ha affidato. Se riuscissi ad abbellire questa credenza della punizione divina contro il falso Re, penso che molte persone crederanno che sia la verità".


"A questo riguardo, i miei sottoposti sono pieni di entusiasmo. Durante il giorno hanno raccolto informazioni sulle tirannie commesse da Timothy. Se riuscissimo a combinarle alla storia, quest'ultima sarebbe sicuramente più efficace. Credo che non passerà nemmeno un mese prima che i topi di fogna portino questa notizia alle orecchie di tutti i cittadini".


"Infine, continuerò a monitorare da vicino i movimenti degli accampamenti ad oriente. Tuttavia, considerando la situazione attuale, Timothy non sembra ancora aver escogitato nessuna contromisura per resistere all'attacco, quindi sembra che non abbia tempo per preoccuparsi di qualcun altro".


Nemmeno alla fine di questa lettera c'era una firma. Quando la finì, Roland la ripiegò e la rimise nel cassetto prima di lasciarsi andare ad un respiro lungo e profondo.


Nel caso in cui il Vento dall'Est 1 fosse davvero riuscita a impedire a Timothy di inviare delle truppe, il risultato sarebbe già molto buono.


Dopotutto, l'utilizzo di un enorme numero di persone da drogare durante un combattimento era una strategia davvero troppo dispendiosa. Più tempo l'altra parte ci avesse messo a lanciare la guerra di logoramento, maggiori sarebbero state le opportunità per Roland di conquistare la popolazione.


Roland alzò la tazza e bevve un sorso del profumato tè nero. Per adesso, la prossima cosa da fare era quella di riposare e aspettare il ritorno delle streghe.


Erano già passati diversi giorni dall'ultima volta in cui aveva visto Anna, e non c'era nemmeno nessuno che rubasse il pesce essiccato dal cassetto. Tutto sommato, la cosa lo faceva sentire un po' a disagio.


In quel momento, Carter aprì la porta dell'ufficio.


"Sua Altezza Reale, due flotte sono arrivate al molo".


"La camera di commercio di Margaret è finalmente arrivata? Considerando il tempo del viaggio, deve essersi persa un bello spettacolo... aspetta" Roland si bloccò per un istante, si sentiva leggermente sorpreso: "hai detto che ci sono due flotte?"


"Esatto" rispose Carter ridacchiando "ricorda il gruppo di messaggeri che ha inviato nel Territorio Meridionale per reclutare personale? Un gruppo di truppe è già tornato. Il numero di rifugiati che hanno portato con loro è sufficiente a riempiere il molo fino a romperlo. Attualmente, il municipio sta portando avanti il Suo ordine e la Signorina Lily sta eseguendo la..."


"L'operazione di quarantena".


"Ah, giusto, intende il programma per eliminare alla radice le pestilenze o minacce simili..." Il Cavaliere Comandante tossì due volte "questo gruppo di persone conta circa quattrocento o cinquecento persone".


"Davvero?" Roland non riuscì a impedire all'angolo della sua bocca di alzarsi. Sembra che siano passati solo pochi istanti da quando abbiamo parlato della possibilità di applicare questa strategia, eppure adesso inizia già a dare risultati. Sembra che il numero delle case temporanee che Lotus deve preparare sia aumentato ancora una volta. "Andiamo a dare un'occhiata".


....


Kyle Sichi mise giù la minuscola parte rimanente di "Chimica livello intermedio" mentre continuava a borbottare "Quindi è così che è".


"Maestro?" chiese Chavez ansioso.


Negli ultimi due giorni, da quando aveva ricevuto "Chimica livello intermedio ", per Kyle era stato impossibile trovare il sonno, quasi volesse leggere tutto il libro antico durante la notte. Lo stesso Chavez gli aveva dato uno sguardo, ma il contenuto del libro era troppo astruso e troppo difficile da comprendere.


"Sto bene" la voce del capo alchimista non presentava alcuna traccia di stanchezza, al contrario sembrava che il suo spirito stesse tremando dall'eccitazione. Nonostante l'angolo dei suoi occhi contenesse un po' di sporcizia, i suoi due occhi erano ancora luminosi e pieni di fuoco, non assomigliando affatto a quelli di una persona che aveva appena passato una notte insonne.


Una regola comune era che a uno studente non era permesso interrompere il suo maestro mentre quest'ultimo stava conducendo delle ricerche sull'alchimia. Quindi, fino a quel momento Chavez non gli aveva ancora rivolto la parola. "Non ho davvero capito... questo libro. Cos'è un atomo e cos'è un elettrone?"


"Sei già un alchimista qualificato, quindi non devi considerarti un discepolo. Secondo Sua Altezza siamo colleghi adesso" Kyle fece una pausa, "per quanto riguarda la tua domanda, non so rispondere...  In effetti, quando Sua Altezza Reale Roland mi ha dato "Chimica livello intermedio" ho ricevuto anche questo libro”.


Chavez guardò l'altro libro sul tavolo, sulla copertina c'era scritto: "Fondamenti teorici di scienze naturali".


"Sichi... maestro" non era ancora abituato a rivolgersi a lui in modo così informale, "non sembra per niente legata all'alchimia... No, non ha nessun rapporto con la chimica".


"Anch'io ho pensato lo stesso" disse Kyle mentre si accarezzava la barba. Sospirò e poi continuò a parlare: "Tuttavia, dopo aver letto alcune pagine, ho capito che in realtà sono completamente all'oscuro di questo mondo".


"Come?" Chavez era sbalordito dalla conclusione a cui era arrivato Kyle. Gli unici oggetti di ricerca degli alchimisti erano la composizione degli oggetti e la natura degli elementi. Se loro venivano considerati ignoranti, allora il resto della gente comune non è più intelligente delle scimmie. 


"Intendo il concetto alla base" la voce del capo alchimista era piena di eccitazione... e anche di soddisfazione. "Noi non pensiamo fuori dagli schemi, consideriamo semplicemente l'alchimia come lo studio delle sostanze. Crediamo di non avere nessuna relazione con il sorgere e il tramontare del sole o il fiorire e l'appassire di un fiore".


"Non è forse così?... Quelli che sono bravi a osservare il sole e le stelle diventano astrologi, e lo stesso vale per le piante" Chavez era leggermente disgustato, "solo i contadini e gli erboristi le studiano".


"Ed è esattamente questo il motivo per cui non sappiamo assolutamente nulla" Kyle scosse la testa. "Fin dall'inizio, questo libro ha cercato di collegare tutto insieme, che si trattasse di pietre, fiori, tuoni o fuoco, tutti sono fatti della stessa cosa, tutti seguono lo stesso insieme di regole. Non è solo la chimica a reagire a in base a esse, anche il sole sorge e tramonta e i fiori sbocciano e appassiscono secondo queste regole. Sono così precise, che fintanto che le condizioni siano le stesse, anche il risultato sarà sempre lo stesso. La chimica è solo una piccola parte di ciò".


"...... Come può essere?"


"Anche io penso che sia difficile da immaginare" Kyle srotolò la tavola periodica degli elementi. " “Chimica livello intermedio” descrive l'aspetto di questi elementi: una grande sfera circondata da numerose sfere più piccole. La sfera grande indica quale tipo di elemento si tratta, e il numero di sfere più piccole nell'anello esterno determinano le caratteristiche dell'elemento. Questa stessa lista è stata stilata secondo questa legge. Sono sistemati ordinatamente come una parata di soldati. Ora capisco pienamente anche il significato delle parole di Sua Altezza: noi possiamo, senza aver mai visto o essere mai entrati in contatto con questo elemento, riuscire comunque a dedurre le sue proprietà e reazioni. Perché anche la reazione più piccola, come ad esempio la perdita o l'aggiunta di quelle sfere più piccole, non comporterà alcuna modifica della sfera più grande. Questo è anche il motivo per cui gli elementi non scompaiono durante una reazione, ma continuano a trasformarsi sempre".


Chavez rifletté per un momento su quelle parole e poi chiese: "Tu ... ci credi?"


Queste teorie sono troppo vaghe e non possono essere verificate a occhio nudo, quindi come può saperlo chi ha scritto il libro?


"Non lo so, quindi non posso rispondere alla tua domanda" disse Kyle con un sorriso, "però non importa crederci o no. Il punto è che adesso abbiamo una prospettiva che non avrei mai immaginato prima... Alla fine, mi permette di osservare la questione attraverso un'altra porta e dietro quella porta non c'è solo chimica". A quel punto la sua voce si bloccò: "Sfortunatamente, Sua Altezza Reale non è riuscito ad appuntare tutto. Forse nemmeno lui è stato in grado di capirlo, quindi chissà cosa potrebbe aver perso".


Chavez non era in grado di comprendere tutto quello che aveva sentito, proprio come quando era diventato un apprendista. La prima volta in cui aveva sentito i termini usati dagli alchimisti era stato come sentire le persone parlare in un'altra lingua, e adesso, di nuovo, stava provando quella sensazione.


Ma non era preoccupato, gli bastava solo seguire il suo maestro e sarebbe stato in grado di imparare questa cosiddetta teoria di "tutti gli esseri viventi sono interconnessi". Rispetto al capo alchimista, la cosa che in cui era carente per ora, era il tempo.


Dopo un momento di silenzio, Chavez chiese: "Ma perché Sua Altezza ha usato colori diversi per i nomi dei libri?"


Mostrando un'espressione di sorpresa il capo alchimista esclamò: "Ah". Poi disse: "Questo... è qualcosa che ho effettivamente trascurato. Potrebbe essere che li abbia usati casualmente?" Non passò però molto tempo prima che scuotesse la testa: "No, se fossero di colore nero e rosso potrebbe essere così. Ma questi tipi di colori sono particolarmente difficili da realizzare, è improbabile che non siano intenzionali. In altre parole, Sua Altezza li ha deliberatamente scelti?"


'Chimica Elementare' era blu, 'Fondamenti teorici di scienze naturali' era anche blu, "Matematica Elementare" era verde e "Chimica livello intermedio (frammenti)" è scritto con un colore viola. Non danno nell'occhio quando si guardano singolarmente, ma se messi insieme, attirano particolarmente l'attenzione.


"Probabilmente per una questione d'estetica?" ipotizzò Chavez.


Thea




                                


                                



