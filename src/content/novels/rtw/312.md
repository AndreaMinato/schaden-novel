---
title: Capitolo 312 – La Guerra dei Mortali (Parte II)
pubDate: 2025-08-07T11:37:50.973Z
tags:
    - rtw
---










I mortali non possono sconfiggere i Diavoli, pensò Isabella tra sé, pertanto la Chiesa ha istituito l’Armata della Punizione Divina.


Possiedono una forza considerevole, non provano dolore, non conoscono la paura, e ciò li rende l’arma migliore contro i Diavoli. Nonostante non posseggano la capacità di agire in modo indipendente, ciò non necessariamente costituisce uno svantaggio nelle battaglie tra le armate.


Contro una forza così potente, normalmente una guarnigione di mortali non riuscirebbe mai a resistere.


Specialmente dopo aver perso la protezione delle mura cittadine, continuare a cercare di sconfiggere le forze d’élite della Chiesa in una lotta caotica non è altro che una pia illusione.


Come una forte onda dorata, l’Armata del Giudizio s’infranse sul cancello principale delle mura della Città di Wolfsheart, entrando in un combattimento corpo a corpo contro tutti i difensori riuniti. Sembrava che la rossa Armata della Punizione Divina stesse camminando su un terreno pianeggiante mentre scavalcava le mura crollate e massacrava chiunque tentasse di arginare l’ondata nemica.


“Vuoi andare ad aiutarli?” chiese Isabella, dopo essersi voltata verso Zero.


Quest’ultima sbadigliò e disse, disinteressata, “No, la mia magia è limitata, devo risparmiarla per i bersagli importanti.”


“Potresti usare la spada, il martello, la balestra per combattere e basta, ah”, disse Isabella, contrariata, “Per quanto possano provarci, non riuscirebbero a sconfiggerti.”


Zero scosse la testa, “Se andassi, vincerebbero facilmente. Se non andassi, vincerebbero facilmente comunque. Non avrebbe senso, perciò non mi va.”


“Va bene,” cambiò argomento, “Perché hai fatto quella cosa, prima?”


“Perché?”


“Mentre ti divertivi con i prigionieri, la faccia del Vescovo si è irrigidita tutto il tempo,” disse Isabella. “Sembra che lui non apprezzi il tuo genere di processi, tra l’altro è anche il candidato favorito a diventare il prossimo Papa, quando giungerà quel momento, potresti soffrirne molto.”


“L’unica ragione per cui Sua Eccellenza Mayne è arrabbiato è perché non è ancora diventato Papa,” disse Zero con noncuranza. “Quando si recherà alla biblioteca in cima al Tempio del Segreto Fondamentale, realizzerà che la mia maniera di gestire le faccende è il modo giusto per compiacere Dio.”


“Quale… maniera di gestire?”


“Recitando, ah,” la Purificata si ravviò i capelli per sistemare lo scompiglio causato dal vento. “Dio non è mai disceso sulla terra e non protegge neanche la sua gente. Soltanto prefiggendoci un unico fine illusorio possiamo garantire di prendere il controllo quando qualcun altro fallisce, con la speranza di ottenere il suo favore. Questo concetto non rispecchia forse il processo che ho appena condotto? Almeno, io gli ho fornito un fine reale, cosa che Dio non farà mai. Non abbiamo neanche la garanzia che il suo fine sia realistico o solo un nostro folle delirio. Eppure, nonostante tanta incertezza, continuiamo comunque a slanciarci in avanti, incuranti della nostra stessa salvezza… Tsk, tsk, questa sì che è la messinscena più meticolosa.”


Di cosa parla questa donna? Perché non capisco nemmeno una parola? Isabella aggrottò le sopracciglia e chiese confusa, “Sei mai stata alla biblioteca?”


“No,” si strinse nelle spalle, “Queste parole mi sono state dette da Sua Eccellenza O’Brian. Non è una strega, e la sua vita sta già volgendo al termine. Ho sentito dire che quando i mortali arrivano alla loro fine, iniziano a ripercorrere il loro passato e sperano sempre di trovare qualcuno con cui parlarne. Vuole persino lasciare che lo inghiottisca prima che muoia.”


“Non puoi—”


“Certamente non devo, Sua Eccellenza Mayne s’infurierebbe,” la interruppe Zero, “Sta’ tranquilla, so cosa mi è permesso fare e che cosa no.” Un ghigno misterioso le increspò le labbra, “C’è un’altra eventualità. Cosa succederebbe se perdessi? Non potrei offrirgli il mio corpo in dono?”


“Non credo. Se tu perdessi, è probabile che non succederebbe nulla.” Isabella sospirò, questa donna è strana, probabilmente a causa del suo potere – dopo aver inghiottito così tante persone, deve essere difficile per lei imbattersi in qualcosa che non abbia ancora sperimentato. Ciò la porta ad essere raramente interessata a qualcosa, e anzi, a far tutto solo per trarne piacere. Inoltre, solo un piacere insolito la soddisferebbe.


Isabella volse nuovamente lo sguardo verso il campo di battaglia. Un gruppo di banditi improvvisamente spuntò fuori dalle voragini nelle mura della città e iniziò a caricare verso le fila dell’Armata della Punizione Divina. La maggior parte di loro finì per lanciare grida di dolore, trafitta dalle lance, ma qualcuno riuscì anche a sgattaiolare inosservato. Si iniziò ad udire il suono delle esplosioni, seguito dal fumo che si innalzava colmando i buchi nelle mura.


Questa deve essere la nuova arma alchemica che è comparsa nell’ultimo assedio, pensò lei. Sembra piuttosto potente; per questo sarebbe un’ottima scelta adoperarla contro le bestie demoniache. Ma usarla nel tentativo di affrontare l’Armata della Punizione Divina è soltanto una via rapida verso il suicidio. Se non fosse per quelle pillole, non si azzarderebbero neanche solo ad avvicinarsi ai soldati dell’Armata della Punizione Divina.


Sull’altro fronte, la possente ondata dell’oceano dorato rallentò nel vedere delle fiamme violente innalzarsi sul sentiero che attraversava i cancelli della città, separando i soldati che vi erano già entrati da quelli che vi si trovavano ancora davanti. Alcune persone che erano state investite dalle fiamme iniziarono disperatamente a rotolarsi per terra per provare ad estinguerle, ma i loro sforzi erano vani.


“Hmm… il potere della Pietra della Vendetta Divina è aumentato in modo esponenziale, al di là dei cancelli. Sono addirittura presenti due pietre di alta qualità. Sembra che sia giunto qualcuno di importante.” Isabella schiuse le labbra.


“Se le cose stanno così, andiamo e facciamola finita,” disse Zero, stiracchiandosi comodamente.


“Ma quei due non sono né il Re Lupo né la Regina delle Acque Chiare,” riferì Isabella lanciando un’occhiata alla città, “La reattività più intensa è ancora dentro il castello. Sei sicura di voler andare?”


“L’Armata non è forse in pericolo? Vincere facilmente e vincere miseramente non sono la stessa cosa. Devo comunque aiutare Sua Santità O’Brian a ridurre le perdite,” Zero inclinò la testa e aggiunse con serietà, “Proprio come ho detto prima, io servo la Chiesa con tutta me stessa.”


…


Era già pomeriggio quando le linee difensive della Città di Wolfsheart cedettero all’assedio. Dopo che i soldati dell’Armata della Punizione Divina ebbero preso il controllo dei cancelli della città, l’Armata del Giudizio iniziò ad inseguire i soldati avversari rimasti per ripulire le strade da ogni residuo di resistenza.


“I bersagli hanno iniziato a spostarsi,” disse Isabella dopo aver guardato verso il castello, “Sembra che vogliano raggiungere il molo sul fiume.”


I due che avevano organizzato la resistenza sulle mura e ai cancelli cittadini erano i figli del Re Lupo. Ed ora, tramite le informazioni raccolte inghiottendoli entrambi, Zero ebbe la conferma definitiva che le due Pietre della Vendetta Divina in movimento ad altissima reattività erano senza dubbio i due obiettivi primari della missione.


Inoltre, si erano anche occupate di una strega caduta che, a giudicare dall’aspetto e dai vestiti che indossava, sembrava appartenere ad un altro clan. Dopo la morte della strega, parve che la milizia che aveva osato sfidare l’Armata della Punizione Divina si fosse ridotta di molto.


“Probabilmente vogliono andar via in nave,” disse Zero con un sorriso florido. “Andiamo a completare la missione che ci ha assegnato Sua Santità.”


Il modo di agire avversario aveva lasciato intendere chiaramente che fossero molto prudenti. Andando verso il molo, avevano cambiato strada più volte, e quando finalmente erano giunti al pontile, non si erano imbarcati su una di quelle grosse navi dai vessilli neri, ma al contrario avevano optato per un piccolo sloop (1) mercantile.


Non importava quanto si sforzassero di occultare la loro posizione, i loro spostamenti venivano costantemente scovati dalla sempre vigile Isabella.


Nell’istante in cui il Re Lupo e la Regina delle Acque Chiare si imbarcarono dal molo, due figure giunsero dall’altro lato del pontile. C’erano venti soldati in più sulla barca, molti dei quali erano guardie del corpo. Quando videro le due comparire, capirono subito che qualcosa stesse andando storto, senza neanche doverci riflettere. Pertanto tutti estrassero le armi e saltarono giù dall’imbarcazione, scagliandosi contro le Purificate.


Per Zero fu un’ulteriore occasione per mostrare le sue abilità superiori in combattimento. Era a mani nude, quando afferrò la spada di una guardia del corpo per attirare tutti a battersi con lei. Ad ogni fendente faceva collassare un avversario, con passi agili e rapidi, soltanto in pochi riuscivano a prevedere quale sarebbe stata la sua prossima mossa. Che fosse solo un colpetto, un affondo, un taglio o una parata, Zero impiegava sempre la quantità adeguata di forza e sfruttava l’angolazione migliore per attaccare, e ben presto più di una dozzina di guardie giacquero a terra, tutte perite della stessa spada.


Il Re Lupo sfoderò la spada che aveva in vita, pronto a lanciarsi in uno scontro disperato.


“Isabella!” urlò Zero.


“Lo so,” quest’ultima sfruttò subito la sua abilità – formando un raggio di luce visibile solo ad occhio magico. Nel campo visivo di Isabella apparvero le sfere senza luce costituite dalle Pietre della Vendetta Divina, ciascuna oscillante con diversa frequenza, come delle increspature a pelo d’acqua. Tenne sotto controllo il suo campo finché non vibrò alla stessa frequenza, connettendolo quindi alla sfera della Pietra della Vendetta Divina. I confini delle due increspature si annullarono a vicenda immediatamente, facendo sì che la sfera diventasse regolare e liscia.


In quel momento, Zero si trasformò subito in un raggio di luce fioca, instillandosi nel corpo del Re Lupo.


Quest’ultimo iniziò a contorcersi prima di assumere la forma della Purificata, dopo aver assistito a ciò, la Regina delle Acque Chiare si mostrò incredula, “Com’è possibile? Perché riesci ad attivare il tuo potere in presenza delle Pietre della Vendetta Divina?”


“Perché le Pietre della Vendetta Divina non sono ciò che credete…” disse Isabella, cercando ancora di appianare le increspature della sfera del suo avversario, “Ma non c’è alcun motivo per cui tu venga a saperlo, perché… è giunta la tua fine.”


Non appena ebbe finito di pronunciare quelle parole, Zero si scagliò contro Garcia.










Meiling


💬 Erialis Decisamente una vecchia strega.  Uff questo capitolo si accompagna bene ad un giorno di pioggia come questo sono giorni che piove qui a Parma.  (1) Sloop è una piccola imbarcazione a vela, dotata di un solo albero.




                                


                                



