---
title: Capitolo 317: Un Freddo Sarcofago
pubDate: 2025-08-07T11:30:06.729Z
tags:
    - rtw
---














Fulmine sentì i brividi attraversarle il corpo.


Si ricordò improvvisamente tutte le storie che circolavano tra gli esploratori – Demoni che strisciavano dall’abisso, i fantasmi vendicativi che continuavano a portare rancore al termine della loro vita, o i non-morti vaganti. Questi erano gli incubi di ogni esploratore, anche se erano già morti, erano ancora capaci di prendere la vita di qualcun altro. Erano particolarmente bravi nelle illusioni e negli inganni, quindi magari uno di quei mostri era nascosto in questa rovina?


Sebbene Tuono avesse detto che quelle storie erano solo fantasie inventate da degli esploratori di terz’ordine, in quel momento lei si sentiva scossa nel profondo dell’anima. Altrimenti, chi sarebbe mai riuscito a continuare a gridare sotto l’assedio del Demone, tenendo anche lo stesso tono di voce e intervalli dopo tutti quei mesi?


Ora si trovava di fronte ad un dilemma – se si trattava davvero di quelle cose malvage delle tradizioni popolari, avrebbero ucciso tutti i Demoni, ma poi sarebbe diventato difficile per lei scappare dopo aver oltrepassato i confini del loro dominio. Ma se la controparte è stata capace di resistere sino ad ora, allora quei Demoni non dovrebbero essere ancora dentro, cosa dovremmo fare?


Dopo aver esitato per un attimo, alla fine, decise di volare indietro da Maggie per discutere la prossima mossa con lei.


Dopo aver ascoltato un breve racconto sulla situazione attuale, Maggie sollevò la sua testa e disse, “Potremmo spegnere la torcia e trovare furtivamente la nostra strada guu, in questo modo quei Demoni non riusciranno a vederci.”


“Uh, ma poi nemmeno noi riusciremo a vederli.”


“Posso trasformarmi in un gufo,” disse il piccione strofinandosi il viso, “L’oscurità della notte non è un gran problema per me, guu.”


Gli occhi di Fulmine si illuminarono, “Ѐ una buona idea, ma… quelle malvage creature leggendarie, loro vivono nell’oscurità per tutta la loro vita. Questo non significa che potrebbero avere un metodo per trovare le loro prede? In caso contrario sarebbero dovuti morire di fame da tempo, giusto?”


“Non avevi detto che sono tutte storie inventate per spaventare le persone?”


“Non l’ho detto io, ma mio padre.” La corresse la ragazzina.


“Fa lo stesso. Ad ogni modo, vivendo a Graycastle non ho mai sentito parlare di questi mostri non-morti, se fossero davvero così orribili, non sarebbero rimasti solo in un posto piccolo come i Fiordi, no?” dei raggi di luce uscirono improvvisamente da Maggie, e il piccione iniziò a gonfiarsi all’improvviso, trasformandosi in un gufo grigio-marrone, i suoi occhi pieni di desiderio, “Pensavo che ti sarebbero interessate queste leggende.”


Proprio così, se voglio qualificarmi come esploratrice, non dovrei lasciarmi scappare l’opportunità di verificare una leggenda. Per non parlare del fatto che devo ancora sconfiggere i demoni nel mio cuore, se scappassi ora, tutti gli sforzi che ho fatto finora andrebbero sprecati. Dopo aver esitato per un momento, Fulmine decise di seguire il suggerimento di Maggie.


Ma aspetta… il motivo per cui voglio esplorare le rovine a tutti i costi è che così posso superare la mia paura, ma perché Maggie è interessata ad esplorarle? Non è che…


“Non è che sei così impaziente per il cesto di uova, vero?”


Ascoltando la domanda, il gufo sbatté i suoi due grandi occhi, prima di girare la sua testa altrove.


…


Stando nuovamente di fronte all’entrata del sotterraneo, Fulmine fece un profondo respiro, impugnando saldamente la sua pistola mentre metteva silenziosamente piede nel buio più profondo.


Si sentiva molto più calma rispetto a prima, forse perché Maggie era rannicchiata sulla sua spalla.


Il terreno sotto i suoi piedi era molto umido, così tanto che potevano incontrare delle pozzanghere di tanto in tanto. Quest’area era il punto più basso del terreno, perciò la pioggia che cadeva sulla torre sarebbe lentamente confluita lì. Sebbene il sotterraneo fosse dotato di un sistema di drenaggio in generale, dopo aver affrontato il vento e la pioggia per centinaia di anni, quei canali nascosti erano molto probabilmente già intasati da tanto tempo.


Maggie le accarezzò la testa con le sue ali, segnalandole la presenza di una scala, davanti a loro, che portava in basso.


Fulmine rallentò il passo, e con attenzione, poco a poco, cercò la sua strada per il bordo della scalinata. Poi, dopo aver sceso cautamente le scale e aver voltato l’angolo, vide improvvisamente comparire una luce ad attenderle.


Una morbida luce gialla, proveniente dalla fine della scalinata, penetrava l’oscurità e quando scendeva sul pavimento si rifletteva in onde tremolanti.


La studiò attentamente per un momento, solo per scoprire che ciò che tremolava leggermente sulla superficie era in realtà del liquame. Dando un’occhiata alla parte inferiore della porta, che era sommersa dall’acqua, si poteva vedere che il livello dell’acqua nel sotterraneo arrivava all’incirca al ginocchio.


Camminò lentamente verso il punto tra la scalinata e l’acqua, sollevò entrambi i piedi dal pavimento, fluttuò lentamente verso la porta e gettò uno sguardo indagatore all’interno.


Vide che l’area dietro la porta era spaziosa e vuota – il sotterraneo della torre di pietra era incredibilmente enorme, offrendo molto più spazio dell’area che aveva ricoperto sul terreno. Non riuscì ad individuare nessuna fiaccola accesa che potesse dar vita a quella luce gialla. Al contrario, sembrava che quella luce provenisse direttamente dalle pietre incastonate nei muri. Essa delineava approssimativamente i contorni del sotterraneo, e allo stesso tempo permetteva a Fulmine di vedere tutto ciò che era all’interno della stanza.


Al centro della stanza si ergeva una piattaforma di pietra con numerose figure in cima. Stando alle loro massicce dimensioni e il carapace sulle loro schiene, pareva fossero tutti Demoni. Fortunatamente, i nemici non avevano ancora notato alcun movimento provenire dalla porta. Ognuno di loro stava tenendo con una mano una lancia e con l’altra un grosso scudo, circondando una pietra blu eretta sulla sommità della piattaforma.


In quel momento, il grido d’aiuto diventò sempre più chiaro, come se qualcuno stesse gridando direttamente nelle loro orecchie.


“Salvami, salvami…”


Fulmine dovette deglutire. Cosa dovrei fare adesso?


“Noi…”


“Andiamo a salvarla, tesoro,  guu,” sussurrò Maggie al suo orecchio.


“Eh?” la ragazzina si spaventò, “Ma ci sono un sacco di Demoni… non possiamo vincere contro di loro!” sentì la sua mano, che teneva saldamente la pistola, iniziare a sudare, “Non sarebbe un problema se ci fosse Sorella Usignolo al posto mio, ma io da sola… non posso farlo.”


“Sono loro i demoni di cui parlavi?” domandò Maggie, “Pare siano già morti, guu.”


“Cosa? Morti?”


Nel momento in cui la sua voce si dissolse, Maggie era già volata verso la scena, causando a Fulmine un grande spavento, stordendola per un istante. In caso contrario, non si sarebbe mai dimenticata di lasciar indietro la sua amica. Ma quando tornò finalmente in sé, Maggie si era già scaraventata contro uno di quei Demoni. Senza nessun’altra opzione a disposizione, Fulmine strinse i suoi denti e sollevò la sua arma; cercando di ricordare tutti i punti più importanti che le erano stati insegnati da Usignolo.


Ma quello che vide in seguito, fu completamente diverso da ciò che si aspettava. Quando il gufo beccò il Demone per due volte, esso si sbriciolò, proprio come delle pietre rotte, dopo aver sperimentato innumerevoli anni di vento e gelo, si trasformano in un mucchio di polveri fluttuanti.


Cosa sta succedendo? Fulmine si avvicinò al fianco di Maggie e osservò gli altri tre Demoni con stupore.


Guardandoli sotto la debole luce gialla, aveva scoperto che i loro corpi erano ricoperti da minuscole crepe, e che i ragni avevano tessuto delle ragnatele tra le loro gambe. Guardando attraverso i loro orribili elmi, poteva vedere che i loro occhi e la loro pelle erano diventati pallidi, non mostrando tracce di vitalità. Era così, pensò, Al buio, gli occhi di un gufo sono certamente migliori dei miei. Questo ha permesso a Maggie di riuscire a parlare con tanta sicurezza.


Ma prima che potesse rilassarsi, lo sguardo di Fulmine venne già completamente attirato da qualcos’altro.


Sull’alta piattaforma circondata dai Demoni, c’era un enorme cubo. Quello che a distanza sembrava essere una colonna di pietra, in realtà si rivelò essere un cristallo trasparente se osservato da vicino. Avvolta nel cubo c’era una donna che indossava un abito meraviglioso, i suoi occhi erano chiusi, le sue mani aperte e tese, e i suoi capelli sparsi dietro di lei come se stessero ancora fluttuando al vento.


“Ѐ una strega, guu?” chiese Maggie mentre volava in cima al cristallo, per poi beccare violentemente contro la sua superficie. Tuttavia, stavolta l’oggetto non si sbriciolò in innumerevoli pezzi, al contrario, emise un suono nitido e chiaro, “Molto duro, guu!”


“Non lo so,” mormorò Fulmine mentre poggiava la sua mano contro il cristallo. Un brivido di freddo le penetrò la pelle – la superficie del cristallo era coperta da uno spesso strato di polvere, ciò rendeva ovvio il fatto che la donna fosse rimasta in quel “sarcofago” per molto tempo. Eppure la sua espressione era ancora così viva, le sue sopracciglia erano raccolte in un’espressione accigliata che la facevano sembrare un po’ confusa, ma più che altro, sembrava anche un po’ ansiosa e preoccupata.


“Salvami…”


Il suono fu nuovamente udibile, proveniva da dietro il cristallo.


Haru




                                


                                



