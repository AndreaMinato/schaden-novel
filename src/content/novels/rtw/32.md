---
title: Capitolo 32: Cavaliere
pubDate: 2025-08-07T11:30:06.660Z
tags:
    - rtw
---


Quando Brian si svegliò, la prima cosa che attirò la sua attenzione fu il soffitto bianco.


La luce del sole, che splendeva attraverso la finestra, era un qualcosa di intenso, così dovette chiudere un po’ gli occhi. Poi, quando i suoi occhi si abituarono alla luce solare, li riaprì nuovamente, solo per trovare immutata la scena di fronte a sé.


Avendo la sensazione di non essere in un sogno, pensò: sono… ancora vivo? Cercò di muovere il suo corpo, ma presto si rese conto di riuscire solamente a muovere un po’ le dita. Sembrava che tutta la forza del suo corpo l’avesse abbandonato.


Dopodiché sentì qualcuno gridare: “Si è svegliato! Andate ed informate Sua Altezza!”


Sua Altezza? Brian sentiva come se il suo cervello fosse impastato ed i suoi processi cognitivi rallentati rispetto al solito. Ad ogni modo, che cosa era successo dopo il mio svenimento? Riesco a ricordare solo Vipera che trafiggeva il mio petto, che stavo morendo e che nei miei ultimi istanti di vita ho visto una donna spettrale sconfiggere tutti i nemici in maniera straordinaria…


Subito una cameriera arrivò ad aiutarlo a rialzarsi, in modo tale da permettergli di riuscire a sedersi sul letto. Poi un’altra cameriera arrivò con una bacinella in mano, si sedette di fianco a lui e iniziò immediatamente ad aiutarlo a lavarsi il viso. In tutta la sua vita, Brian non aveva mai sperimentato un servizio personale completo di questo tipo. Inoltre, le cameriere erano tutte giovani donne e ciò rendeva le circostanze davvero imbarazzanti per lui.


Fortunatamente la situazione non durò a lungo. Appena il quarto Principe entrò nella stanza, tutti gli altri la abbandonarono.


Brian poteva sentire un’ondata di calore all’interno del suo cuore. Aveva tanto da chiedere, ma poi, quando provò ad aprire bocca non seppe da dove cominciare. Ma contrariamente a ciò che si aspettava, Roland annuì e disse: “Conosco già tutti i tuoi successi passati e, Brian, meriti il titolo di eroe”.


Sentendo la parola “Eroe”, Brian sentì i suoi occhi iniziare a lacrimare all’improvviso. Iniziò a singhiozzare e la sua voce era soffocata: “No… Vostra Altezza, il mio amico… è il vero…”


Roland gli diede una pacca sulla spalla per confortarlo.


Era esattamente come Usignolo aveva previsto. Dopo essere stato trascinato nella sala delle torture, Taglio Brutale iniziò a raccontare tutto ciò che sapeva, prima che persino il carceriere mettese le mani su di lui.


Colui che si celava dietro questo gruppo, non era sua sorella o qualcuno degli altri suoi fratelli e sorelle, ma la Famiglia Elk della Fortezza Longsong. Il Conte Elk era in contatto con il suo lontano parente Hiller Dmtry. Successivamente, Taglio Brutale aveva ottenuto il controllo sulla maggior parte delle guardie cittadine con un’allettante ricompensa. Inoltre, aveva anche inviato un assassino a rimpiazzare uno dei membri della squadra, in modo tale da prevenire incidenti in corso d’opera. Il loro intento non era assassinare Roland, come lui aveva pensato, ma bensì dare fuoco alle riserve di cibo, così sarebbe potuto tornare ubbidientemente alla fortezza.


La loro cospirazione aveva avuto come risultato la morte di un innocente – Levriero. Quest’ultimo cercò di fermare Taglio Brutale non appena sentì parlare del suo intento criminale, ma venne accoltellato a morte con un pugnale da uno dei suoi sottoposti.  La posizione del membro della guardia, sostituito da Vipera, era sconosciuta. Quando non vide il fuoco fuoriuscire dai meandri del castello e si rese conto che Taglio Brutale non sarebbe tornato, probabilmente aveva realizzato che il piano fosse stato scoperto ed abbandonato.


Per aiutare a stabilizzare l’umore di Brian, Roland gli promise: “Il tuo amico Levriero avrà un funerale appropriato per il suo sacrificio. La sua famiglia riceverà le cure adeguate, in futuro non si dovranno preoccupare mai più del cibo”.


“La ringrazio, Vostra Altezza”, Brian fece un respiro profondo, “Devo sapere. Taglio Brutale… è morto?”


“No, è ancora vivo”.


Brian chiuse gli occhi tristemente. Avrebbe preferito che non avessero soccorso Taglio Brutale, cosicché sarebbe potuto essere trascinato all’inferno piuttosto che essere entrambi vivi. Ma ora, le possibilità di realizzare il suo desiderio diventavano scarse… Non c’era dubbio che Taglio Brutale fosse colpevole, ma i peccati commessi dalla nobiltà potevano sempre essere riscattati col denaro. Fino a quando suo zio sarebbe stato disposto a proteggerlo, era molto probabile che Taglio Brutale non sarebbe morto. Era molto più plausibile che non avrebbe nemmeno avuto bisogno di andare in prigione.


Roland poteva senz’altro indovinare i suoi pensieri: “Hiller Dmitry, lo zio di Taglio Brutale, è anche un lontano parente della Famiglia Elk nella Fortezza di Longsong. Il capo famiglia è Luke Dmitry, un vassallo sotto il Duca Ryan, ma il fatto che sia il lontano zio di Taglio Brutale…”, si fermò per un piccolo momento, “Non influenzerà il verdetto finale. Taglio Brutale verrà condannato a morte per impiccagione e mancano solo tre giorni alla sua esecuzione. Se riesci a guarire prima di allora, sei invitato ad assistere, se lo desideri”.


Brian rimase sbigottito: “Ma… Ma Vostra Altezza, i membri della nobiltà possono comprare la loro libertà, non potete oltraggiare tale norma”.


Roland agitò la mano in modo sprezzante, indicando a Brian che non si sarebbe dovuto preoccupare per questo. “Ѐ un nobile? Forse per te. Egli è nato in una famiglia che fa parte di un ramo della Famiglia Elk, dunque le posizioni che entrambi ricoprite sono altrettanto distanti come i Cieli e la Terra. Peraltro, è risaputo che non possieda né un titolo né alcuna terra, quindi semplicemente non può essere considerato come un nobiluomo. Inoltre, anche se fosse un nobile, aver condotto un’intrusione nella residenza reale e terrena del Principe e aver tentato di dare fuoco alle scorte alimentari, ignorando la sorte dei duemila abitanti di Città di Confine, sarà abbastanza per essere dichiarato colpevole. Sommando insieme questi tre peccati, non potrà semplicemente essere perdonato”.


Al tempo in cui Roland aveva ordinato la morte di Tyre, si era sentito un po’ esitante, ma Taglio Brutale apparteneva ad una categoria totalmente imperdonabile. Se avesse avuto successo, tutti i piani futuri di Roland per Città di Confine sarebbero stati distrutti e lui non avrebbe avuto la possibilità di far tornare le cose come prima. Questo era molto più ripugnante di un diretto tentato omicidio nei confronti di Roland.


Quanto alla possibilità che il suo gesto avrebbe potuto infastidire la Fortezza di Longsong, chi se ne frega! Dal momento che la controparte non aveva voluto cooperare con lui, ovviamente lui non aveva raggiunto un compromesso con loro. Avevano persino cercato di utilizzare delle subdole tattiche per incastrare l’intera popolazione di Città di Confine. Allo stesso tempo questo incidente aveva anche insegnato a Roland una lezione – La battaglia politica di questo mondo era diversa da quella che aveva appreso dal suo mondo precedente; lì si sarebbero concentrati di più a competere sottobanco, ma qui erano molto più inclini a mettere il tavolo da parte e ad utilizzare un metodo più sanguinoso. “Riposa bene. Hai perso gran parte della tua forza, dunque non lasciare il castello. Ho fatto in modo che altre persone si occupino del tuo lavoro e, alla fine dei Mesi dei Demoni, terrò la tua investitura”.


“Vostra Altezza”, dopo aver sentito la parola “investitura”, Brian guardò verso il Principe con incredulità, “Intendete…”


“Sì, diventerai uno dei miei cavalieri, Signor Brian” replicò Roland con un sorriso.


*


“Preparare – colpire!”


Van’er colpì un manichino di legno con la picca e, ad entrambi i lati, anche i membri della sua squadra fecero lo stesso, con la stessa forza e quasi dalla stessa angolatura.


Questa volta, era il suo centesimo tentativo.


Gli era rimasto solamente un tremolio alle braccia e già pensava che non sarebbe sopravvissuto a questo addestramento. Malgrado il fatto che iniziò ad avere questo pensiero dopo il suo cinquantesimo tentativo, continuava a resistere. Dopo una settimana di condizionamento, obbedire a ogni ordine dato era diventato un riflesso naturale. Onestamente, lui stesso fu il più sorpreso del fatto che poteva continuare a resistere.


“Tutti – Riposo”.


Dopo che Ascia d’acciaio gridò il suo ordine, Van’er poté improvvisamente sentire espirare intorno a sé. Anche Van’er espirò, poi posò la picca a terra mentre si sedeva sul suolo.


Ora, finalmente, realizzò che la loro milizia non era incaricata di essere la truppa messaggera per la guardia o i cavalieri. Dopo una settimana di eccentrici allenamenti, l’addestramento si orientò più verso la lotta. Per esempio: ora si trovavano sul muro cittadino e stavano sfoderando le loro picche secondo gli ordini del capitano – anche se queste picche erano sostituite da dei pali in legno, ognuno poteva immaginare i loro ruoli futuri.


La squadra logistica non avrebbe mai fatto esercizi di questo tipo, dunque questo significava anche che avrebbero affrontato le bestie immonde sul muro. Naturalmente, pensando a tutto ciò, Van’er ebbe paura. Aveva persino pensato di svignarsela, ma non sapeva perché, vedendo i compagni intorno a lui con il pensiero di tre pasti al giorno e un buon salario, lentamente aveva cambiato idea.




Haru                                


                                



