---
title: Capitolo 320- Incantesimo Dormiente
pubDate: 2025-08-07T11:37:50.974Z
tags:
    - rtw
---










Fiordi, Isola Dormiente.


"Non mi sarei mai aspettata che il primo ospite di "Incantesimo Dormiente" sarebbe stato lei" disse Tilly sorridendo e consegnandogli una tazza di zuppa di pesce bollente, "siamo riuscite a esplorare l'Isola d'Ombra solo grazie al suo aiuto".


"Lei è troppo gentile" rispose Tuono prendendo la zuppa di pesce, "Per quanto riguarda i mari inesplorati, anche se non ricevessi altre commissioni da Lei, non mi dispiacerebbe comunque andarci qualche altra volta per inclinazioni personali. In tutta onestà, senza il sostegno delle Sue streghe, l'esplorazione del mare ad est dell'Isola d'Ombra sarebbe stato sicuramente molto più pericolosa per degli esploratori". Sorseggiò la sua zuppa di pesce, poi emise un sospiro: "Ah ... è una zuppa del pesce con la coda nera, davvero deliziosa".


Sia il tè nero che la birra erano impopolari nei Fiordi. In estate i suoi abitanti mangiavano solitamente una ciotola di gelatina di pesce freddo, mentre quando le temperature si abbassavano, mangiavano una ciotola di zuppa di pesce bollito. Una volta cotti, i diversi tipi di pesce avevano gusti molto diversi. Era un'usanza che Tilly aveva appreso solo dopo essere arrivata a Isola Dormiente.


"Quindi, era impaziente di venire a visitare l'Incantesimo Dormiente?"


"Sarebbe più corretto dire che non vedo l'ora di prendere parte alla prossima spedizione", affermò Thunder. "La scena che ho visto l'ultima volta che ho guardato attraverso il cannocchiale mi ha lasciato esterrefatto. Che segreti si nascondono dietro questa terra e per quale motivo un cancello di pietra è stato inciso su quella scogliera a strapiombo? Vorrei poter volare lì e andare a dare un'occhiata".


"È quindi ..." anche Tilly si versò una ciotola di zuppa di pesce, "dovrebbe già sapere che sto pensando di andare personalmente a Città di Confine. Uno dei motivi è quello di parlare personalmente con il suo Signore e l'Unione delle Streghe, un altro è quello di accrescere le mie conoscenze assistendo ai Mesi dei Demoni a Città di Confine. Lei... non vorrebbe forse venire con noi e dare un'occhiata?"


Per un momento Tuono rimase in silenzio, poi però rispose con un sorriso smagliante: "Non ancora. Per il momento dovrebbe starsi divertendo abbastanza laggiù, anche il modo in cui è adesso è buono... Dopo tutto, il problema dell'esplorazione è che è possibile che un giorno si verifichi un incidente. Ho già perso sua madre, non voglio davvero perdere anche lei. Quando sarà il momento, vorrei domandarle di... "


"Lo farò" promise Tilly con un cenno. "Dopotutto, anche lei è uno dei nostri membri" dopo quella frase si fermò e gli sorrise prima di continuare: "Tuttavia, gli affari sono affari. Benché lei ci abbia molto aiutate, deve comunque considerare i costi di impiego delle nostre streghe".


"Certo, gli affari sono affari, questa è lo stile dei Fiordi" Tuono finì la sua ciotola di zuppa di pesce prima dirsi d'accordo con la sua interlocutrice ridacchiando.


....


"Allora, chi ha assunto?" Quando vide che Tuono lasciava il palazzo, Cenere entrò nella sala dall'esterno e si sedette a gambe incrociate davanti a Tilly.


"'Assistente magico' Molly, 'La porta del caso' Orbita e 'Burattino' Ombra (1)" Tilly srotolò il contratto "Alla fine, la tariffa è stata di 4800 ori reali. Un rimborso molto generoso, non credi?"


"Quattromila ..." Cenere sgranò gli occhi: "Da dove ha preso tutti questi soldi?"


"Non scordare che Tuono è il più famoso esploratore dei Fiordi" le ricordò ridendo la Quinta Principessa: "Che si scoprano nuove rotte o si trovino dei tesori durante l'esplorazione di nuove terre, tutto ciò porta denaro in abbondanza. Questo è il motivo per cui è riuscito più volte a reclutare un così grande numero di marinai esperti disposti a seguirlo nell'esplorazione di quelle zone misteriose e pericolose. Tuttavia, con le streghe può ridurre notevolmente il rischio, e sin dai tempi antichi si è sempre considerato un buon affare il potere compensare il rischio con il denaro".


"Ma va comunque davvero bene...?" chiese Cenere incerta: "L'istituzione di una gilda con un sistema di tariffe (2) porterà davvero molta ricchezza a Isola Dormiente, ma, allo stesso tempo, le abilità di noi streghe saranno esposte e se persino la Chiesa lo venisse a sapere..."


“Incantesimo Dormiente” era il nome della nuova gilda formata da Tilly. Grazie ad essa, gli esploratori potevano assumere le streghe giuste come aiuto nelle spedizioni. Naturalmente, oltre che per quello, era possibile assumerle anche per molti servizi utili, come la riparazione di oggetti danneggiati, la produzione di opere d'arte di alta qualità, la costruzione rapida di case, la fornitura di insetticidi per la coltivazione di fiori e così via. L'unica condizione era che le abilità delle streghe non potevano essere utilizzate per fini malvagi, per il resto 'Incantesimo Dormiente' avrebbe accettato qualsiasi compito.


Ovviamente, tutto ciò era possibile solo rivelando pubblicamente le loro abilità.


Tilly prese la mano di Cenere: "Non te l'ho già detto? Non mi importa dei reali d'oro, ma spero che attraverso la gilda sempre più persone conoscano Isola Dormiente, e quindi ci raggiungano per stringere un accordo. Tuono ha un detto con cui mi sono trovata d'accordo: "La paura viene dall'ignoto". E lo stesso vale per le streghe. La paura della gente dei Fiordi e dei Quattro Regni non è altro che una diffamazione ad opera della Chiesa e il risultato della loro stessa ignoranza".


"Non posso costringerli a prendere l'iniziativa ed entrare in contatto con noi streghe e cercare di capirci. Dunque, non possiamo fare altro se non fare un passo avanti e iniziare a promuoverci attivamente. Continueremo a dimostrare loro che noi streghe non siamo i messaggeri del Diavolo e che le nostre capacità non sono strane e imprevedibili. Il nostro potere si risveglia dalla gente comune, e che la nostra essenza è ancora quella di un essere umano. 'Ogni volta che c'è una comprensione completa l'uno dell'altro, non ci sarà più nulla da temere'" la Principessa fece una pausa per un momento, poi continuò: "Per quanto riguarda la Chiesa, a loro non è mai importato di ciò di cui siamo capaci. Si limitano solo a mandare l'Armata dei Giudici per catturarci, o occasionalmente l'Armata della punizione divina. Inoltre, a prescindere dalle nostre capacità, di fronte alla Pietra Della Vendetta Divina sono tutte uguali".


"Spero che tu abbia ragione" sussurrò Cenere, "so solo come combattere e uccidere, e su questo argomento non sono in grado di aiutarti".


"Mi hai già aiutata molto" disse Tilly con un sorriso rassicurante. "Se vogliamo sviluppare ulteriormente Isola Dormiente, la cosa più importante per noi sarà fare in modo di creare dei contatti fra gli abitanti dei Fiordi e noi streghe dell'isola. La creazione della comprensione reciproca sarà un processo lento, e ho messo in piedi tutto questo solo per fare in modo che si accorci il più possibile. Inoltre, la gilda potrebbe anche svolgere un ruolo cruciale nel raggiungimento del nostro obiettivo" Tilly tirò fuori la lingua e poi sorriso furbo le si disegnò sul volto: "Serve anche a trovare nuovi usi alle abilità apparentemente inutili, così che le streghe non da combattimento non siano più discriminate o pensino che le loro abilità sono inutili".


Ascoltando il suo ragionamento, Cenere cominciò a ridere. "Ci sono sempre più ragioni per le tue azioni, il fatto che ogni volta sveli così tanti livelli uno dopo l'altro, rende molto difficile agli altri non accettarli".


"Questo è perché dico sempre la cosa giusta" affermò Tilly prima di cambiare argomento: "Maggie non è ancora tornata a Isola Dormiente, potrebbe esserle successo qualcosa?"


"Forse qualcosa ha fatto ritardare la sua partenza" Cenere rifletté sulle sue prossime parole: "Oppure ..."


"Oppure cosa?"


"Potrebbe non voler più tornare" concluse Cenere facendo spallucce, "Rispetto ai Fiordi, le condizioni di vita a Città di Confine sono molto migliori. Ti avevo detto di non mandare delle streghe lì già tempo fa. Cosa faremo se anche Miele o Lotus non volessero tornare?"


"In quel caso dovremmo andare immediatamente là" disse Tilly.


"Oh, beh, mi preparerò all'istante... cosa?"  Cenere si bloccò per qualche secondo, quando si fu ripresa abbastanza chiese: "N... noi andremo da loro?”


La Quinta Principessa incurvò le labbra. "Non eravamo forse rimasti d'accordo che li avremmo aiutati a resistere alle bestie demoniache, e mentre li aiutiamo, poterci riprendere le altre streghe? Se non abbiamo Lotus, l'anno prossimo gli immigrati da Baia della Luna Crescente non avranno case in cui vivere".


"Ma adesso, è rimasto solo un mese prima dell'inizio dell'inverno, dobbiamo davvero andarci in così poco tempo?"


"Passeremo molto tempo in viaggio. E se Città di Confine dovesse avere qualche problema lungo la strada potremmo aiutare le streghe il prima possibile, e ..." strizzò l'occhio a Cenere " voglio anche vedere in che tipo di persona il mio disgustoso fratello maggiore si è trasformato".


Thea


 


 Erialis 


1-Nel 146 ed elenco personaggi l’abbiamo chiamata Ombra senza l’altro nome.


2-Nel sito inglese è stato tradotto come bounty guild (letteralmente gilda di taglie) e i caratteri cinesi sono 赏金行会. La nostra traduttrice Meiling ha spiegato che i primi due caratteri oltre a significare “di taglie” significano qualcosa che “fa guadagnare soldi” o “una ricompensa monetaria” 


 
                                


                                



