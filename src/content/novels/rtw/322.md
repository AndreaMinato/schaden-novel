---
title: Capitolo 322- Ufficio Sicurezza dei Territori Occidentali
pubDate: 2025-08-07T11:37:50.975Z
tags:
    - rtw
---










Tornato al castello, Roland andò a sedersi sul trono del Signore che si affacciava sui soggetti raccolti nella sala sottostante.


Nella sua memoria, l'unica volta che il 4° Principe aveva usato il diritto di svolgere un processo era stata la prima volta che era venuto a Città di Confine. In seguito, dopo le sue ricadute con i nobili e la sua insoddisfazione per il suo stile di vita attuale in generale, aveva messo tutto nelle mani di Barov, senza mai chiedergli nulla a riguardo.


Vedendo che erano tutti presenti, Roland diede inizio al processo.


In un primo momento, lasciò che tutte le parti raccontassero le loro circostanze, poi pose loro delle domande: con Usignolo lì ad assisterlo segretamente non doveva preoccuparsi di determinare chi mentisse spudoratamente e chi fosse poco sincero, né serviva che avesse la mentalità meticolosa di un tristo mietitore. Stabilire il responsabile era semplice e immediato.


Presto fu fatta luce sull' intero caso.


Khoya Harvie non voleva in cuor suo accettare di venire privato della sua identità di cavaliere, ma allo stesso tempo si era anche stancato del noioso lavoro al Municipio, il che era sfociato in un senso di risentimento verso i rifugiati. Aveva sfruttato l'opportunità offerta dalla distribuzione del porridge per imporre di proposito ai rifugiati una tassa ed istigare una lotta tra le due parti. Aveva deliberatamente detto che dato che i servi della gleba che non avevano consegnato tutto il loro grano la scorta non era sufficiente e per questo motivo non potevano distribuire gratuitamente il porridge.


In effetti, ciò che infastidiva maggiormente Roland era che Khoya era riuscito a farsi pagare per diversi giorni solo perché indossava l’uniforme del Municipio e i rifugiati tacevano perché erano preoccupati delle possibili ritorsioni da parte dei funzionari. Fino ad oggi, quando un rifugiato di nome Vader si era fatto avanti per protestare contro il suo comportamento, e da questa agitazione era venuto tutto a galla.


Quando Roland capì finalmente tutta la situazione si sentì sollevato.


Un'organizzazione in ascesa dovrebbe essere piena di vitalità, piena di energia giovane. Più tardi, quando la situazione fosse più stabile, la corruzione e la rigidità sarebbero state inevitabili, ma questo doveva accadere solo dopo l'unificazione con la Fortezza Longsong. Se questi problemi comparivano già all'inizio, allora l'organizzazione era condannata a non arrivare molto lontano.


Tuttavia, ora sembrava che Khoya avesse agito da solo e che nessuno degli altri funzionari del Municipio fosse collegato alla questione. Inoltre, si trattava solo di estorcere denaro, e non di ciò che egli temeva di più, ovvero la vendita e rivendita di grano in privato da parte dei servi della gleba.


Naturalmente, per certi versi, Roland era responsabile se la situazione si era evoluta in questo senso. A causa della enorme carenza di manodopera del Municipio, Roland aveva posto i Cavalieri arresi sotto il comando di Barov dopo aver dato loro solo un accenno sulle circostanze e nessun ulteriore approfondimento o addestramento. Il risultato dimostrava che non tutti erano stati in grado di accettare il lavoro senza lamentarsi o sopportare l’umiliazione di passare da cavaliere a civile.


Roland chiamò Barov al suo fianco e gli chiese a bassa voce: "Cosa farebbero gli altri Signori in questo caso?”


"Vostra Altezza, ci sono due possibilità", rispose rispettosamente quest'ultimo, "Se il colpevole è un nobile, dopo aver pagato qualche oro reale, la situazione si può considerare risolta e il colpevole viene lasciato andare senza ulteriori sanzioni. Mentre la punizione per un civile che attacca un nobile può essere grande o piccola, dal tagliare una mano alla fustigazione".


"Ma Khoya non è un nobile", rispose il Principe, "L'ho privato del suo titolo".


"Sì, è vero, Vostra Altezza. Date le circostanze, il da farsi si baserà interamente sul volare del Signore".


"Non c’è una regola fissa?"


Barov scosse la testa.


Nel sentire questo Roland provò disappunto; se dipendeva tutto dallo stato d'animo del Signore significava che agli occhi della nobiltà non importava come venivano trattati i civili, non li consideravano affatto come "persone".


"Oltre a tagliare le mani, spaccare i piedi, frustare e strappare le unghie ci sono altre punizioni comuni? Per esempio, la prigionia?"


"La prigionia?" Barov chiese sorpreso: "Volete semplicemente rinchiuderli? Che tipo di punizione sarebbe? Una prigione è solo un luogo temporaneo dove trattenere il peccatore, prima di portarlo in tribunale e chiudere il caso. Durante la prigionia, bisogna dar sempre loro da mangiare, temo che per alcuni sarebbe una ricompensa".


Beh, sembra che il concetto di reclusione usato nelle generazioni successiva non tornerà molto utile in questo caso. Dopo averci pensato un momento, Roland decise di seguire le regole del castello. Si alzò e lasciò vagare il suo sguardo sulle persone riunite al suo cospetto: “Sono pronto a emettere il verdetto".


"Khoya Harvie, a causa dell'inadempienza al dovere, dell'estorsione ai rifugiati, sarai privato della tua posizione nel municipio, condannato a lavorare in miniera per dieci anni, e ad essere multato di tre volte l'importo che hai rubato.”


"Vader, per aver attaccato per primo un ufficiale del Municipio sarai condannato a dieci frustate.”


"Tutti gli altri rifugiati e servi della gleba coinvolti nei disordini saranno multati di due argenti o cinque fruste.”


"La distribuzione del porridge continuerà ad essere gratuita, tutto il denaro precedentemente estorto sarà rimborsato". Si rivolse al Primo Ministro del Municipio, "Eseguirete la sentenza di cui sopra e la renderete nota anche alla gente della zona residenziale temporanea".


“Agli ordini, Vostra Altezza Reale”, disse Barov.


Tornato in ufficio, Roland si appoggiò contro lo schienale della sedia e si distese, sentì poi un paio di mani appoggiarglisi sulle spalle e massaggiarle delicatamente.


Chiuse gli occhi Roland e si godette quel momento di relax.


Questa questione aveva fatto capire a Roland che con il crescente numero di persone in città, anche l'autorità del Municipio si era espansa rapidamente e che forse era già arrivato il momento di affrontare il problema della regolamentazione interna.


Non voleva creare un'istituzione simile all'ufficio del pubblico ministero, ma non era neanche disposto a creare un ufficio indipendente di pubblica sicurezza come nelle generazioni successive. Non solo i primi avrebbero avuto bisogno di un maggior numero di personale alfabetizzato, ma erano anche inclini ad attaccarsi a vicenda, a interferire negli affari politici e criticare i sistemi di governo, ostacolare l'attuazione di nuove politiche. Mentre quest'ultima indeboliva l'autorità del Signore sotto mentite spoglie. Era meglio che continuasse ad avere nelle sue mani quei poteri, come la formulazione e l'interpretazione della legge e tal facoltà di tenere un processo.


Ciò di cui aveva bisogno era un sistema semplice ma efficace che non richiedesse molte persone nel ruolo di supervisori.


Roland prese una delle mani poste sulle sue spalle.


Sentendosi afferrare la mano, Usignolo uscì dalla nebbia e si sedette sul bordo del tavolo mentre teneva la mano del principe, poi inclinò la testa e chiese: "Che c'è?"


Le sue gambe sottili penzolavano dal tavolo, ondeggiando nell'aria, formando una curva perfetta con i suoi mocassini a tubo alto e i suoi pantaloni aderenti.


Roland tossì due volte, "Ho intenzione di istituire un nuovo dipartimento che supervisionerà il Municipio, così come anche arrestare altre persone che tentano di danneggiare il territorio occidentale o destabilizzare la comunità. Questo dipartimento deve fare riferimento a me e sarà completamente indipendente dal Municipio o dal Primo Esercito". Sottolineando ogni parola Roland continuò: "Lo chiamerò “Ufficio Sicurezza dei Territori Occidentali" e voglio che il primo supervisore sia tu".


"Io?" Usignolo era confusa.


"Esatto, solo tu puoi facilmente distinguere la verità delle parole. Inoltre, qualsiasi trucchetto sarebbe vano al tuo cospetto, "Roland annuì". “Cosa ne pensi? Se lo desideri, posso fornirti il mio gelato al tè pomeridiano durante l'inverno, e poi…”


Usignolo gli pizzicò piano la mano, "Non è necessario dire altro, ti prometto che eseguirò qualsiasi cosa tu mi chieda di fare.”


"....." Roland si sentì improvvisamente un po’ in imbarazzo.


Lei rise, ma non lasciò che il silenzio continuasse per troppo tempo e disse: "Ma cosa dovrei fare?”


"Beh, la parte di supervisione sarà molto semplice”, il Principe riprese il controllo delle proprie emozioni, "allestirò una cassetta per le accuse all'ingresso dell'area del castello, quindi dovrai solo controllare il contenuto delle lettere all'interno".


Se voleva risolvere il problema nel modo meno costoso, doveva usare le masse per supervisionare, oltre al Municipio stesso. Proprio come l’anno precedente, quando avevano catturato le spie durante i Mesi dei Demoni.


Per le generazioni future, questo metodo non era abbastanza facile da usare. Non importa che si trattasse del segnalato o del segnalatore, era necessario un grande sforzo per verificarli. Allo stesso tempo, ci potevano essere anche casi di segnalazioni false, segnalazioni errate su situazioni corrette per non parlare della diffamazione. Ma con l’abilità di Usignolo non ci sarebbero stati di questi problemi. Verificare le informazioni sarebbe stato molto facile per lei, doveva semplicemente interrogare l'accusatore di persona - i rapporti veritieri sarebbero stati ricompensati mentre le false accuse e i rapporti falsi sarebbero stati puniti. Incentrandolo su questi due punti, il sistema era destinato ad essere estremamente efficiente.


"Per quanto riguarda il mantenimento della stabilità del Territorio Occidentale, e l'eliminazione delle minacce e dei pericoli nascosti, sarà più simile a un sistema di intelligence nazionale. Tuttavia, per questo, farò estendere lentamente le tue mani fino a che i tuoi occhi non saranno sparsi su tutto il Territorio Occidentale".










Merges
                                


                                



