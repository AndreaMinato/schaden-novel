---
title: Capitolo 324 – Segni del mare
pubDate: 2025-08-07T11:30:06.731Z
tags:
    - rtw
---






“Ragazze, volete una ciotola di zuppa di pesce?” chiese il Capitano Jack dopo aver allungato la testa dentro la cabina, mentre un filo di fumo sottile saliva arricciandosi dalla pipa che teneva nell’angolo della bocca, “un tizio fortunato ha catturato una grossa trota senza-coda giusto un momento fa.”


“Grazie,” annuì Tilly Wimbledon “arriviamo subito.”


“Ancora zuppa di pesce?” chiese Cenere con rammarico dopo che il Capitano se ne era andato, “c’è forse un posto al Mondo in cui tale insipida zuppa abbia sapore anche solo lontanamente?”


“Puoi chiedere di aggiungere del sale se vuoi,” disse Brezza sghignazzando. “Anche del pepe non sarebbe male, ma è più costoso. Temo che il Signor Jack non te ne darebbe volentieri.”


“Non metterci nulla. Le zuppe bollite mantengono il loro sapore originale e allo stesso tempo anche la qualità degli ingredienti”, disse Andrea sistemandosi i lunghi capelli biondi, “Lady Tilly, suppongo che dovremo andare nella stanza del Capitano”.


“Se è un posto caldo dovremmo andarci subito” borbottò Shavi, la più bassa di tutte, “ho le dita dei piedi congelate”.


Il gruppo seguì le scale ed entrò nella cabina del Capitano dell’Bellezza Affascinante. Jack Occhio Solo era in piedi vicino all’oblò che fissava la traccia bianca delle onde che si diffondevano dietro alla nave.


“Dannata stagione, come può diventare improvvisamente così freddo?” chiese, sbuffando una nuvola di fumo bianco, “per i Tre Dei, dovremmo essere a metà autunno, ah-.“


“Che gli Dei si siano addormentati forse?” disse Cenere ed alzò le spalle.


“Pei Pei, non puoi parlare così quando sei in mare”, sorrise il Capitano, “l’Imperatore del Mare ha sempre lo sguardo su di noi”, disse appoggiando le mani sullo stomaco prima di compiere un segno di preghiera, “lasciamo stare per ora, non dovremmo starci troppo a pensare. Intanto riempiamoci lo stomaco con della calza zuppa di pesce.”


Per apprezzare al meglio il cibo caldo nella camera del Capitano, non aveva esitato a creare un grande foro nel pavimento, vi aveva poi inserito un braciere al centro e riempito lo spazio rimasto con della sabbia: in questo modo poteva mantenere isolato il calore evitando di incendiare l’intera nave.


Un pentolone di zuppa bolliva sopra al braciere borbottando e riempiendo la camera di un’inondante profumo.


Le sei persone si tolsero le scarpe e si sedettero in cerchio attorno alle braci. Affondarono i piedi nella sabbia calda, avvolgendovi completamente le dita congelate e godendosi il calore proveniente dal carbone ardente.


Tilly prese la zuppa di pesce che le aveva offerto il Capitano e soffiò delicatamente per raffreddarla. A differenza della superficie bianca latta della zuppa di blacktail, questa era di un giallo intenso e con gocce d’olio che galleggiavano sulla superfice e dandole un luccichio cristallino sotto la luce.


Quando vide qualche briciola bianca e verde all’interno della zuppa, capì che il Capitano aveva attinto alle sue provviste personali. Infatti, lunghi mesi di navigazioni senza sosta facevano si che la ciurma difficilmente potesse mangiare frutta e verdura fresca, perciò quei soffici cipollotti era sicuramente stati conservati sotto nitrato di potassio ghiacciato. Il loro sapore neutralizzava l’odore di pesce e si sposava armoniosamente con lo zenzero e la birra, dondole un gusto più ricco e delizioso.


Quando la zuppa fu fredda a sufficienza per non bruciale la lingua, Tilly ne bevve un piccolo sorso, prima di fermarsi e soffiare ancora dolcemente. Poteva chiaramente sentire ogni boccone, e dopo aver bevuto un caldo torrente fluiva attraverso la gola dritto nel suo stomaco, rilasciando una piacevole e calda sensazione.


Il freddo presto scomparve, come se il suo corpo fosse stato affetto da una leggera febbre.


“Prova ad aggiungere un po’ di pepe”, disse Jack, indicando il vaso del condimento accanto al braciere, “oltre ad esaltarne ancora di più il sapore è perfetto per allontanare il freddo. È persino più efficace del vino.”


“Anche se assaporare il sapore originale sia il vero scopo quando si mangia del cibo, devo dirlo, l’aggiunta degli ingredienti è perfetta: si sposano benissimo ed il sapore è perfetto”, si complimentò Andrea.


“Non mangi nulla?” chiese Tilly guardando Cenere.


Questa scosse la mano, “No grazie, non riesco a sopportare il sapore di pesce”.


Inizialmente anche Tilly non riusciva ad abituarsi all’uso degli abitanti dei Fiordi che amavano mangiare pesce ad ogni pasto. Lo preparavano in ogni variante: arrosto, bollito, senza dimenticare il fritto! Inoltre, c’era anche qualcosa di simile al pesce ghiacciato, alla salsa di pesce, al caviale ed altre strane preparazioni... In ogni caso, dopo essersi costretta a mangiarlo più volte durante i banchetti, aveva scoperto che il gusto era abbastanza buono e, una volta abituata al sapore salmastro, questo poteva servire come ulteriore contrasto a favore del gusto della pietanza. Come quel pesce essiccato al sole per esempio, o le seppie arrosto o persino il pesce fritto con il suo odore pungente, erano qualcosa che ora poteva apprezzare.


“Le papille gustative di Sua Altezza la Signorina Cenere sono già state corrotte dalla cucina barbarica della Città di Confine”, disse Andrea, “è un peccato che le spezie ed il sale fino non solo fatto perdere al suo naso l’abilità di distinguere ciò che è veramente delizioso, ora sembra che le abbiano fatto anche perdere il coraggio.”


“Cosa hai appena detto?” chiese Cenere lanciando un’occhiataccia ad Andrea.


“Perché, non è forse così?” ridacchiò Andrea, “anche solo il più vago odore di pesce basta a farti trasalire. Sei ostinata come una bambina, come pensi che potremmo credere che tu ti faresti avanti con coraggio se mai Tilly ne avesse bisogno?”


“Ah quindi le cose stanno così... sembra che tu diverta a stuzzicarmi,” la voce di Cenere si fece improvvisamente gentile, “lascia perdere, a Città di Confine hanno armi formidabili, molto più potenti delle tue frecce, ed anche allora ero in grado di vincere un duello. Quindi nel caso tu voglia prendere il mio posto come guardia personale di Tilly, ti serviranno ancora alcuni anni di pratica...” Fece una pausa “Anzi, mi sbaglio. Dovresti allenarti una vita intera.”


“Tu....!”


Un angolo della bocca di Cenere si alzò mentre continuava “Inoltre, il cibo raffinato inventato da Sua Altezza Roland non è semplicemente fatto di spezie e sale, potrai capire solo dopo averlo provato. Ricorda, fa attenzione a non sbavare sui vestiti, Lady Tilly non può permettersi di perdere la faccia.”


“Sciocchezze, questa sarai forse tu!”


Tilly non poteva far a meno che sorridere. Queste due streghe erano le più potenti combattenti dell’Isola Dormiente: avrebbero sì spesso gareggiato tra loro per determinare chi fosse la numero uno, ma Tilly sapeva che comunque fosse, sia Cenere che Andrea erano entrambe le sue migliori subordinate. In momenti di pericolo non avrebbero esitato a combattere fianco a fianco, lavorando insieme per innalzare le mura inespugnabili che circondavano l’Isola Dormiente.


Il battibecco delle due streghe animò l’atmosfera della stanza, e mentre vi assisteva, Tilly non poté che pensare alle cinque streghe che aveva mandato a Città di Confine. Staranno bene da mio fratello?


Proprio in quel momento, Bellezza Affascinante iniziò a scuotersi violentemente.


“Fate attenzione!” gridò Cenere mentre afferrava la Quinta Principessa. Il pentolone di ferro in cima al braciere si rovesciò versando il contenuto sui carboni che si spensero, mentre i pezzi di pesce finivano su tutto il pavimento.


Si sentì un fischio acuto provenire dall’esterno.


“Un attacco nemico!”


Un marinaio irruppe nella cabina del Capitano gridando “Signor Capitano, arrivano i Fantasmi Marini! Più di uno!”


Fantasmi Marini... non è altro che una bestia demoniaca Tilly fu scioccata, come è possibile che possano arrivare fino a qui?


Il gruppo corse fuori e vide più di una dozzina di pesci mostruosi con zampe da granchio sul ponte della nave, e ve ne erano altre che si stavano arrampicando ai lati di Bellezza Affascinante. Con le loro sei zampe si muovevano veloci e agili come scarafaggi, mentre agitavano le braccia umanoidi ai lati della testa dalla forza straordinaria, tanto che potevano facilmente spezzare il collo di un marinaio.


“Visto che non mi sembri disposta ad accettare la mia sfida, dovremo gareggiare”, gridò Andrea schioccando le dita.  Queste iniziarono ad emettere una luce dorata che si trasformò in un arco saldamente legato alla sua mano, “chi uccide più mostri è la più forte.”


“Non importa” rispose Cenere mentre sfoderava la sua strana spada da dietro la schiena, “sono pronta”






Erre
                                


                                



