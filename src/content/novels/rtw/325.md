---
title: Capitolo 325: Freccia di luce
pubDate: 2025-08-07T11:30:06.731Z
tags:
    - rtw
---










Tilly riversò la sua magia nella pietra magica volante poi saltò in aria, da dove poteva ignorare l’intero ponte.


L’equipaggio della Bellezza Affascinante era composto principalmente da marinai esperti, quindi dopo che il panico iniziale diminuì, uno dopo l’altro presero le loro armi e si riunirono per combattere contro le bestie demoniache e guidarle pian piano verso la poppa della nave. Era ovvio che sarebbe stato impossibile per loro sconfiggere un così gran numero di nemici solo con le loro forze, così la loro unica speranza era riposta sulle streghe che si trovavano a bordo.


Quando Cenere si unì alla battaglia, la situazione cambiò repentinamente.


Era come una folata di vento che faceva piangere e urlare tutti i mostri al suo passaggio. Tutte le bestie demoniache che avevano osato affrontare la sua spada, incontravano un taglio netto, e si lasciavano dietro gli arti mozzati sparsi per tutta la poppa.


Non volendo restare indietro, Andrea scoccò una freccia dopo l’altra. Il suo magico arco lungo (1) le permetteva di usare qualsiasi oggetto a portata di mano come freccia e rilasciarlo con una precisione ed una potenza allarmanti. Dunque, raramente preparava una freccia piumata (2) convenzionale, ma piuttosto una borsa di perle di vetro. Le perle di vetro (3) erano abbastanza solide da poter attraversare una distanza pari a 20 passi (15,24 metri) e perforare le teste delle bestie demoniache, trasformando il cervello in poltiglia, permettendo loro solamente di contorcersi debolmente prima di afflosciarsi, senza riuscire nemmeno a cacciar fuori un singolo, misero lamento.


Brezza e Shavi si spostavano avanti e indietro sul ponte e soccorrevano i marinai feriti. Sotto la protezione di una barriera invisibile, le bestie demoniache non riuscivano nemmeno ad avvicinarsi a loro.


Tilly non osava ancora rilassarsi, nonostante avesse visto le bestie demoniache essere velocemente decapitate, ed il loro numero calare rapidamente.


Quei mostri a forma di pesce, considerato il loro numero, non erano sicuramente i responsabili di quella violenta scossa che Bellezza Affascinate aveva captato precedentemente. Era come se ci fosse un enorme mostro che colpiva il retro della nave dal basso. Senza la protezione del servitore di Molly, la potenza sarebbe stata abbastanza forte da trasformare la nave in un mucchio di pezzi di legno galleggianti, se fosse riuscita a colpire la nave ancora qualche altra volta. A quel punto, le streghe sarebbero riuscite a proteggersi a mala pena, mentre probabilmente solo qualche uomo di mare sarebbe riuscito ad evitare di finire nella pancia del pesce.


Proprio come aveva previsto, non appena la spada di Cenere ebbe abbattuto le ultime bestie demoniache, un’ombra gigantesca, troppo grossa per essere un pesce, apparve nell’acqua davanti allo scafo della nave. Si avvicinò velocemente a loro ed urtò nuovamente la Bellezza Affascinante.


“Fate attenzione!” gridò.


La sua voce si era appena dissolta quando l’ombra passò nuovamente sotto il fondo della nave, facendo tremare violentemente il veliero. I due alberi cominciarono ad emettere una serie di scricchiolii, come se avessero potuto crollare in qualsiasi momento. Fortunatamente, l’ombra smise di attaccare e sparì negli abissi dalla quale poteva attaccare Bellezza Affascinante con il suo dorso, foggiando le sue posate per un pasto gratificante.


Dopo essere riatterrata sul ponte, Tilly fece velocemente il punto della situazione.


“Dobbiamo costringerlo ad uscire dall’acqua, altrimenti, presto o tardi, quel dannato mostro riuscirà ad affondare la nave.” Dichiarò Cenere accigliata.


“Ci proverò,” disse Shavi. “Dato che arriva dal basso, quando colpirà la neve potrò usare la mia barriera per fermarlo, purché sia abbastanza vicino.”


“Oh Imperatore del Mare che sei nei cieli,” gridò il Vecchio Jack mentre si asciugava il sudore dalla fronte, “Se è davvero grande come ha detto la Signorina Tilly, temo che dei normali attacchi funzioneranno a malapena contro di lui. Quindi, anche se riuscissi a costringerlo ad uscire dall’acqua, come avresti intenzione di ucciderlo?”


“Lascia fare a me,” Andrea si sistemò i capelli sciolti dietro le orecchie e rivelò loro un sorriso fiducioso. “Non c’è alcun nemico capace di resistere al mio pieno potere entro una distanza di dieci passi.”


Non ci volle molto prima che l’ombra comparisse di nuovo, ma stavolta aveva cambiato direzione e si stava avvicinando a loro dal ponte di Bellezza Affascinante.


Monitorando la situazione dall’alto, Tilly chiamò immediatamente aiuto. Quando Shavi la sentì, corse velocemente sul posto e saltò dalla nave. Precedentemente aveva legato saldamente una corda di canapa intorno al suo girovita, mentre l’altra estremità era in mano a Cenere, che l’avrebbe utilizzata per controllare l’altezza di caduta di Shavi.


Appena l’ombra si avvicinò, Shavi aprì velocemente la sua barriera, scindendo le acque scure, come se fossero separate da qualcosa di invisibile.


Quando il mostro corse nella barriera, la sua enorme massa si fermò e Shavi emise un mugolio, le sue mani pendevano lungo il suo corpo, come se stesse usando una grande quantità di forza. Guardando in basso, l’ombra sotto i suoi piedi si era espansa rapidamente, e l’acqua stava salendo violentemente.


“Tirala su velocemente!” gridò Tilly mentre si precipitava verso il basso.


Cenere tirò la sua estremità della corda con una mano e con tutta la sua forza. Nel momento in cui Shavi cadde sulla ponte, un enorme mostro marino uscì, ruggendo, fuori dall’acqua, causando delle onde che fecero ondeggiare pesantemente Bellezza Affascinante. Il mostro sembrava un miscuglio tra uno squalo ed un polpo, con una testa triangolare ricoperta da numerosi tentacoli, tutte le streghe fecero fuoco verso il ponte.


Anche senza sentire i suoi lamenti, divenne chiaro il fatto che l’insondabile impatto lo aveva fatto straordinariamente arrabbiare, poiché lasciò piovere i suoi giganteschi tentacoli sulla barca, cercando di distruggere tutto, ma dall’inizio alla fine non aveva alcuna possibilità di penetrare lo scudo di Shavi.


“Andrea!” Cenere si piegò, intrecciò le sue dita e formò uno scalino con le sue mani.


“Arrivo,” quest’ultima mise un piede sui palmi di Cenere e gridò: “Datemi tutto quello che avete!”


Sconcertata da uno straordinario potere per aria, Andrea diventò un arco, ed in un batter d’occhio apparve già sopra la testa del mostro.


Evocò il suo magico arco lungo, tendendo la corda al massimo, ed inaspettatamente, tra l’arco e la sua corda, uscirono fuori dei lampi di luce. Anziché lampi di luce, pareva che il sole fosse effettivamente emerso da dietro le nuvole, riflettendo la sua figura d’oro splendente nella superficie del mare.


“Vai!”


La luce lampeggiò, e con un grido penetrante, una freccia fatta puramente di magia perforò il corpo del mosto come un colpo di tuono. La pelle grigio-marrone del mostro si gonfiò all’improvviso e, prima di frantumarsi con una fragorosa esplosione, delle crepe dorate apparvero lungo tutto il suo corpo.


La grande esplosione creò delle increspature in tutta la superficie del mare. Il suo sangue, nero come l’inchiostro, fece diventare l’acqua nera come la pece, mentre le sue viscere vennero giù dal cielo come pioggia. I tentacoli, che prima stavano attaccando, si raggomitolarono tutti e tornarono in mare insieme a dei pezzi della testa del mostro che era esplosa.


Andrea precipitò in mare.


“Ah… Aiuto, aiuto, non so nuotare! Guru, chi… chi cercherà di tirarmi fuori?!”


Cenere lanciò un’occhiata verso Shiva, apparentemente stanca, prima che quest’ultima sospirasse senza speranza. “Ѐ davvero solo una bellissima sciocca”, disse lei, poi sganciò la spada dalla sua schiena e saltò in mare per nuotare al fianco di Andrea.


Appena fu revocato il pericolo d’affondamento, Tilly si sentì finalmente sollevata. Perlomeno non doveva più preoccuparsi sul come avrebbero raggiunto da sole Città di Confine.


Ma proprio in quel momento sentì qualcosa di freddo sul suo naso, alzando la sua testa non poté fare a meno di congelarsi sul posto.


Poteva vedere i fiocchi di neve, che cadevano dal cielo grigio e svolazzavano come delle candide fatine, riempire tutto il suo campo visivo.


“Questa… è neve?” chiese Tilly incredula, mentre osservava l’acqua sciolta sulla sua mano, “A Graycastle nevica durante l’autunno?”


“Beh, è come avevo detto io. Più andiamo ad occidente, più il clima diventa rigido” disse Jack l’Orbo mentre tirava fuori la sua pipa, “A quanto pare stai davvero ritornando verso un abisso di sofferenza.”


Tilly fu incapace di rispondere, si limitò a mostrare uno sguardo dignitoso. Brezza proveniva del Regno dell’Alba, dove c’era un clima favorevole tutto l’anno, mentre Jack era nato nei Fiordi, dove era difficile vedere delle forti nevicate anche durante l’inverno più rigido. Ma per la Regione Occidentale di Graycastle, la neve aveva un significato speciale.


Il suo precettore di corte una volta disse che una volta che la neve avrebbe iniziato a cadere, non si sarebbe fermata per molto tempo. Proprio come la fanfara del Diavolo che simbolizzava l’inizio dei Mesi dei Demoni e che si sarebbe estinta solo dopo la fine di questi ultimi.


Anche se l’inizio dei Mesi dei Demoni non è una data fissa, generalmente non iniziano prima dell’inizio dell’inverno. Ѐ possibile che Città di Confine sia già sotto l’attacco delle bestie demoniache? Inoltre, quegli Spiriti del Mare sarebbero dovuti apparire sempre ad Est dell’Isola del Fuoco Ardente, ma adesso le loro tracce sono presenti anche all’angolo più a sud del Mare dei Vortici. Chissà se quelle navi mercantili che navigano tra i Fiordi e i Quattro Regni sono ancora sotto l’attacco di quei mostri.


Tilly cominciò a sentirsi sempre più preoccupata.


Dopo aver navigato sotto la neve turbinosa per altri due giorni, finalmente videro lo sfocato litorale all’orizzonte.






Haru






💬 Erialis Ciao a tutti ecco le note di oggi che sono molte per cui non mi dilungo con la chiacchierata ^_^ a parte il fatto che l'inverno anche da me a Parma è arrivato quindi non solo dal nostro Roland. 1- Arco Lungo, lo conoscete tutti dai film tipo "Il signore degli anelli" e molti altri,ma che ne dite di un po' di storia? e chissà magari vi interessa costruirlo.   (2) Le frecce, ne esistono di diversi tipi alla fin fine. (3) Perle di vetro, mi da l'idea delle biglie di vetro colorate con cui giocavo da piccola, comunque un po' di storia non fa mai male. 


 






 








                                


                                



