---
title: Capitolo 326- Contatto
pubDate: 2025-08-07T11:37:50.975Z
tags:
    - rtw
---










“Siete approdati qui l’ultima volta?” chiese Tilly guardando l’alta scogliera rocciosa di fronte a loro.


Dal momento in cui avevano visto la sagoma della costa, l’Incantevole Bellezza l’aveva seguita in direzione ovest finché, arrivati alla spiaggia che conoscevano, Cenere non aveva gridato di fermarsi.


“Si, guarda lì”, disse Cenere indicando la cima della scogliera.


Tilly seguì il dito con lo sguardo e vide una bandiera arancione su entrambi i lati del picco sventolare al vento.


“Sebbene fosse una spiaggia sabbiosa l’ultima volta che siamo venute qui, quelle bandiere sono la prova che non abbiamo sbagliato strada.”


“Ho anche io la stessa impressione”, disse il vecchio Jack, sempre tenendo la pipa in bocca, “ma l’ultima volta che sono venuti qui c’era un enorme mongolfiera che avevano utilizzato per far arrivare tutte le donne in cima alla montagna. Quindi, come pensate di fare?”


“Un’enorme mongolfiera?” chiese Tilly curiosa.


“Esattamente, può volare quando viene riempita d’aria calda”, annuì Cenere, “si dice sia stata un’invenzione di Sua Altezza. Il principio che ci sta dietro è quello di usare l’energia dell’aria calda per far volare la mongolfiera e le persone al suo interno.”


La quinta Principessa aveva lo sguardo preoccupato mentre diceva “Il mentore di corte non ci ha mai insegnato nulla di simile.” Sospirò emettendo un bianco sbuffo di fiato dalla bocca, poi continuò “Non importa, lo vedrò presto e poi saprò di certo la verità. Andiamo sulla spiaggia.”


“Sei sicura di non voler rimanere a bordo finché non verrà a prenderti?” chiese il Capitano, pulendo le ceneri dalla sua pipa, “Come hai intenzione di superare la scogliera?”


“Ci penserà Shavi” rispose Tilly sorridendo.


Dato che era una costa naturale e nessuno era in grado di determinare con precisione la profondità del fondale, l’Incantevole Bellezza non poteva avvicinarsi alla spiaggia, quindi l’unico modo in cui potevano approdare era usando una scialuppa.


Quando il gruppo di streghe mise piede nella neve profonda, Tilly si voltò verso Jack Occhio Solo e disse, “Signor Capitano, per favore aspetti qui altri tre o quattro giorni, Lotus e gli altri avranno bisogno di aiuto per tornare all’Isola Dormiente.”


“Certo,” annuì immediatamente il capitano, “Senza voi streghe a bordo non oserei tornare indietro, ah. Chi se quei Fantasmi Marini ci attaccheranno di nuovo sulla via verso casa.”


Detto ciò, Tilly arrivò alla base della rupe ed usando la sua pietra magica volante con la sua abilità arrivò dritta in cima. Si guardò attorno: i territori al di là della montagna erano ben più elevati rispetto alla spiaggia, quasi allo stesso livello della cima. In altre parole, bastava che fossero riuscite a salire e poi non avrebbero più dovuto scendere nuovamente dall’altra parte. La rupe era alta all’incirca cinquanta piedi (15,24 metri), e sebbene la barriera consumasse più magia se usata contro un oggetto, questa distanza non sarebbe stata un problema per Shavi. Tornata lentamente sulla spiaggia dalle altre quattro donne, Tilly disse “Shavi, dovrò chiederti di occuparti tu di queste tre.”


“Si, Lady Tilly”, disse questa mostrando un gran sorriso mentre si batteva il petto, dopodiché evocò la sua barriera invisibile. Avevano già tutte ripreso le forze, avendo riposato per due giorni dopo aver risposto agli attacchi violenti del mostro marino. Shavi aspettò che tutte fossero entrate all’interno della barriera per poi guidare la magia in modo che questa si alzasse lentamente e presto arrivarono in cima alla rupe.


Successivamente, sotto la guida di Cenere il gruppo impiegò mezza giornata per arrivare finalmente alla Città di Confine.


La prima cosa che catturò gli occhi di Tilly fu un ponte di ferro dalla forma unica: si ergeva sul largo fiume con solo due piloni come sostegno; le travi di ferro erano organizzate ordinatamente, senza alcuna trave o decorazione aggiuntiva. La neve che si depositava sulla superfice era in netto contrasto con le nere parti esposte del ponte, dandogli una iniziale impressione di grandiosità.


“Questo ponte.... è davvero enorme”, sospirò Brezza “chissà quanti lingotti  di ferro sono serviti per creare un ponte così”.


“È uno spreco di materiali. Il problema del traffico si sarebbe potuto risolvere facilmente con un ponte di barche. Qual è il punto di costruire un ponte così alto?” disse Cenere, rendendo chiaro che la pensava diversamente, “Città di Confine si trova alla fine delle rotte mercantili, quale nave vorrebbe navigare verso l’origine del fiume per fare affari?”


“Questa è l’opinione delle persone con superficiale conoscenza ed esperienza”, disse Andrea mentre scuoteva elegantemente il dito indice. “Sebbene io non sia un cittadino di Graycastle, ritengo comunque che la foresta a ovest abbia un considerevole valore se bonificata. Anche se non vi è ancora alcuna città lì al momento, ciò non vuol dire che non potrebbe esservene una in futuro. Se si vuole continuare ad espandere il proprio territorio, è una buona idea iniziare dalle parti inabitate: a quel punto un ponte di barche sarebbe solo d’intralcio per le rotte commerciali, il fratello di Lady Tilly può essere considerato un uomo di più larghe vedute rispetto a te.”


Cenere alzò le sopracciglia “Prima lo avevi chiamato un “volgare gentiluomo amante della cucina barbarica”, mentre ora hai già cambiato il suo appellativo in “fratello di Lady Tilly”?”


““Volgare gentiluomo” lo hai aggiunto tu”, disse la strega bionda, spostando i capelli con gesto sdegnoso, “Inoltre, pensare a lungo termine e il cucinare in modo barbarico non sono in conflitto reciproco, non dovresti cercare di creare ostilità al cospetto di Lady Tilly”.


A Tilly tuttavia non interessava questo ormai frequente contrasto tra le due, il suo sguardo era invece diretto all’altra sponda del fiume.


Lì aveva notato un fenomeno incredibile.


In quel momento la neve continuava a cadere dal cielo, la temperatura non era diversa da quella invernale, quindi sarebbe stato ragionevole pensare che le persone fossero ritirate nelle proprie case, attorno al fuoco o avvolte nelle coperte. Anche a Città del Re aveva visto solo poche persone intensificare la propria attività fisica per superare l’inverno. Per mantenere il calore corporeo, avrebbero mangiato più del solito, per non menzionare il rischio di ammalarsi ogni volta che uscivano di casa. Quindi, a parte il raccogliere il cibo e l’acqua necessari, la maggior parte dei civili avrebbero evitato qualsiasi sorta di attività durante l’inverno.


Tuttavia, nella città dall’altra parte del fiume c’era un viavai incessante di persone: alcune spingevano carretti, altri portavano grandi sacchi sulle spalle, tutti camminavano frettolosamente come se fossero al lavoro. Inoltre, Tilly non vedeva nessuno usare una frusta.., come dire, tutte quelle persone stavano lavorando completamente di loro volontà.


Come è possibile?


Attraversato il ponte di ferro, furono immediatamente fermate da due guardie in uniforme armate con lance particolari, ed entrambe sembravano piene di energia. Avevano un atteggiamento completamente diverso da quello delle solite pattuglie delle grandi città. “Ferme, come mai provenite da Sud?” Una delle guardie le osservò un istante prima di chiedere “Aspettate, siete forse.... streghe?”


Questa domanda lasciò di sasso Tilly. Sebbene sapesse che le streghe vivevano liberamente in città, sentirsi rivolgere questa domanda da persone comuni con tale calma le riempiva il cuore. “Si, siamo streghe.”


“Sembra che vogliate unirvi all’Unione della Streghe”, suppose la guardia ridacchiando. “Per favore aspettate qui. Informo subito i superiori del vostro arrivo.”


“Cosa? No, lei è..”


“Va bene. Aspetteremo qui.” Disse Tilly allungando la mano per interrompere Cenere, “Inoltre, potreste dirmi in cosa sono così occupati questi uomini?”


“Oh, loro, stanno riparando il molo. A causa della forte nevicata si sono danneggiate molte cose, tuttavia non so esattamente nei particolari cosa stia succedendo là in fondo.”


Quando la guardia fu tornata al suo posto, Cenere chiese confusa, “Perché non avete rivelato la vostra identità?”


“Non sei curiosa anche tu? Non ti chiedi come riceverebbero una strega proveniente da un’altra città?” le disse Tilly facendo l’occhiolino.


Non passò molto prima che una donna vestita completamente di bianco arrivasse da loro. Aveva lunghi capelli biondi e il suo aspetto era impeccabile. Anche senza aver assistito ai suoi poteri magici, Tilly percepiva una potente energia provenire dal suo corpo, proprio come un’affilata spada sguainata.


Non vi erano dubbi: la donna di fronte a loro era una strega guerriera, ed anche una di quelle più potenti.


“Credevo veramente che foste nuove streghe venute per unirsi all’Unione delle Streghe. Non siete ancora tornate all’Isola Dormiente?” chiese guardando Cenere, prima di posare lo sguardo sul resto del gruppo. Quando finalmente incontrò quello di Tilly, mostrò per un istante un’espressione di sorpresa prima che la tagliente sensazione che emanava fosse sostituita da un piacevole calore.


“Salve, il mio nome è Usignolo” disse con un cenno del capo in segno di saluto. “Presumo tu sia Tilly Wimbledon, sorella minore di Sua Altezza.”


 


Erre




                                


                                



