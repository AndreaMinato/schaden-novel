---
title: Capitolo 327: Il Motivo
pubDate: 2025-08-07T11:30:06.732Z
tags:
    - rtw
---






"Lady Tilly!"


La Quinta Principessa fu guidata da Usignolo al castello del Signore e non si sarebbe mai aspettata che la prima persona a salutarla sarebbe stata Sylvie. Le corse allegramente incontro, saltò la parte del saluto e invece si chinò per darle un abbraccio: "Come mai è qui? Siamo ancora autunno".


"Non ci sono differenze con l'inverno adesso" si giustificò Tilly ridacchiando. "Dove sono le altre?"


"Al momento Lotus sta costruendo delle case per i rifugiati, Evelyn e Candela sono ancora nella zona industriale, e Miele è nel giardino ad addestrare i messaggeri" disse Sylvie contando sulle sue dita, "sua Altezza ha già mandato qualcuno a chiamarle".


"Non ti preoccupare, penso che sarai in grado di rivederle presto" disse una voce familiare, ma strana, che proveniva da dietro Sylvie.


Tilly sollevò la testa e vide un uomo dai capelli grigi con un grande sorriso stampato sul volto. Il suo aspetto non era tanto diverso da quello che ricordava, tuttavia, il sorriso e l'atteggiamento erano completamente diversi rispetto al passato.


"Benvenuta a Città di Confine, mia cara sorella".


....


I pensieri di Tilly erano in subbuglio. Aveva troppi sospetti a cui voleva dare voce, ma continuò a guardare dritto mentre seguiva Roland Wimbledon dentro una stanza arredata come uno studio.


"Per favore, siediti" le disse il suo interlocutore, versò del tè nero bollente in una tazza e gliela mise di fronte. "È passato un anno dall'ultima volta che ci siamo visti. So che ci sono molte cose di cui mi vuoi parlare, e la stessa cosa vale per me... ma non c'è bisogno di avere fretta". Guardò la neve che cadeva fuori dalla finestra e continuò: "L'inverno è ancora molto lungo".


Prese la tazza e senza proferire parola si sedette al tavolo di mogano. In silenzio iniziò a studiare il Quarto Principe.


Tilly sentiva che non nemmeno quelle considerazioni iniziali erano qualcosa che avrebbe mai immaginato di sentire dal suo fratello timido e codardo. Era sempre apparso forte all'esterno, ma in realtà era un debole all'interno. Cercava sempre la via di fuga più veloce, non affrontava mai direttamente un problema. Il Roland Wimbledon davanti a lei era completamente diverso. Stava cercando di prendere l'iniziativa in una conversazione, e nonostante il suo tono dolce e gentile, mostrava l'atteggiamento di qualcuno completamente a proprio agio al posto di comando.


"Usignolo" Roland inclinò la testa.


"Ma Sua Altezza..." la voce della strega proveniva da qualche parte all'interno della stanza.


"Non importa, lei è la mia sorellina".


"Molto bene" Usignolo rimase in silenzio per un momento. Il suo corpo divenne finalmente visibile e uscì tristemente dalla stanza.


"Adesso le uniche persone qui dentro siamo solo tu e io" affermò il Principe ridacchiando mentre si sedeva alla scrivania.


Tilly rimase in silenzio per un po' "Quindi, chi ... sei veramente?"


Tilly pensava che l'altra parte avrebbe esitato o avrebbe fatto il vago, ma mai si sarebbe aspettata che le avrebbe risposto così in fretta. "Sono tuo fratello maggiore, Roland Wimbledon, il Quarto Principe di Graycastle". Poi rise: "Lo so che sono cambiato molto, ma sono disposto a spiegartelo con calma".


Tilly improvvisamente si ricordò di ciò che l'altro aveva scritto nell'ultima lettera. "Per quanto riguarda ciò che mi ha spinto a prendere questa decisione e ciò che ha sanato la mia indifferenza verso tutto, come in passato, si tratta di qualcosa di banale che ti spiegherò in dettaglio in seguito" Forse era stata proprio quella frase ad averla spinta a decidere di andare in quella remota città.


La Principessa non riuscì ad astenersi dall'aprire bocca: "Sarei felice di sentire quello che hai da dire".


L'intera storia non era complicata, ma la trovò comunque molto emozionante. Quando Roland finì di raccontare quello che gli era successo dopo aver ricevuto Città di Confine, Tilly si rese conto che la sua tazza era rimasta vuota da tempo. Emise un lungo respiro, poi rivide la storia ancora una volta. In poche parole, una strega di nome Anna aveva commosso Roland, e grazie alla strega salvata, il Quarto Principe era divenuto consapevole degli atti malvagi della Chiesa e delle oscure menzogne che avevano raccontato alla gente. In seguito, il tentativo di omicidio di Garcia gli aveva fatto comprendere il lato oscuro del potere reale. Nonostante fosse nascosto in un angolo del Regno, non era comunque riuscito a sfuggire alla loro cattiveria, così alla fine aveva deciso di cambiare tutto.


Nonostante le sembrasse un po' drammatica, anche se con qualche riserva, poteva comunque considerarla una spiegazione accettabile. Tuttavia, restava ancora la domanda della sua strana conoscenza, che si parlasse del motore a vapore o delle pistole, era impossibile che provenisse dalla percezione e consapevolezza di un momento.


"Quindi, mi stai dicendo che la causa principale di tutto questi cambiamenti sono i ricordi che improvvisamente ti sono apparsi in testa?" chiese Tilly.


"Proprio così" disse Roland sincero "so che è difficile da credere, ma è un dato di fatto ... Dopo essere fortunatamente sfuggito al tentativo di omicidio della terza sorella, mi sono svegliato dal coma e mi sono accorto di queste cose. Se diciamo che l'incontro con Anna è stato la spinta, allora il contenuto dei ricordi è stata la forza trainante del mio desiderio di cambiare lo status quo".


Che sia stata una strega? pensò Tilly, la possibilità di sostituzione o controllo erano ridotte, Sylvie le aveva già confermato che le abilità dell'Unione delle Streghe non erano sconosciute. Ogni giorno si sottoponevano a una pratica speciale, nessuna di loro aveva dei poteri inerenti in questi due campi, nemmeno lontanamente.


L'unica possibilità rimasta era la possessione. Non escludeva la possibilità che una strega possedesse un’abilità che le permettesse di invadere e occupare il corpo di una persona e ottenere i suoi pensieri. Tuttavia, questa sua speculazione era ugualmente incerta, non importava quello che suo padre pensasse di Roland, restava senza dubbi uno dei principi di Graycastle. Pertanto, indossare sempre una Pietra Della Vendetta Divina era normale per lui, e c'erano sempre cavalieri e guardie personali nei paraggi a proteggerlo, il che rendeva impossibile per una strega ha capacità nascoste di avvicinarsi a lui.


Tuttavia, anche con una simile strega, come può sapere così tante cose che sono fuori dall'ordinario? Da piccola Tilly, oltre ad amare frugare nella biblioteca del palazzo, aveva ricevuto degli insegnamenti da diversi mentori dai capelli bianchi, eruditi e poliedrici. Eppure, nemmeno loro avevano mai parlato di utilizzare il potere del vapore e della polvere di neve per sostituire la forza animale e le spade.


Quindi sembrava che le sue bizzarre conoscenze avessero davvero qualcosa a che fare con i suoi bizzarri incontri.


"Come puoi dimostrarmi di essere davvero Roland Wimbledon e non solo l'ospite che è apparso con quei ricordi aggiuntivi?"


Tilly sapeva che quella domanda era piuttosto scortese. Se si fosse comportato come il Quarto Principe che conosceva, senza ombra di dubbio, a quel punto avrebbe già avuto un'esplosione di rabbia, avrebbe capovolto il tavolo e sarebbe uscito sbattendo la porta.


"Perché mi ricordo ancora quello che è successo a corte" disse l'altro con tono calmo. "Penso che sia la memoria unica di una persona a fare la differenza nella sua essenza. Se una strega famosa dovesse diventare esattamente come te, con solo i suoi ricordi non sarebbe uguale, sostanzialmente resterebbe comunque un'altra persona. Anche se ho molti ricordi strani, non ricordo da dove provengono. Eppure, il ricordo del tuo volto in lacrime, quando te ne sei andata dopo che ti ho spinta sui vetri rotti, è ancora vividamente scolpito nella mia memoria, quindi c'è una prova". Fece una pausa: "Certo ... non ho avuto il tempo di scusarmi con te ma spero ancora che non sia troppo tardi".


Tilly tacque, il Roland davanti ai suoi occhi aveva un abbigliamento pulito e un'espressione sincera. Sembrava volerle dire che era inutile dubitare visto che era tutto vero. Ovviamente, non importa da dove lo guardasse, il nuovo Roland era molto meglio del principino dandy di prima, ma c'erano dei dubbi nel suo cuore.


"Davvero... difficile da credere".


"È normale" disse Roland come se avesse visto i suoi pensieri. "Ci sono molte cose che si credono impensabili prima di sperimentarle di persona. Per quanto mi riguarda, non mi sarei mai aspettato che mia sorella minore si sarebbe risvegliata come una strega, e che l'avrebbe persino nascosto a tutte le persone del palazzo. Comunque... Come ho detto all'inizio, quest'inverno è ancora molto lungo, avremo molto tempo per capirci lentamente l'un l'altro".


Probabilmente al momento è la soluzione migliore, Tilly annuì: "Allora per i prossimi mesi... mi dispiace disturbarti".


"Lascia che me ne occupi io, adorerai questo posto".






Thea 




                                


                                



