---
title: Capitolo 328- Chiacchierata formale
pubDate: 2025-08-07T11:37:50.976Z
tags:
    - rtw
---










Solo quando Tilly lasciò il suo ufficio, Roland poté finalmente tirare un sospiro di sollievo.


Ovviamente, se ci si trova di fronte una persona intelligente, si deve tenere una conversazione seria anche quando si sta parlando di cose senza senso e ci si sente sotto molta pressione. In modo particolare, se si vuole mantenere un'espressione sincera e genuina. Fortunatamente, il rapporto di Usignolo gli aveva permesso di fare una pausa. Roland aveva approfittato del fatto che le streghe di Isola Dormiente erano tornate al castello come un'opportunità per porre fine alla conversazione.


"Come mai non hai sentimenti particolari quando sei davanti tua sorella minore che è diventata una strega?" chiese Usignolo girandosi per sedersi sul tavolo, in questo modo occupava uno spazio sopraelevato da cui guardare il Principe.


Lui alzò gli occhi al cielo e rispose con malumore: "Una forte pressione non può essere considerato un sentimento speciale?"


"Pensavo che sarebbe stata una riunione toccante" disse Usignolo arricciando le labbra.


"Prima non avevo un buon rapporto con lei" disse Roland con un sospiro. "Quando vivevamo a palazzo facevo spesso il prepotente con lei. Poi, quando siamo cresciuti, siamo diventati due estranei, quindi è stato un piacere inaspettato che lei venisse qui".


"Oh?" Usignolo lo guardò in modo significativo: "Di solito non affronti da solo una strega sconosciuta, vedo che stai riponendo abbastanza fiducia in lei".


Questo è perché non volevo che mi vedessi mentire. Roland decise che sarebbe stato meglio non rispondere, quindi riempì la sua tazza e si appoggiò allo schienale della sedia lentamente e iniziò a sorseggiare la bevanda.


"In breve... lo capirai più tardi".


Usignolo si protese in avanti, gli sfiorò le labbra: "Mi dirai tutto, vero?"


"…Sì".


"La prenderò come una promessa, allora" lei rise e scomparve.


Roland si appoggiò allo schienale della sedia, ripercorse l'intera conversazione con Tilly in ricerca di ogni possibile falla. Le aveva dato la spiegazione "più appropriata" a cui potesse pensare. Molti anni di esperienza lavorativa gli avevano insegnato che più una bugia era esagerata e minore sarebbe stata la possibilità che sopravvivesse allo scrutinio. Pertanto, spiegazioni come l'avere deliberatamente nascosto il lato buono durante l'infanzia, l'avere casualmente scoperto antichi libri di saggezza o l'avere ricevuto degli insegnamenti da un maestro segreto sarebbero difficili da giustificare se sottoposto a ulteriori domande. Oltre a essere sua sorella minore, Tilly era anche il capo dell'altra organizzazione delle streghe. Prima che un'alleanza stabile fosse forgiata tra loro, ogni menzogna svelata avrebbe gravemente compromesso la reciproca fiducia.


Perciò aveva deciso di dire la verità sulle parti che potevano essere rivelate e aveva giustificato il resto con l'improvvisa comparsa di nuovi ricordi. Nonostante sembrasse impossibile da credere, restava comunque più plausibile del viaggio nel tempo. Non aveva troppe conseguenze negative ed era difficile provare che stesse mentendo. Tuttavia nel caso in cui fosse successo, non era sicuro se per lei fosse stato più semplice accettare un perfetto estraneo da un altro mondo.


Bastava solo che continuasse a insistere di essere il Quarto Principe di Graycastle, sarebbe stato impossibile negarlo. Dall'atra parte, Roland pensava che tutto quello che Tilly voleva era sentire una spiegazione direttamente da lui. Dentro il suo cuore, però, sapeva che un buon capo non doveva intestardirsi con il passato e che al contrario la cosa più importante era spostarsi verso il futuro. L'inverno gli avrebbe permesso di mostrarle le enormi possibilità della Regione Occidentale, così da assicurarsi la loro cooperazione, solo in quel caso l'avrebbe considerato un primo incontro di successo. Per quanto riguardava il rapporto tra lei e lui, ci sarebbe molto tempo per ripararlo in futuro.


Quella sera un grande banchetto fu tenuto nel salone del castello.


Oltre alla bistecca al pepe che si vedeva spesso, erano stati serviti anche l'uovo fritto, pane bianco, tutti i tipi di liquori, funghi becco d'uccello fritti dal sapore dolce, ravioli al vapore e gelato. Desiderando portare il godimento dei piatti ad un nuovo livello, il Principe aveva introdotto il concetto di decorazione lussuosa del piatto. Delle piccole porzioni delle pietanze principali erano state adagiate su un grande piatto di porcellana che era stato cosparso di pasta di soia, creando così un eccellente effetto visivo che attirava tutti quelli che lo vedevano e cercavano di prenderlo.


Brindarono con i calici di vino sotto le scintillanti luci delle candele e la cena si concluse con un'atmosfera calda e vivace.


Solo allora cominciò la conversazione più formale.


Nel salone di fronte a un caminetto acceso, Roland e i membri dell'Unione delle Streghe sedevano in linea da una parte della stanza, mentre Tilly e le altre streghe di Isola Dormiente sedevano nel lato opposto. Tuttavia, per il ruolo delicato che aveva, Maggie si era trasformata in piccione e si era accovacciata sul candelabro sopra le loro teste.


Tilly prese l'iniziativa e iniziò la discussione: "Io, oltre a voler aiutare Città di Confine a resistere all'invasione delle bestie demoniache, intendo anche rimandare indietro il primo gruppo di cinque streghe". A questo punto fece il punto della situazione attuale di Isola Dormiente: "La prossima primavera ci manderà un gruppo di migranti dalla Baia della Luna Crescente sull'isola, quindi dovremo fare affidamento su Lotus e Miele per preparare in anticipo cibo e alloggio per loro".


A Roland iniziò a fare male la testa, se voleva resistere all'invasione delle bestie demoniache, il Primo Esercito sarebbe stato abbastanza. Fatta eccezione per le specie miste, che erano agili ed estremamente veloci, c'erano difficilmente delle situazioni che richiedevano l'intervento di una strega.


Eppure nell'area della costruzione, il ruolo della strega era insostituibile. Al momento, il percorso attraverso le montagne verso il mare non era ancora stato aperto, solo metà del molo era stata completata e avrebbe voluto costruire altre abitazioni nelle caverne per il nuovo gruppo di immigrati. Così, decise di chiedere: "Potete ritardare il loro viaggio di almeno metà mese?"


"Vorrei potere accettare, ma le circostanze sono cambiate" Tilly scosse la testa riluttante. "Abbiamo già incontrato Spiriti del Mare nella parte meridionale del Mare dei Vortici, sono bestie demoniache simili ai pesci. Sospetto che questo c'entri con l'inizio anticipato dei Mesi dei Demoni. Secondo le leggende, quanto più sono lunghi i Mesi dei Demoni, più aggressivi e temibili saranno le bestie demoniache. Per questa ragione, dovranno mettersi in viaggio il prima possibile, se vogliamo garantire un viaggio relativamente sicuro".


" Non sono in grado di combattere".


"Lo so, ed è questo il motivo per cui Brezza scorterà la nave. La sua abilità è molto efficace contro i nemici con un intelletto inferiore. Inoltre, il percorso di ritorno sarà diverso da quello dell'andata. Infatti, navigheranno verso nord e seguiranno la costa fino a raggiungere Porto delle Acque Chiare. Da lì prenderanno la rotta commerciale solitamente utilizzata per raggiungere Isola Dormiente. Secondo gli uccelli messaggeri recentemente arrivati, non sono state avvistate bestie demoniache sulla rotta tra i Fiordi e i Quattro Regni".


Roland doveva continuare a provarci: "Uh... Quindi, a parte Lotus e Miele, sarebbe possibile fare rimanere le altre tre? Al momento, sono solo a metà della loro istruzione base, quindi andarsene ora sarebbe come lasciare le cose a metà..."


"Puff Haha" Tilly non riuscì a trattenere le risate, "sembra che tu sia piuttosto interessato a loro".


"..." Roland non sapeva come rispondere a quell'affermazione.


"Mi piacerebbe sapere, come intendi utilizzare l'abilità di Candela ed Evelyn?"


"Per le parti metalliche e per gli alcolici. La prima può migliorare notevolmente l'efficienza delle parti meccaniche, la seconda beh..." Roland fece una pausa "gli alcolici sono davvero un'ottima cosa, ci sono molti altri usi oltre alle semplici bibite".


"Beh, ad Isola Dormiente sono sempre state preoccupate che le loro capacità non avrebbero avuto un utilità effettiva, inoltre, sono state spesso..." Tilly non aggiunse altro, ma Roland aveva già ipotizzato che potesse trattarsi di discriminazione. Luna Misteriosa aveva dovuto affrontare la stessa situazione quando era ancora un membro dell'Associazione delle Streghe Alleate. "Sono molto felice di sapere che desideri così tanto che restino. È un dato di fatto che ogni strega abbia un suo ruolo unico e insostituibile, e non ha il minimo senso che le loro abilità possano essere inutili". Guardò Evelyn e le altre e chiese: "Voi cosa ne pensate?"


"Voglio seguirla, Lady Tilly" affermò Sylvie.


"Io... " Candela si toccò la testa "sono disposta ad andare ovunque".


"Lady Tilly, se ha bisogno di me, tornerò a Isola Dormiente" Evelyn rimase zitta per un momento prima di continuare: "Altrimenti, mi piacerebbe restare a Città di Confine. Io... ci sono ancora così tante cose che spero di imparare dalla maestra Pergamena".


"Non siate così nervose, non vi costringo a scegliere se restare o andare: non è una domanda con due sole opzioni" Tilly sorrise e scosse la testa. "Voglio solo sapere cosa ne pensate della vita a Città di Confine. Potete tornare a Isola Dormiente in qualsiasi momento. Lo stesso vale per Lotus e Miele, è improbabile che se ne andranno per sempre. Spero anche di potere invitare le streghe di Città di Confine a venire a Isola Dormiente. Speriamo che attraverso i nostri sforzi, in futuro, sia a Nord che a Sud, tutte le streghe siano libere di vivere dove vogliono. Non credi anche tu, fratello maggiore?"


Roland rimase leggermente scioccato, era la prima volta che la sentiva chiamarlo in questo modo. Persino nei ricordi del Quarto Principe era passato almeno un decennio. Sorrise e annuì: "Quel giorno arriverà sicuramente".






Thea 








                                


                                



