---
title: Capitolo 33: Polvere da sparo
pubDate: 2025-08-07T11:30:06.660Z
tags:
    - rtw
---


Neanche dopo una pausa di un quarto d’ora, Ascia d’acciaio batté le mani e gridò: “Alzatevi tutti, Sua Altezza, il quarto Principe, sta arrivando”.


Van’er ritornò subito al suo posto, a causa dello speciale addestramento tenutosi in precedenza. Aveva imparato ad eseguire gli ordini quasi inconsciamente, così prese la sua finta picca e assunse la posizione di tiro per infilzare con il suo bastone di legno.


Il Principe ed i suoi seguaci stavano camminando alle loro spalle, sopra il muro. Van’er osservò, con la coda dell’occhio, che il Principe rallentò il passo quando fu vicino a lui.


Roland sospirò silenziosamente, i detti: ‘un fine serata distruggerà il mattino seguente’ e ‘alzarsi troppo presto rovinerà l’intera giornata’ erano proprio veri. Proprio quando aveva finito l’elaborazione delle conseguenze dell’attacco al castello, si era ricordato che doveva esaminare i risultati dell’addestramento della milizia. Roland compatì sé stesso. Aveva passato la notte in bianco, così ora sarebbe stato assonnato per l’intera giornata. Ma doveva andare perché ora, la squadra, era passata alla fase dell’addestramento militare, e lui rivestiva il ruolo di ufficiale al comando. Se non si fosse mostrato per molto tempo, il morale della sua squadra sarebbe diventato instabile.


Bene… Di solito, cosa si dice quando si riesamina una squadra? Roland ci pensò per un attimo, Siamo commilitoni solo durante i periodi favorevoli o lo siamo anche durante le difficoltà?  Se non avesse ottenuto risposta dopo aver urlato questo slogan, l’intera atmosfera sarebbe diventata imbarazzante. Forse sarebbe stato meglio prendere solamente qualcuno da parte, parlarci, chiedere le sue impressioni e guadagnare una buona reputazione.


Così iniziò a mettere in atto il suo nuovo piano, dando una pacca sulle spalle ad un giovanotto alquanto robusto.


“L’allenamento è troppo duro? Ti senti stanco? Tre pasti al giorno sono sufficienti?”


In base alle sue esperienze passate riguardo al guardare i notiziari, la risposta del giovane alle sue domande sarebbe dovuta essere, a voce alta: “Nessuna stanchezza” e “Sì, ottimi!”


Ma il risultato fu completamente diverso da quello che si aspettava. L’uomo si voltò direttamente verso di lui e si mise in ginocchio, lasciando Roland davvero sconvolto.


Van’er sentiva di essere stato benedetto, Sua Altezza Reale il Principe, si preoccupava veramente per lui e gli aveva persino chiesto sinceramente se si sentisse stanco a causa dell’addestramento! Parlando della famiglia reale o anche solo dei comuni nobili, di solito erano tutti restii a rivolgere la parola ai loro soldati. Imitò inconsciamente il saluto dei cavalieri, per onorare Sua Altezza Reale. Non gli importava se quel rituale fosse opportuno o meno, aveva un solo pensiero: più tardi, quando sarebbe ritornato nelle strade, sarebbe stato considerato una persona nuova.


Quando gli venne chiesto di alzarsi, il suo cervello era ancora un disastro, quindi non ricordava neanche che cosa avesse risposto.


Alla fine, Sua Altezza Reale pose delle domande a tutti. Se qualcuno aveva dei commenti o dei suggerimenti riguardo l’addestramento, avrebbe dovuto fare un passo avanti. All’improvviso, la mente di Van’er fu di nuovo completamente libera – questa era una buona occasione! Se le sue considerazioni erano esatte e la milizia di Sua Altezza avrebbe dovuto sorvegliare le mura da sola, loro non sarebbero riusciti a sopportare questa grossa responsabilità. Forse le mie preoccupazioni riguardo allo scappare via o il restare sono inutili, giusto?


Pensò attentamente a come costruire la frase: “Vostro Onore… Vostra rispettabile Altezza, il numero attuale dei miliziani è troppo modesto. Se seguissimo la stessa linea che abbiamo adottato durante l’addestramento, quando le bestie demoniache attaccheranno, saremo solamente capaci di difendere un terzo dell’intero muro e non sopravvivremo…”.


Anche se il Principe avesse iniziato a reclutare diversi gruppi di soldati ora, Van’er temeva che il tempo da poter dedicare all’addestramento non sarebbe stato abbastanza. Inoltre, le armi utilizzate da queste persone sarebbero state anche una grande spesa, era stato già abbastanza difficile provvedere alla fornitura di armi per i 100 soldati in poco tempo.


Perfino ora, stavano ancora tenendo i loro bastoni di legno per esercitarsi.


Se Sua Altezza Reale fosse riuscito anche a realizzare questo, forse avrebbe reclutato un gruppo di mercenari, provenienti da altre città, come loro difesa principale. Perlomeno loro non avrebbero avuto bisogno di esercitarsi, sarebbero potuti essere mandati direttamente nel campo di battaglia e avrebbero già portato con sé armi ed armature, ma il loro costo era piuttosto elevato.


Roland pensò per un momento, annuì e disse: “Sì, hai ragione, con la nostra attuale forza militare a sorvegliare l’intero muro di cinta, non è molto realistico”.


Van’er si sentì molto onorato, Sua Altezza… concordava davvero con la sua idea?


Ma non si aspettava le parole pronunciate successivamente dal Principe: “Le bestie demoniache sono, in un certo senso, solo una variante delle normali bestie, non diventano più intelligenti, non è così?”


“Sì, Vostra Altezza, la loro forma base è quella di normali animali, quindi le bestie demoniache restano tali. Persino le loro abitudini, praticamente, rimangono uguali a quelle che avevano prima del cambiamento… ma io non ne ho viste molte, dunque non sono sicuro che ciò valga per ognuna di loro”.


“Era quello che volevo sentire. Sebbene ci siano circa seicento piedi tra il Fiume Acqua Rossa ed i piedi del versante della montagna settentrionale, potremmo indurle ad attaccare un’area specifica preparata da noi in precedenza”.


“Intendete utilizzando delle trappole?” chiese Ascia d’acciaio.


“Sì, potremmo usare delle trappole, ma non quelle comunemente utilizzate dai cacciatori. Le comuni trappole sono utilizzate per catturare le prede tramite la mimetizzazione, ma io intendo fare l’opposto. Costruiremo degli ostacoli lontani dalle mura, come: recinzioni, pendii e fossati, costringendo quelle stupide bestie demoniache a dirigersi intorno a loro. Costanti barriere guideranno la preda verso il posto designato, in cui piazzeremo la nostra difesa principale”. Quando Roland arrivò a questo punto, si rivolse direttamente ad Ascia d’acciaio: “Per quanto riguarda il come adescare questi mostri, penso che nessuno sappia farlo meglio di te”.


Dopo qualche istante, Ascia d’acciaio rispose: “Non è un problema guidarle, i lupi soffrono di idrofobia, i cinghiali di fotofobia e anche le altre bestie demoniache hanno le proprie paure. Ma, Vostra Altezza, il modo in cui dovremmo affrontare tutte le bestie malvagie, facendo una piccola valutazione, non sarà troppo pericoloso?”


“Se ci affidiamo solamente alle picche e agli archi, potrebbe essere vero”. Roland fece un respiro profondo e disse con sicurezza: “Ma ora abbiamo una nuova arma!”.


Quando arrivò il momento di andare via, il Principe si rivolse nuovamente a Van’er: “Le tue osservazioni sono molto buone, come ti chiami?”.


“Va-Van’er, Vostra Altezza”.


“Ti proporrò al mio cavaliere comandante come vice capitano per una delle squadre, Signor Van’er. Sono molto soddisfatto, ottimo lavoro”.


*


Vicino alla casa per la produzione del cemento, Roland costruì una nuova abitazione che serviva per la produzione della polvere nera – o più precisamente, polvere da sparo.


Era dotata solamente di una grande stanza di trecento metri quadri, avente una sola entrata. Egli aveva anche applicato il più rigoroso sistema di sicurezza. Due cavalieri erano sempre di guardia alla porta e, a chiunque volesse entrare, era richiesto prima di registrarsi e recarsi verso la perquisizione, durante il quale si andava alla ricerca di qualsiasi cosa potesse prendere fuoco. All’interno, ogni sorta di fuoco era proibito, così era possibile lavorare solo durante la giornata. In modo da evitare che anche Usignolo si intrufolasse nella stanza, fissò una tenda di cotone sopra la porta.


“Questa è quella che voi chiamate la nuova arma?”, Carter fu convocato per dare un’occhiata alla nuova invenzione. Prese in mano la polvere e l’annusò, “Non è polvere nera, giusto?”


Probabilmente Ascia d’acciaio non conosceva l’aspetto della polvere nera, ma Carter aveva partecipato spesso alle cerimonie reali, quindi naturalmente sapeva riconoscerla. Era la più raffinata creazione del laboratorio alchemico. La formula era un segreto per gli estranei, ma se il Principe avesse desiderato conoscerla, sarebbe sicuramente riuscito ad ottenerla.


“Ѐ polvere nera, ma non completamente”, disse Roland, “Ѐ l’ultimo miglioramento apportato al prodotto del laboratorio alchemico, lo chiamo polvere da sparo”.


La polvere da sparo può essere descritta come un prodotto ideale per la produzione di massa. Non aveva alcun bisogno di materiali esotici. Fino a quando si aveva a disposizione: carbone, zolfo e nitrato di potassio, da mescolare in un rapporto di 1:1:7.5, poteva essere prodotta senza ostacoli tecnici.


In questo periodo temporale, la polvere nera era mescolata in un rapporto di 3:1:1 e, delle volte, conteneva degli strani materiali (come: mercurio, burro, miele, etc.) che erano, a volte, mescolati al suo interno con un rapporto del 2%, ma con il risultato di una combustione più lenta e una realizzazione minore di gas. Ciò non deteneva alcun vantaggio per la polvere da sparo. Tuttavia, Roland sapeva che l’alchimista avrebbe costantemente testato altre proporzioni e, aveva predetto, che avrebbero avuto bisogno solamente di 30 anni prima di inventare la formula che si sarebbe avvicinata a quella originale della polvere da sparo.


Nella storia del vecchio mondo di Roland, la polvere da sparo fu inventata molto tempo prima della produzione della prima arma bianca. Il motivo era che la formula ed il relativo processo di fabbricazione dell’arma non andavano di pari passo.


Tuttavia, quello che molte persone ignoravano era il fatto che non c’era bisogno di fare affidamento sulle armi, la polvere da sparo era di per sé un’arma davvero notevole.




Haru
                                


                                



