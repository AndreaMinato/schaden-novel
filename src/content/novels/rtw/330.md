---
title: Capitolo 330: Addio
pubDate: 2025-08-07T11:30:06.732Z
tags:
    - rtw
---










Il giorno seguente Roland era nel cortile del castello per assistere alla partenza di Lotus e Miele.


Anche se non avrebbe voluto vederle partire così presto, dopo aver saputo che Bellezza Affascinante stava aspettando nella secca, decise di non rimandare ulteriormente. Così, almeno, sarebbe risultato magnanimo e non avrebbe messo Tilly in una posizione difficile. Pensò che a parte di Tilly era stato segno di enorme sincerità mandargli delle streghe importanti in un momento in cui all’Isola Dormiente avevano bisogno di costruire su larga scala. Non sarebbe stato giusto pretendere più di così da lei.


Per evitare alle streghe un lungo viaggio a piedi in mezzo alla neve, chiese ad Anna e Wendy di farle andare sull’Osservatore dei Cieli, che ci avrebbe impiegato solo un’ora per arrivare a destinazione.


“Vostra Altezza, grazie per esservi preso cura di noi negli ultimi mesi,” dissero le due streghe inchinandosi di fronte al Principe.


“No, sono io che devo ringraziarvi," disse Roland ridendo. “Voi due avete dato un enorme contributo allo sviluppo di Città di Confine, e perciò vi ho preparato dei regali."


“R-regali?” Lotus era sorpresa e le sue guance si tinsero di un rosso acceso.


Miele riportò una mano al petto, lanciando una rapida occhiata a Lotus, e chiese avidamente: "Possiamo avere anche noi un regalo?”


“Sì, apriteli”, disse Roland, prendendo due pacchetti da Usignolo e porgendoli alle streghe.


Miele scartò il regalo quasi all’istante, e trovò un lungo pezzo di stoffa. “Cos’è questo? Un corsetto?”


“Keke, è una sciarpa," Roland le si avvicinò e le avvolse attorno al collo la scarpa di cotone. “Con questa addosso non dovrai temere che ti arrivino sul collo vento freddo o fiocchi di neve. Se la avvolgi ancora di più, puoi anche proteggerti le orecchie.”


"Ooh, è così calda!” esclamò Miele soddisfatta.


Lotus arrossì in modo evidente.


“C’è ancora una cosa all’interno," disse Miele dopo aver giocherellato con la sciarpa, ed estrasse un oggetto quadrato dal pacchetto. “Sua Altezza, anche questo è un regalo?”


“Sì, aprilo e vedrai."


"Wow, è così nitido!” Miele sollevò la scatola metallica e disse esaltata: “Guarda Lotus, vieni a dare un'occhiata qui il mio riflesso è così pulito!”


Era uno specchietto messo in una scatola di legno, un oggetto che veniva venduto all’Emporio. Come l’esperienza aveva insegnato a Roland, le donne andavano pazze per gli oggetti luccicanti.


Gli strilli di Miele attirarono l'attenzione di altre streghe, e ben presto le streghe dell'Isola Dormiente furono riunite nel cortile di casa, usando gli specchietti lucidi per osservare il loro stesso aspetto. L'adorazione e l'invidia erano nell'aria.  Questi specchi di cristallo, rivestiti a mano da Soraya, erano di gran lunga superiori agli specchi d'argento, il che ha anche permesso a Roland di scoprire un nuovo modo in cui poteva corromperle.


Subito dopo la sessione di regali, l’Osservatore dei Cieli era adeguatamente gonfiato e pronto a partire. Lotus e Miele entrarono nel cestino e salutarono Roland e le streghe presenti. Erano evidentemente riluttanti a lasciare Città di Confine.


“Devo ammettere che questo è un bel posto in cui vivere," Tilly andò accanto a Roland e gli parlò dolcemente. “C'è una comoda fornitura d'acqua e alloggi confortevoli. È incredibile che tu abbia trasformato questa terra povera in quella che è adesso in un solo anno. "


"Te ne penti?"


"Vuoi dire, di aver mandato le streghe qui?" Tilly si alzò, “Perché mai, possono avere una vita migliore qui. Non dimenticare che sono anche io una strega."


Nel giardino perfettamente bianco, il sorriso di Tilly brillava bianco come un fiocco di neve, bello e incolore. Roland pensava che se avesse avuto una sorella minore come Tilly, sarebbe stato impossibile portarla fuori per le strade senza attirare sguardi di ammirazione da parte di tutti. Certo, era consapevole che il suo rapporto con lui era più simile a un collaboratore e un alleato naturale piuttosto che a una sorella. Come era evidente dalla sua decisione del giorno prima che era disposta a mettersi a rischio personalmente per far fronte a qualsiasi possibile minaccia.


"Sei sicura di voler andare in un posto così pericoloso?" chiese Roland, “Sarai anche una straordinaria, ma forse le tue abilità non sono adatte al combattimento"


"Stai tranquillo, non è che sono senza capacità di proteggermi." Tilly alzò le mani per mostrare gli ornamenti che indossava: sull'anulare della mano sinistra portava un anello di cristallo blu e sulla mano destra portava un guanto di seta bianca con incastonata una gemma rossa sul dorso. Parlando francamente, era strano come gli accessori non si abbinassero affatto, sembravano ispirati alle moderne passerelle di alta moda. Roland ne era stato incuriosito il giorno prima, ma non lo aveva chiesto a Tilly per non sembrare irrispettoso.


"Questa è una pietra magica scoperta in antiche rovine”, spiegò Tilly. “Riempirla di potere magico mi permette di usare diverse abilità, questo anello mi garantisce la possibilità di volare liberamente, proprio come fa Fulmine".


Mentre lei parlava, come per dare prova di ciò che diceva, i suoi piedi si alzarono da terra e rimase sospesa a mezz’aria, come se non pesasse nulla. Roland fu colto di sorpresa.


“Davvero una pietra può alterare le abilità?”, si chiese.


Presto capì cosa significava.


Se le abilità potevano essere personalizzate in massa, l'efficienza del lavoro delle streghe sarebbe notevolmente migliorata - se ogni strega dell'Unione avesse avuto una pietra che permetteva loro di acquisire le abilità di Lotus, sarebbe bastato un solo giorno per completare la costruzione dell'area residenziale temporanea.


Mentre Tilly atterrava a terra, puntò la mano destra verso uno spazio aperto sul terreno, e un lampo luminoso di fulmine scaturì dalla punta delle sue dita, creando un buco nella neve e rivelando la terra nera che giaceva sotto di essa.


“Puoi utilizzare due abilità contemporaneamente?" chiese Roland con in volto uno sguardo sorpreso.


"No," Tilly scosse la testa. "Nella maggior parte dei casi, la Pietra Magica permette solo un'abilità alla volta, ma se cerco di infondere a due pietre contemporaneamente il potere magico, non ci sarà alcun effetto". Poi sorrise e disse: "All'inizio volevo tenertelo segreto, ma dopo la discussione di ieri sera, mi sono resa conto che prima ti avevo frainteso.... quando mi hai detto la verità sulle antiche rovine, mi sono sentita felice... e anche un po' dispiaciuta.”


“Nessun problema, capisco.”


“Comunque, una cosa…. cos’è il corsetto che Miele ha menzionato prima?"


A Roland andò di traverso la saliva. "Um, nemmeno io ne sono sicuro… faresti meglio a chiedere a Silvio o Evelyn."


"Beh," Tilly si strinse nelle spalle, “A quanto pare ci sono ancora cose che mi tieni nascoste."


Roland non sapeva se mettersi a ridere o a piangere.


“Cambiamo argomento" disse Tilly facendogli l’occhiolino. "Ieri sera mi è venuta in mente una domanda: se queste rovine appartengono alla Chiesa, perché dovrebbero disfarsi di tutte le pietre magiche? Secondo l’esperienza di Cenere, è molto probabile che la Chiesa stia preparando le proprie streghe, e quindi queste pietre magiche potrebbero essere loro molto utili: anche se fuggissero da una battaglia persa contro i demoni e nascondessero l'esito della battaglia, non ci sarebbe alcun problema se continuassero a usare queste pietre… non ha per niente senso.”


“Davvero alla Chiesa non importa delle pietre?" rifletté Roland, ma rapidamente scartò la sua stessa idea. ”No, è più probabile che non siano stati in grado di produrre le pietre in massa, altrimenti le avrebbero usate per dare la caccia ai membri dell’Unione delle Streghe. Se le streghe della Chiesa fossero in grado di volare, non molti sarebbero in grado di fuggire.”


"In effetti, mi sono appena ricordato di qualcosa di strano sui libri della biblioteca del palazzo riguardo la Chiesa e il suo Dio ... non solo le testimonianze storiche non vanno oltre quattrocento anni fa, ma nemmeno l'origine di Dio è chiara e non c'è un nome importante o una leggenda che lo riguardi. Oltre a diffondere l'idea che Dio è onnipotente e onnisciente, ci sono pochi altri dettagli: almeno, rispetto ai Tre Dei dell'antichità, sembra essere molto più astruso e illusorio. Tutto questo dà una strana impressione…”


“Che cosa intendi dire?" Roland era scioccato.


“Sembra che la Chiesa sia comparsa dal nulla.”






Merges
                                


                                



