---
title: Capitolo 331: La chiave per l’ “Arte”
pubDate: 2025-08-07T11:30:06.732Z
tags:
    - rtw
---






“Sembra che la Chiesa sia spuntata fuori dal nulla.”


Queste parole continuavano a rimbombare nella testa di Roland finché non tornò nel suo ufficio.


Chiuse gli occhi e cercò attentamente nella memoria del Quarto Principe, ma non riuscì a trovare nessuna informazione pertinente a riguardo. La sua comprensione della Chiesa era allo stesso livello di qualsiasi altro nobile. Mentre viveva a palazzo il Quarto Principe non si era mai interessato a spendere tempo o sforzo nell’imparare qualcosa di utile, quindi la sua conoscenza per le cose che riguardavano l’occulto era praticamente un completo spazio nero. Ma se quello che Tilly aveva detto era corretto, la strategia di propaganda della Chiesa in realtà non avrebbe avuto senso.


Prendendo per esempio le tradizioni religiose del vecchio mondo, fin dall’inizio dei tempi ci sono sempre state divinità e la conoscenza comune a riguardo è che le divinità sono state quelle che hanno creato il mondo. Per esempio i Sette Giorni della Creazione, il karma, la reincarnazione, e così via… ogni religione aveva il proprio pacchetto di tradizioni che descrivevano il potere delle proprie divinità.


Invece, in confronto alle altre religioni, la Chiesa sembrava piuttosto… inconsistente.


Tuttavia Roland non aveva altre piste su cui indagare e così, scuotendo la testa, decise di riporre questi pensieri in un angolo della sua mente.


Forse dopo l’esplorazione delle antiche rovine della Foresta delle Ombre, ci sarebbero state delle risposte a tutte queste domande.


Roland si avvicinò alla finestra e guardò fuori verso l’enorme rivestimento che si estendeva nel mezzo del giardino – in mezzo alla vasta distesa di neve bianca, la sua superficie verde bluastra catturava particolarmente lo sguardo.


Al momento Soraya stava preparando un pallone più grande che permettesse alla nuova mongolfiera di avere una capienza maggiore e, di conseguenza, di ospitare più persone. Questo serviva nella possibilità che non sarebbero stati in grado di liberare la donna intrappolata quando fossero andati alle rovine, nel caso in cui Anna non fosse stata in grado di distruggere la “Bara Ghiacciata” e riportare la donna e un po’ della pietra trasparente a Città di Confine.


Il momento della partenza era stato fissato a due giorni dopo.


Le disposizioni del personale erano già state fatte. Le Streghe partecipanti dall’Isola Dormiente avrebbero incluso Tilly, Sylvie, Shavi, Cenere ed Andrea. L’Unione delle Streghe avrebbe mandato Anna, Wendy, Usignolo, Nana, Fulmine e Maggie. Si poteva dire che questa formazione non fosse mai stata più forte prima, sia che si trattasse di attacco, che difesa o consapevolezza della situazione. Finché i demoni non avessero usato la Pietra di Rappresaglia di Dio, sarebbe stato per loro difficile anche solo avvicinarsi alle streghe.


“Vostra Altezza, il Capo Alchimista Kyle Sichi vorrebbe incontrarla”, disse una guardia da fuori l’ufficio di Roland.


“Fallo entrare.”


In questa visita, invece di venire da solo, Kyle si era portato un compagno, Chavez. “Vostra Altezza, è stato completato lo schema di produzione di massa dell’acido nitrico, come voi avete richiesto.”


“Davvero?” chiese Roland. Per un breve momento sembrava fosse stordito prima di scoppiare dalla gioia. Questa era forse la notizia migliore che avesse sentito negli ultimi giorni. Balzò giù dalla sedia e versò due tazze di tè per i chimici, prima di dire “Ditemi di più del metodo.”


“Il merito per questo lavoro va a Chavez”, disse Kyle ridacchiando. “Quindi lo farò spiegare da lui.”


“Vostra Altezza,” disse il giovane ragazzo con un certo ritegno e inchinandosi prima di continuare a parlare. “L’alchimia… no, intendevo la reazione chimica usata nel suo laboratorio per produrre acido nitrico usa salnitro distillato per ottenere acido nitrico diluito prima che questo venga purificato con un concentrato di acido solforico. Così ho provato a combinare i due processi mettendo il salnitro direttamente nell’acido solforico concentrato così da poterli riscaldare insieme. Ho così ottenuto con successo una soluzione di acido nitrico dall’elevata purezza. Ho anche potuto osservare il fenomeno del fumo riportato nella “Chimica Elementare”.


“Riscaldati insieme? Ma i due non sono la stessa cosa.” Mise in discussione Roland. “La temperatura di distillazione è molto più alta della temperatura usata per un riscaldamento combinato, inoltre il gas ottenuto dalla distillazione dovrebbe essere ossido di azoto che poi forma acido nitrico quando viene fatto gorgogliare (1) attraverso l’acqua. L’acido solforico concentrato viene utilizzato come purificante solo perché ha un alto punto di ebollizione e ha una grande capacità di assorbimento dell’acqua, il che riduce l’umidità contenuta nell’acido nitrico, senza bisogno di nessun altro tipo di reazione chimica.”


“Nemmeno io sono sicuro di come ci sia riuscito, ma il Signor Sichi, pensando che la mia scoperta fosse solo coincidenza, ha condotto alcuni esperimenti”


“Coincidenza?” Roland guardò il Capo Alchimista.


“Esatto” confermò Kyle. “Sebbene il processo sia differente, il risultato è lo stesso. Immagino, analizzando una formula chimica, che alcuni componenti del salnitro abbiano reagito con l’acido solforico, ma che siano poi evaporati a causa del calore, lasciandosi dietro solo l’acido nitrico. E, in base alla reazione inversa, sembra essere una sorta di… nitrato.”


Nella mente di Roland improvvisamente balenò che il libro di testo di Chimica menzionava che, prima dell’invenzione dell’ammoniaca sintetica, le persone facevano reagire il nitrato di sodio o il nitrato di potassio con l’acido solforico concentrato per produrre acido nitrico. Questo era il più antico metodo industriale mai usato. Poiché i componenti del salnitro sono i due nitrati menzionati prima, era conveniente e facile ottenerli e l’estrazione era relativamente semplice, perciò, finché la temperatura fosse stata propriamente controllata, si poteva raccogliere un flusso costante di acido nitrico evaporato.


Tuttavia, poiché questo metodo di produzione spendeva troppo acido solforico e le attrezzature necessarie erano soggette a corrosione, è stato in seguito rapidamente e gradualmente sostituito da tecniche più avanzate.


Queste due cose non erano un gran problema per Roland: non esisteva nel suo territorio un fertilizzante chimico o un’industria di pesticidi, quindi tutta la produzione di acido solforico era destinata solo a purificare l’acido nitrico. Per quanto riguardava la tendenza alla corrosione dei vapori dell’acido nitrico, poteva avere una mano da Soraya per migliorare l’attrezzatura con la sua capacità di rivestimento.


“Niente male.” Felice Roland diede una pacca sulla spalla di Chavez. “Con un po’ di fortuna sei realmente riuscito a trovare questo nuovo metodo.”


“Vostra Altezza, forse potreste non aver sentito, ma Chavez aveva già mostrato la sua eccellente fortuna mentre lavorava in un laboratorio di alchimia alla Città Acqua Rossa.” disse Kyle alzando le sopracciglia. “Prima di imparare la chimica, l’alchimia stessa è sempre stata una forma di esplorazione che richiede fortuna. Tuttavia questo ragazzo, poco più che ventenne, è stato in grado di scoprire il doppio metodo di preparazione degli acidi ed è anche diventato il più giovane alchimista del laboratorio, cosa che ha reso geloso tutto il gruppo di apprendisti tra i trenta e i quaranta anni. Dovrebbe sapere che la maggior parte di loro rimarranno probabilmente apprendisti per il resto della loro vita.”


“Non importa come la metti, questa è una buona notizia per tutta la città.” Disse Roland come complimento. “Prova per adesso a produrre un set di attrezzature di produzione e lascerò che una strega collabori con te. E, se possibile, poi espanderemo ulteriormente la scala produttiva.”


“Come voi desiderate.”


“Tra l’altro ho un altro compito per te,” l’espressione del volto e il tono di voce di Roland divennero solenni. “Ora che c’è un’affidabile risorsa di acido nitrico, mi servi per provare a produrre una sostanza chimica altrettanto pericolosa – nitroglicerina.”


“Quanto è pericolosa?” chiese Kyle.


“Gli elementi grezzi di cui è costituita sono facili da maneggiare, infatti sono l’acido nitrico concentrato che reagisce con il glicerolo, tutto ciò usando l’acido solforico concentrato come catalizzatore. Tuttavia durante il processo di reazione la temperatura deve essere rigorosamente controllata e deve esserci ventilazione. Poichè la reazione di nitrificazione produce una grande quantità di calore, sarebbe meglio mettere il contenitore nell’acqua ghiacciata durante l’esperimento. Ma ricorda: fluttuazioni di temperatura, vibrazioni, impatti e attrito potrebbero causarne l’esplosione.” Roland non era sicuro che la sua conoscenza da profano fosse affidabile, ma i componenti erano indiscutibilmente corretti. Al di là dei rischi, era necessario dargli una chance. “Durante l’esperimento sarebbe bene usare solo una piccola quantità di ingredienti così nel caso dovesse succedere il peggio la Signorina Nana dovrebbe poter essere ancora in grado di curarvi.”


“Questo…” Chavez aprì la bocca per parlare ma, prima che potesse dire qualcosa, Kyle lo interruppe “Capisco, ma come questa polvere può essere paragonata con la Polvere di Neve?”


“E’ completamente differente.”


“Suona come un esperimento interessante.” Ridacchiò il Capo Alchimista.


Quindi è vero che nove chimici su dieci sono maniaci dell'esplosione ...pensò tra sé Roland.


La nitroglicerina è altamente instabile; in particolare Nobel ha aggiunto diatomite (2) per renderla più stabile e aumentarne la sicurezza. Però pur raggiungendo tale scopo, ne riduceva la forza esplosiva. Naturalmente Roland non voleva scegliere un metodo così obsoleto. Intendeva aggiungere nitrocellulosa o nitrostarch alla nitrogliceria, infatti questi due componenti non solo avevano effetti stabilizzanti ma aumentavano anche il potere esplosivo. Il primo era un eccellente propellente senza fumo, mentre il secondo avrebbe reso l’esplosione particolarmente potente. Come si può capire dai loro nomi, molti acidi nitrici sarebbero fondamentali nell'evoluzione della polvere nera nella polvere da sparo.


E ora Roland era in possesso di questa chiave.(3)






Aki 






 Erialis Ed eccomi di nuovo da voi ragazzi, dicembre si sta avvicinando, non vedo l'ora che sia Natale. Bene iniziamo con le note: (1) Il verbo gorgogliare è usato comunemente ed è stato poi assunto anche nel linguaggio tecnico e indica: "un gas che viene insufflato o fatto sviluppare al di sotto del livello di un liquido, attraverso il quale sale sotto forma di bollicine, allo scopo, per es., di lavarlo o raffreddarlo o di farne assorbire dal liquido alcuni componenti." (2) Diatomite o Farina Fossile, vi invito a leggere direttamente la pagina del link, tenete conto che viene comunemente venduta ed è usata anche come insetticida, in farmacia e può essere anche mangiata ovviamente immagino verrà trattata in base al tipo di utilizzo. (3) Parliamo come sempre di nitrati e acidi, ma la nostra Aki ci ha regalato un filmato.








                                


                                



