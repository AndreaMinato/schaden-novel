---
title: Capitolo 332- Esperienze
pubDate: 2025-08-07T11:37:50.976Z
tags:
    - rtw
---










Nei giorni prima che le streghe partissero per esplorare le rovine, Tilly provò molto piacere nel passeggiare per le strade pianeggianti di Città di Confine, esplorando angoli e fessure di questo remoto territorio che aveva subito una trasformazione straordinaria nelle mani di Roland.


Questa piccola città è unica. Pensò Tilly e più osservava attentamente più cresceva forte questa sensazione. Era completamente differente da qualunque posto fosse mai stata… e se c’era una cosa che la impressionava di più, questa era l’impareggiabile vitalità che la città emanava.


Anche la nuova Isola Dormiente non poteva essere paragonata.


“Queste persone non sono preoccupate per il freddo?” chiese Andrea con curiosità vedendo le persone andare e venire per la strada, “Cosa ha promesso loro tuo fratello per far sì che siano disposti a lavorare in questi freddi giorni invernali?”


“Stiamo ancora a metà autunno,” Cenere scrollò le spalle. “Non sai nemmeno distinguere le stagioni?”


“Non c’è molta differenza dall’inverno. Stavo semplicemente usando un’analogia che è una tecnica regolarmente utilizzata nei libri “Il suo Sogno, la sua Nazione”.” Andrea sollevò elegantemente i suoi capelli in aria. “Certo, una donna barbara come te non capirebbe mai una cosa del genere.”


"Qual è il tuo sogno, il mio sogno ..."


“Mia cara, è difficile parlarne a un barbaro che non ha mai apprezzato il teatro. Sono certa che la Signorina Tilly abbia visto questa famosa rappresentazione che prende le origini dal Regno di Dawn.”


“Smettetela di litigare voi due.” Sylvie emise un sospiro. “Immagino che la ragione sia semplice in effetti. La maggior parte dei cittadini si rifiuta di lavorare in inverno perché aumenterebbe notevolmente il consumo di cibo, nel caso in cui non potesse mangiare a sazietà sarebbe molto facile per loro prendere il raffreddore. Tuttavia questi problemi non esistono a Città di Confine. Qui il cibo non è costoso, c’è più che sufficiente legna da ardere e la Signorina Lily sa curare febbri e raffreddori. Perciò le persone sono in grado di continuare a lavorare duramente nonostante il vento e la neve – dopo tutto, un giorno di lavoro è una paga giornaliera.”


“Posso capire perché la legna da ardere sia sufficiente, la Foresta delle Ombre è appena sopra l’ovest e ci sono boschi anche nei dintorni. Ma il basso prezzo del cibo… Come è possibile ciò?” chiese dubbiosa Andrea, “Prima la mia famiglia era coinvolta nel settore alimentare e, ogni volta che un disastro naturale o altri fattori causavano scarsi raccolti, il prezzo degli alimenti saliva moltissimo. Quando c’è cattivo tempo, qui i nobili e i mercanti non aumentano i prezzi?”


“Nobili? Mercanti?” Sylvie ridacchiò silenziosamente. “Qui solo una persona controlla il mercato alimentare e non è altri che Sua Altezza Roland.”


“Tutti i campi lungo il fiume sono suoi?” si accigliò Tilly.


“No, quelli appartengono ai servi.” Sylvie le diede una spiegazione di tutto quel che Tilly aveva visto e sentito riguardo la città e descrisse la scena di quando c’era stato un raccolto abbondante. “Ha impostato i prezzi di compra vendita degli alimenti. Questi due prezzi sono fissi e il secondo deve essere sempre più alto del primo.”


“Questo non rende difficile il comprare e vendere?” disse Cenere guardandola incredula. “Se sta vendendo il cibo a un prezzo elevato, perché impedisce alle altre persone di fare lo stesso?”


“Non è lo stesso.” Mormorò Tilly. “Dopo che il grano è stato raccolto, richiede la trebbiatura, la macinatura e la conservazione. Questi processi hanno un costo perciò è perfettamente normale che i prezzi salgano.”


“La Signorina Tilly ha ragione. L’ho capito solo dopo aver consultato la Maestra Pergamena.” Rise Sylvie. “Ha detto che i costi extra possono essere distribuiti come salari ai lavoratori che lavorano il grano, essere utilizzati per costruire un nuovo granaio o per espandere la scala di produzione. Questi forniscono alla città…” fece una pausa e pensò brevemente, “Lavoro, si, questo è quello che mi ha detto. Ho sentito che Sua Altezza e molto preoccupato riguardo i lavori?”


"Ciononostante è comunque difficile comprare e vendere!” Enfatizzò Cenere. “Il commercio non dovrebbe essere libero?”


“Forse si, ma i prezzi che Sua Altezza ha imposto sono largamente abbordabili. Se il prezzo rimane costante, le persone saranno in grado di sentirsi a proprio agio.”


“A volte la libertà non rappresenta la situazione migliore per gli affari.” Disse Tilly con un sospiro. Aveva trovato un senso dietro le misure adottate da Roland. “Proibire alle altre persone di vendere il cibo potrebbe sembrare dittatoriale e ingiusto, ma in pratica ha eliminato l’accumulazione e la speculazione, quindi è efficace nel prevenire che i prezzi vadano alle stelle durante un periodo di carenza di cibo. Prendi Città del Re per esempio, se nevicasse inaspettatamente in autunno, il prezzo degli alimenti subirebbe un aumento di prezzo a cinque o sei e più della metà dei cittadini morirebbe di fame. Se una situazione del genere persistesse per un lungo periodo di tempo, la gente inizierebbe una sommossa e l’unica soluzione allora sarebbe o dare grano dal palazzo come sollievo oppure mobilitare le guardie. In entrambi i casi comporterebbe un costo significativo per la tesoreria di Stato.” (1)


“Sebbene la politica di Roland appaia impressionante, non è attuabile da nessuna parte. Nella maggior parte dei posti le persone che controllano il mercato alimentare sono nobili e benestanti che possiedono molti servi e terreni. Perciò i reali non possono comprare il cibo prodotto da queste persone o proibire loro di accaparrarsi il cibo. Tuttavia, a Città di Confine, con l’eccezione di Roland Wimbledon stesso, non c’è nessuna altra famiglia nobile e perciò è in grado di avere l’ultima parola su tutte le questioni.”


Dopo che Tilly ebbe espresso la sua opinione, Cenere aveva ancora qualche rimostranza. “E i servi? Quando il prezzo degli alimenti aumenta, i servi probabilmente potrebbero guadagnare di più. I prezzi fissi impediscono loro di fare ciò.”


“Pff,” sogghignò Andrea, “parli come se in una città con il libero scambio queste persone non fossero sfruttate. Quando c’è un raccolto maggiormente abbondante di grano, loro non solo devono lavorare con maggiori quantità di raccolto ma anche la porzione che tengono per se stessi scende a un prezzo basso. E quando c’è un raccolto scarso, dopo aver sottratto la porzione che devono consegnare, il rimanente che hanno  gli è insufficiente per far fronte alla carestia. Facendo un confronto, avere un prezzo fisso è più ragionevole. Sì avrà sempre una situazione in cui maggiore sarà la produzione e maggiori saranno i guadagni.”


“Qui possono scegliere di non essere dei servi.” Le parole di Sylvie catturarono per un breve momento l’attenzione delle altre tre streghe. “Sua Altezza prima ha detto che quando la produzione raggiunge un certo target, i servi possono essere promossi a cittadini liberi. Allora possono scegliere di continuare a lavorare nei campi o di trovare un nuovo lavoro, dipende completamente da quel che desiderano fare. Tuttavia, le persone libere dovrebbero solo pagare 2/10 del loro grano. Inoltre, secondo il prezzo del raccolto eccezionale di quest'anno, il loro stipendio è stato anche molto impressionante. "


“Pro…mossi?”


“Si, infatti, durante un discorso pubblico, Sua Altezza ha parlato anche del suo desiderio di rendere Città di Confine un posto senza servi nel giro di due o tre anni.”


Questo spiega tutto. Tilly sentì un’improvvisa scossa al suo cuore. Questo è il motivo per cui la città è così piena di vitalità… Nel definire le politiche, Roland ha preso in considerazione il punto di vista dei cittadini e ha implementato e incentivato il sistema e ciò ha incoraggiato le persone a fare di più e meglio. E’ un modo di agire completamente differente da quello degli altri Lord. L’incentivo è stato dato non solo dal modo di parlare, ma dai concreti cambiamenti che permettono alle persone di ottenere benefici ed essere premiati per il duro lavoro. Le ricchezze della città non sono solo nascoste nei sotterranei del castello.


È stato solo a quel punto che capì veramente il significato dello slogan rossi sulla riva del fiume.


Eppure, mentre eravamo a Palazzo, Roland Wimbledon non è stata una persona generosa… perciò potrebbe essere anche questo un cambiamento portato da quella parte di “Memoria Improvvisa? Inoltre, anche quelle lezioni serali di "Scienze Elementari Naturali" e "Matematiche" sono molto affascinanti.


Tilly aveva pensato che dopo aver letto la collezione dei libri del Palazzo, ci sarebbe stato poco altro che avrebbe potuto suscitare la sua curiosità e il suo interesse ma, ora, aveva realizzato che aveva ancora tanto da imparare.


Un improvviso sentimento si gonfiò nel suo petto. “Anche se non facessi nulla ma rimanessi nel castello della città a sfogliare libri che riportano le conoscenze magiche e, allo stesso tempo, osservare i cambiamenti avvenuti nella città, sarebbe immensamente piacevole.”


Improvvisamente, dalla direzione delle mura della città, una campana iniziò a suonare. Questo era l’avvertimento di un attacco di bestie demoniache.


Tilly bloccò il suo fluire dei pensieri. Era un peccato che non fosse più uno spirito libero, la Quinta Principessa che era stata, ma ora era il leader responsabile del destino delle streghe dell’Isola Dormiente e perciò non poteva semplicemente fare quel che capricciosamente le piaceva. “Andiamo alle mura della città e diamo un’occhiata. Potremmo aver bisogno di dare una mano alle guardie.”


“Certo.” Sorrise Andrea. “Questa è la vera ragione per cui siamo qui. Diamo loro un bell’esempio di come lottano le streghe.”






Aki










 Erialis So che lo sapete ma per chi non lo sa io la nota la inserisco lo stesso: (1) Tesoreria dello Stato.  
                                


                                



