---
title: Capitolo 334: Ferma Cuore
pubDate: 2025-08-07T11:30:06.733Z
tags:
    - rtw
---










Dopo aver potenziato un angolo delle mura cittadine, Andrea venne immediatamente accolta da una scena sorprendente.


Tutto ciò che vide fu una fila di soldati, con indosso l’uniforme della milizia, stare in cima alle mura e tenere tra le mani uno strano ordigno simile ad un bastone – probabilmente si trattava di quelle armi da fuoco di cui aveva parlato Cenere. Con l’avvicinarsi del gruppo di bestie demoniache, oltre al fumo denso, anche le fiamme eruttarono fuori da quegli oggetti, dando vita a continue esplosioni che riecheggiavano nelle sue orecchie.


Quella sarebbe dovuta essere un’arma simile ad una balestra, ma non riusciva a vedere i quadrelli che venivano scoccati verso l’altra parte, probabilmente a causa della grossa nuvola di fumo e polvere. Le bestie demoniache che stavano attaccando proprio in prima fila si comportarono come se fossero state brutalmente distrutte da qualcosa. I loro corpi smisero di muoversi e iniziarono a cadere a terra in rapida successione.


Ciò nonostante, i soldati non osservarono le conseguenze della battaglia, né caricarono un nuovo quadrello. Al contrario, continuarono a far fuoco verso il nemico ad una velocità un po’ più spedita rispetto a quella che impiegava lei per posizionare una freccia sulla corda dell’arco.


“Ѐ quella l’arma spaventosa di cui avevi parlato?” Andrea sentì le sue labbra seccarsi leggermente e diventare piuttosto ruvide. “La sua cadenza di tiro è decisamente rapida, ma la precisione è alquanto…”


“Prima di essere reclutate nel Primo Esercito, quelle persone erano tutte minatori, agricoltori e cacciatori.” Cenere interruppe il suo discorso. “Il tempo che hanno dedicato all’utilizzo di quell’arma equivale a poco meno di sei mesi.”


Normalmente ci volevano 5 anni per preparare un guerriero ben addestrato, ancora di più se si doveva formare un arciere. Persino le balestre, che prevedevano un allenamento minimo, richiedevano ugualmente un addestramento di circa sei mesi. Pur con una formazione, quest’ultima avrebbe solamente impedito ai contadini in preda al panico di posizionare il dardo al contrario. Quanto alla lotta effettiva, solo Dio sapeva se fossero realmente capaci di colpire qualcosa o meno. Nella maggior parte dei casi, avevano solamente aumentato il prestigio di qualcuno.


Andrea non riuscì a non deglutire la sua saliva. Conosceva estremamente bene quel tipo di addestramenti, poiché il suo clan aveva tirato su un bel po’ di ottimi cavalieri. Per questo, naturalmente capiva il significato di essere un soldato pronto a combattere e con un addestramento di all’incirca 6 mesi alle spalle. Con un’abbondante fornitura di armi e viveri, Roland avrebbe potuto potenzialmente assemblare un gigantesco esercito in breve tempo. Inoltre, non ci sarebbe stato bisogno di preoccuparsi dell’indirizzamento delle truppe al primo contatto durante il combattimento corpo a corpo. Anche un gruppo di cavalieri d’élite avrebbe passato dei brutti momenti avvicinandosi ad un’offensiva senza alcuna interruzione.


Questo non aveva niente a che fare con il coraggio o la forza di volontà della milizia, bensì con l’incredibile forza concessa loro dalle loro armi.


“Sai qualcos’altro sull’arma da fuoco?” chiese Tilly a Sylvie dopo averla contemplata per un momento.


Quest’ultima annuì. “L’ho esaminata dentro e fuori numerose volte. Ѐ decisamente simile ad una balestra, ma la punta della freccia che viene scoccata è minuscola e non dispone né di un’asta né di una coda piumata. La differenza sta nel fatto che la punta della freccia non fa affidamento sull’elasticità della corda dell’arco, ma piuttosto nella spinta propulsiva di una polvere nera e sottile quando esplode – essa può aumentare la velocità della punta della freccia sino a toccare velocità estreme istantaneamente.”


“Una polvere nera e sottile?” chiese Tilly. “Di cosa si tratta?”


“Probabilmente è un sottoprodotto alchemico.” Lei scosse il capo. “Non ho nemmeno ben capito la sua composizione specifica”.


“Dev’essere molto costosa.” Disse Andrea. “Le cose create dagli alchimisti non sono mai state economiche.”


Cenere arricciò le sue labbra. “In realtà… dal modo in cui stanno sparando, non sembra proprio una cosa così costosa.”


“Aspetta, qualcosa si sta avvicinando.” Sylvie, che stava cercando di vedere a colpo d’occhio il campo di battaglia, rimase leggermente sconvolta. “Oddio, anche quella è una bestia demoniaca? Ѐ alta praticamente come le mura cittadine! Da quello che vedo, è una tartaruga gigante, e sta portando con sé un enorme carapace dietro la sua schiena.”


Andrea tornò immediatamente in sé. “Carapace? Temo che quelle armi non serviranno a molto. Se rimango a meno di 10 piedi da lei, anche le mura cittadine non riusciranno a resistere alle mie frecce magiche. Cenere, coprimi.”


“Ok, va bene.” Cenere rimosse, impotente, la spada da dietro la sua schiena. “Per la cronaca, faresti meglio a non infangare il buon nome della Signorina Tilly.”


“Non c’è bisogno che andiate,” disse Sylvie nel tentativo di fermarle. “Hanno ancora –“


Andrea non sentì la parte finale di ciò che la controparte stava dicendo. Sentì solamente un’esplosione assordante, che somigliava a quella di un fulmine, proprio vicino alle sue orecchie. Voltandosi, vide delle fiamme eruttare contemporaneamente dagli oggetti in metallo a forma di tubo, installati tutti intorno alle mura cittadine. Stavolta, aveva vagamente percepito la traiettoria presa dalle punte delle frecce mentre volavano – erano come una serie di ombre. Volavano a distanza verso il punto in cui era recentemente apparso il mostro, come una saetta che non ti lascia il tempo di coprirti le orecchie.


Dopo vari respiri, delle colonne di neve, alte parecchi piedi, iniziarono a spuntare al fianco della creatura. I fiocchi di neve, dopo essere stati disturbati e aver svolazzato in giro, fluttuarono giù e l’enorme bestia demoniaca continuò ad avanzare a velocità costante – era evidente che quell’attacco non era riuscito a colpire il bersaglio.


Ma comunque, fu abbastanza per far sentire Andrea estremamente scioccata… La distanza aveva già sorpassato la portata dell’arco lungo e della balestra pesante. “Questo è…”


“Sua Altezza Reale la chiama artiglieria da campo. In parole povere, si tratta di un’arma da fuoco più grande.” Sylvie rilassò le mani che stavano coprendo le sue orecchie. “La sua forza è più potente di quella di un’arma da fuoco, ed il suo raggio d’azione è stato aumentato di parecchio. Questo è ciò che ha usato per sconfiggere con facilità la flotta militare di Timothy al punto di biforcazione del Fiume Acqua Rossa.”


La fortuna della bestia demoniache non durò a lungo. Durante la seconda ondata di bombardamenti, due colpi avevano colpito con precisione il suo carapace. Andrea lo vide con estrema chiarezza; insieme al suono ovattato della collisione, c’era un velo di nebbia che cominciò a salire dal carapace irregolare. L’esplosione aveva lasciato due buchi nella parte vicina alla sua testa, dalla quale fuoriuscivano sangue scuro e viscere che si spargevano lungo tutto il terreno.


Poco dopo, si concluse la battaglia. Pezzi di cadaveri demoniaci giacevano di fronte alle mura cittadine. Il sangue caldo e fluido creò una nube di nebbia bianca sopra il terreno ricoperto di neve. Mentre i soldati avevano dato inizio alle riparazioni, lei stava ancora elaborando l’accaduto, incapace di trovare l’opportunità di sfoggiare le sue abilità dalla prima all’ultima.


“A quanto pare il mio giudizio era errato.” Tilly sorrise impotente. “Non aveva alcun bisogno dell’assistenza delle streghe da combattimento.”


“L’ultima volta che sono venuta in questa piccola città, quel tipo di arma non era facilmente accessibile, e solo il Cavaliere Comandante poteva averne una. Ma ora, ne ha prodotte proprio tante…” sospirò Cenere. “Forse questo è esattamente il motivo per cui Sua Altezza Reale ha osato supportare pubblicamente l’esistenza delle streghe, pur essendo sotto la forte pressione della Chiesa.”


Andrea non rispose. Se fosse successo in circostanze normali, avrebbe sicuramente deriso Cenere. Tuttavia, l’attuale se stessa si sentiva insolitamente depressa nel suo cuore. Non aveva nemmeno la forza di mettere insieme una discussione.


Quando ritornarono al castello, Sua Altezza Reale, Roland era ancora intento a preparare un sontuoso pranzo per le streghe.


Vedendo i piatti disposti davanti a lei con colori brillanti, Andrea si sentì soffocare ancora di più nel suo cuore.


I nobili della classe superiore del Regno dell’Alba prestavano molta attenzione al sapore genuino dei loro cibi. Erano disposti a spendere ori reali ed energia per acquistare ingredienti rari e preziosi, e a cucinarli nella maniera più autentica. Ai suoi occhi, cospargere il cibo di ogni tipo di spezie e salse – come quello di Graycastle, era un metodo di preparazione davvero volgare. Il condimento esisteva solo per coprire i naturali difetti degli alimenti. Aggiungerne dimostrava quanto poco sapore avessero questi ultimi.


Ma sfortunatamente per lei… ogni piatto posto in tavola era straordinariamente delizioso.


Come quei succosi e carnosi funghi alla griglia, dove potrà averli trovati esattamente Sua Altezza Reale? Il succo che fuoriusciva al minimo morso, praticamente, riusciva a riempirti tutta la bocca.


E poi c’era quel piatto di zuppa di verdura. All’apparenza, sembrava un’insignificante piatto di semplice zuppa, ma dopo averne preso un sorso, la bocca veniva inondata da un gusto saporito e delizioso. Era come se un pollo intero, delle costolette di maiale e delle alghe fossero stati gettati e lasciati bollire in una pentola.


Il piatto più singolare fu il dessert dopo mangiato – un biscotto gelato. Era composto da del gelato, il cui aroma di latte riempiva la stanza, incastrato tra due pezzi di pane. Dopo averne preso un boccone, si perse nella sua consistenza soffice e fredda e non riuscì a separarsene. Il fatto che fosse “inverno” non le impedì di mangiarlo, fetta dopo fetta.


Dannazione, ho perso anche sotto questo aspetto!


Guardando Cenere, che le stava mostrando un sorriso provocatorio, Andrea si ritrovò a non riuscire ad elaborare una risposta per la prima volta in tutta la sua vita.






Haru






 Erialis Oggi ho comprato il calendario di dicembre quello che contiene i dolci all'interno delle caselle non ricordo mai come si chiama, sigh purtroppo li fanno solo al latte quindi se li mangerà tutti mio marito e io starò a guardare! Sinceramente parlando della novel io sto fremendo per sapere cosa è successo a Garcia e Maine ..per quanto riguarda questi nuovi personaggi, streghe, Andrea mi fa un po' ridere sembra la classica nobile dei romanzi che sa tutto lei e che ora inconsapevolmente Roland ha colpito e affondato.




                                


                                



