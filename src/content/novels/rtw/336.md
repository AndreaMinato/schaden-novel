---
title: Capitolo 336: Lo Stomaco del Verme
pubDate: 2025-08-07T11:30:06.733Z
tags:
    - rtw
---










"Tilly, non puoi ..." Cenere fece per fermare Tilly, però fu interrotta.


"Se vogliamo entrare nella buca, dobbiamo affidarci alle streghe che possono volare per trasportare la gente". Tilly agitò la mano con l'anello. "Anche se trasportare oggetti pesanti consumerà più potere magico, posso portare almeno una strega, ed è fondamentale per la nostra missione: con un'altra strega, possiamo affrontare sfide più grandi". Si fermò, guardando le streghe di Città di Confine e disse: "Anna, Fulmine, Maggie, ho bisogno del vostro aiuto".


Le tre streghe in questione non mostrarono alcun dissenso e la bambina sembrava persino desiderosa di andare.


Tilly si sentì più sollevata. "Cenere, Shavi e Sylvie si uniranno a noi e andremo nelle profondità della buca. Sorelle che restate a terra, per favore, fate del vostro meglio per proteggere la porta".


"Lady Tilly, lasci che mi unisca a voi" disse Andrea.


"Usignolo potrebbe trovare difficile occuparsi delle bestie completamente da sola" Tilly scosse la testa. "Voi due potete cooperare bene da lontano e da vicino"


"Non preoccupatevi. Controllerò l'uscita per tutte" Usignolo sembrava fiduciosa. "Né i demoni né le bestie demoniache arriveranno abbastanza vicini all'uscita".


Tilly era pienamente consapevole che il numero di streghe che potevano scendere dipendeva soltanto dalle streghe che potevano volare. Prima di tutto, l'oggetto più pesante sarebbe stato la bara congelata. Se non fossero riuscite a svegliare sul posto la strega all'interno della bara, avrebbero dovuto fare a pezzi la bara e portarla di sopra. Il peso della bara equivaleva più o meno a quello di due o tre streghe, un peso che solo Shavi sarebbe stata in grado di trasportare grazie alla sua barriera invisibile.


L'Occhio Magico di Sylvie era necessario, senza di lei era impossibile riuscire a individuare precisamente la rovina nello stomaco del verme. Anche le abilità di taglio e riscaldamento di Anna erano fondamentali, tuttavia, nessuna delle due era in grado di volare. Fortunatamente entrambe erano abbastanza leggere e bastava solo che Maggie si trasformasse in un uccello magico e le portasse. L'ultima strega indispensabile era la Straordinaria Cenere, che poteva combattere fieramente in qualsiasi circostanza. Sarebbe stata Tilly stessa a portarla durante la missione.


Fulmine poteva volare, ma secondo lei, l'altitudine che riusciva a raggiungere si abbassava considerevolmente quando portava qualcuno sulle spalle. Quindi non sarebbe stata in grado di uscire in volo da quella buca profonda. I suoi punti di forza erano la sua eccellente flessibilità e l'alta velocità, che avevano un ruolo importante nell'avvertire, esplorare e attaccare.


Quelle streghe erano quasi insostituibili. L'assenza di una sola di loro avrebbe potuto rendere l'intera soluzione estremamente complicata. Quindi, la decisione di Tilly era stata basata su considerazioni a tutto tondo piuttosto che all'impulso di un momento.


Mentre Andrea... il suo enorme potere distruttivo a corto raggio era stupefacente, ma in uno spazio ristretto e buio, la sua abilità sarebbe considerevolmente limitata. Dunque era meglio che lei e Usignolo restassero a terra e le proteggessero dalle bestie demoniache nelle vicinanze.


Tilly aveva considerato anche la possibilità di abbandonare completamente la missione di salvataggio e tornare direttamente a casa, tuttavia continuava a sentire un senso di irrequietezza nel retro della mente. Come è possibile che le aree circostanti siano rimaste intatte, ma che le rovine della Torre di Pietra siano state le uniche colpite? La direzione in cui stava strisciando la bestia gigantesca era estremamente sospetta. Si girò verso la parte nord-ovest della foresta, era quello il territorio dei demoni.


Che ci fosse una connessione tra le due cose?


Sotto il controllo di Wendy e Anna, la mongolfiera atterrò in poco tempo e a ritmo costante. Tilly mise da parte tutta la confusione che provava e rivide il piano ancora una volta. Prese un respiro profondo, poi disse lentamente: "Andiamo".


....


La buca era profonda 6 metri, molto più di quanto Tilly si aspettasse. All'inizio scendeva verticalmente, poi subiva una deviazione e verso la fine diventava un canale orizzontale. Il suolo circostante emanava uno spiacevole odore. Osservandolo da vicino si poteva notare un liquido appiccicoso che sgocciolava dalla parte superiore della buca, sembrava una di quelle tracce umide lasciate dalle lumache.


Non ci volle molto prima che la luce scomparisse mentre il gruppo avanzava all'interno del canale. Lì sotto era completamente buio tranne che per alcune chiazze scure illuminate dalle torce. Nel frattempo, il fischiare del vento si era gradualmente estinto e il freddo fu sostituito dal calore emanato dalla terra. Tilly sentiva che anche il suo corpo si stava riscaldando.


Osservando le torce tremolanti non poteva fare a meno di pensare alle lucciole.


"La bestia gigantesca è proprio di fronte a noi" sussurrò Sylvie.


Anche senza il suo avvertimento, tutte percepivano che l'obbiettivo non era poi così lontano: degli strani rumori provenivano dalle profondità della buca. Alcuni erano come il vento autunnale che soffiava frusciando nelle foreste, altri erano come se qualcosa stesse masticando.


"Atterriamo" disse a Cenere, che era sulla sua schiena, agitò la torcia due volte e poi controllò la pietra magica per abbassare la sua altitudine fino a che i suoi piedi caddero nel blando e molle terreno.


Poi, apparve la fredda luce di Anna.


Le fiamme nere erano tornate a essere le fiamme del cuore, e immediatamente una fredda e delicata luce illuminò il paesaggio circostante. Con la sua luce verde, le streghe videro con chiarezza la coda della bestia. Essa stava lentamente strisciando avanti. La sua pelle grigia attorcigliata secerneva costantemente muco, che contribuiva a rendere quell'odore putrido ancora peggiore.


"Un verme gigantesco disgustoso" Cenere sfoderò lo spadone e disse: "Cosa facciamo adesso? Gli apriamo lo stomaco?"


"Aspetta un momento e lascia che sia Anna a farlo" disse Tilly scuotendo la testa, poi continuò: "Non sono sicura che il contenuto del suo stomaco sia pericoloso, tuttavia, ucciderlo con una spada è troppo rischioso".


"Bene, lasciatemi provare". Anna evocò una palla di fiamme nere quando ancora le fiamme verdi stavano bruciando. In un battito di ciglia, le fiamme nere si trasformarono in una sottile striscia e volarono direttamente sopra la bestia gigantesca.


Le fiamme penetrarono la pelle della bestia senza incontrare alcuna resistenza e squarciarono il suo stomaco. Forse la sottile striscia aveva una temperatura troppo elevata, perché non appena venne in contatto con la pelle, questa andò a fuoco all’istante. Il liquido all'interno del corpo della bestia si vaporizzò in una nebbia bianca. Però Shavi era già pronta e innalzò il suo scudo invisibile, bloccando tutto il liquido che stava fuoriuscendo.


Tilly pensò "Questo deve essere il suo potere evoluto". Nonostante Anna le avesse già spiegato la sua abilità, vederla all'opera aveva scioccato Tilly. Le fiamme nere erano state trasformate in una linea sottile e potevano essere manovrate solo dal pensiero, non dipendevano da null’altro. Non erano solo più affilate di qualsiasi spadone, ma anche i loro movimenti erano difficili da predire, rendendo così difficile schivarle.


La bestia lanciò un urlo acuto e il suo corpo inizio a contorcersi freneticamente. Tuttavia, le fiamme nere continuarono ad attaccare e presto la maggior parte del corpo della bestia fu distrutto. Il liquido che fuoriusciva venne vaporizzato dalle fiamme verdi prima che raggiungesse le streghe.


Gradualmente, l'enorme bestia smise di lottare e la sua pelle si sgretolò formando un cumolo.


"È morto" disse Sylvie. "Il suo cuore ha smesso di battere".


"Una cosa così ha un cuore?" chiese Cenere, con una mano sul naso.


"Sì, il cuore è nella sua testa ed è tanto grande quanto il cesto di Lungimirante. E.…" fece una pausa e disse: "C'è del potere magico che scorre dentro la bestia".


"Quindi, questo è un ibrido demoniaco?"


"Nessuno lo sa" disse Tilly. "Non molto è stato registrato nei libri di storia sulle bestie demoniache e sulle Terre Selvagge, in poche parole quest'area ci resta sconosciuta. Sbrighiamoci e tiriamo fuori la bara congelata".


Dopo che Anna bruciò la bestia una seconda volta, l'odore putrido non restò più tanto forte. Sotto la guida di Sylvie, trovarono in poco tempo le rovine ingoiate dalla bestia. Come prevedibile, il sotterraneo era stato trasformato in pietre sparse che non presentavano nessun segno della struttura che erano state un tempo. Le pietre magiche illuminanti di cui aveva parlato prima Fulmine dovevano essere state trasformate in pallidi bozzoli. Fortunatamente, il pilastro di cristallo era ancora intatto. Dopo essere stato tolto dallo stomaco della bestia, non mostrava nessun segno di erosione e la strega rinchiusa al suo interno sembrava ancora in vita.


"Adesso mostraci quello che sai fare" disse Tilly ad Anna.






Thea 












                                


                                



