---
title: Capitolo 340: Il motivo della registrazione
pubDate: 2025-08-07T11:30:06.734Z
tags:
    - rtw
---










Tutti coloro che erano emersi dalla folla furono uccisi, ma tra i rifugiati il caos provocato dal repentino cambiamento continuò e gradualmente divenne difficile da controllare. Tra le continue urla delle persone, dozzine di guerrieri appositamente armati circondarono la zona e, allo stesso tempo, la voce forte del Principe improvvisamente risuonò sopra la folla.


“Tranquilli, mio popolo. Sono il vostro Lord Roland Wimbledon. Ora ascoltatemi.”


La voce era alta anche se comunque non era un grido isterico. Era una narrazione chiara e costante. Vader lo sentiva come se gli stesse parlando direttamente nell’orecchio e c’era una forza innegabile nelle sue parole che sovrastò il tumulto e lo spavento per la situazione.


La folla si calmò all’improvviso.


“Come avete sentito quando siete arrivati a Città di Confine, vi forniremo un rifugio per proteggervi dal vento e dalla neve così come del cibo che riempirà le vostre pance. Potrete ottenere anche molti lavori ben pagati. Sono qui per dirvi che tutto ciò è vero.”


“Vivrete in case di argilla spessa senza spifferi d’aria e con una stufa a carbone sotto il letto. Dormirci sopra sarà tanto comodo quanto distendersi sull’erba sotto il sole estivo. Fin quando le porte e le finestre saranno chiuse, non sentirete freddo nemmeno se in casa indossaste degli indumenti senza fodera.”


“Avrete carne essiccata e porridge di grano per i pasti. Scavando con il cucchiaio nel porridge, potrete vedere i chicchi di grano. Sarà denso nelle vostre bocche a causa della consistenza. Ne sarà sufficiente una sola ciotola per riempirvi lo stomaco.”


Sentendo ciò, Vader sentì improvvisamente fame. Sua Altezza Reale fece un discorso pieno di novità. A differenza degli altri aristocratici che tendevano a enfatizzare i loro poteri e gli obblighi dei sudditi e sostenevano che tutte le persone dovevano sottostare alla loro volontà, lui parlò invece tenendo conto di quel che più preoccupava le persone, descrivendo la sua promessa di cibo e vestiti. A giudicare dalle espressioni sui volti dei rifugiati, si poteva dire che le sue parole avessero ovviamente toccato i loro cuori.


“Spero che tutte le persone potranno vivere senza nessuna preoccupazione per il cibo e per i vestiti, ma i nemici che sono nascosti nel buio non vogliono tutto ciò. Non c’è alcun dubbio che queste bestie che sono emerse fossero mandate da loro. Il motivo è molto semplice: non vogliono vedermi ancora vivo e non vogliono che i miei sudditi vivano una vita migliore.”


“Se me ne andassi, gli altri lord vi aiuteranno a trovare un rifugio caldo e cibi deliziosi? Dovreste avere molta esperienza su questo punto e, ripensando alle vostre esperienze passate, capirete quel che intendo. Sono l’unica persona disposta a fare in questo modo.”


Vader notò che lo spavento si era dissipato. Dopo che i mostri che non si comportavano come delle persone normali furono etichettati come nemici comuni, il disagio e la paura provati dai rifugiati si trasformarono gradualmente in rabbia. I delinquenti che stavano cercando di arrecare danno a Sua Altezza e che volevano allo stesso tempo distruggere le loro meravigliose vite, non sarebbero mai stati dimenticati.


“Con il fine di evitare un altro attacco, vi è bisogno di ripetere l’ispezione. Questa volta le mie guardie saranno responsabili nell’effettuare delle perquisizioni per essere sicuri che nessun nemico abbia l’opportunità di distruggere tutto.”


Tutti seguirono la volontà di Sua Altezza. Coloro che avevano passato il punto di controllo vennero riportati al molo dalle guardie. Nessuno di loro protestó e stavano persino in maniera più ordinata di prima.


Sua Altezza è davvero buono, Vader non potè fare a meno di essere completamente stupito dal momento che il Principe era riuscito a mettere fine al disordine con sole poche frasi.


“Ho sentito che sei stato il primo a sospettare che ci fosse qualcosa che non andava?” gli disse Carter Lannis dopo esserglisi avvicinato, “Vieni con me, Sua Altezza vuole vederti.”


Seguendo il Capo Cavaliere, arrivò davanti al giovane Principe e si inginocchiò su un ginocchio. “I miei rispetti.”


“Dimmi, come hai capito che ci fosse qualcosa di sbagliato in lui?” chiese il Principe.


Vader riportò fedelmente quel che era successo.


“Molto attento. Eri solo un comune civile?”


“No, Vostra Altezza, ho servito nella guardia di pattuglia di Valencia per quasi sei anni fino a quando Valencia non è stata attaccata da grandi gruppi di pirati,” rispose onestamente.


“Ma non era riportata alcuna esperienza sul tuo curriculum. Ho chiesto a Carter sul tuo conto e mi ha detto che al momento vivi ancora nella temporanea zona residenziale. In altre parole hai nascosto la tua identità durante la registrazione iniziale del Comune: un qualcosa di completamente inutile.” Disse il Principe. “Perché lo hai fatto?”


Sebbene non sapesse cosa fosse un curriculum, rispose lo stesso. Esitò per un momento e poi disse al Principe la storia di Cacusim, “Se non fosse stato per questo prigioniero, potrei essere morto da molto tempo. Non posso semplicemente lasciarlo da solo nelle Zone Occidentali.”


“Quindi vuoi essere un agente di pattuglia per aiutarlo mentre in futuro eseguirai delle missioni di ispezione?”


“Io…” Vader si fece prendere dal panico. A giudicare dalla pena precedente, era chiaro che Sua Altezza era molto preoccupato riguardo la violazione del sistema e ovviamente sarebbe stato sospettato nell’attraversare la linea.


“Non preoccuparti, non l’hai ancora fatto, quindi non ti puniremo per averne avuto l’idea.” Disse con un sorriso il Principe che sembrava avesse letto nei pensieri di Vader.


Ma queste parole delusero Vader. Non c’erano dubbi che Sua Altezza Reale non fosse d’accordo con questa strategia. Anche se fosse entrato con successo nella polizia, una volta che fosse stato considerato di parte nel giudicare gli scontri, sarebbe stato punito tanto severamente quanto lo fosse stato l’ufficiale del Comune.


“Hai una famiglia?” chiese all’improvviso il Principe.


“… sono stati tutti uccisi nel saccheggio di Valencia.”


“Cacusim ha una famiglia?”


“Non credo” disse Vader, sebbene non fosse così sicuro del perché Sua Altezza Reale gli avesse fatto queste domande. “Se avesse avuto qualche membro della famiglia, non sarebbe stato scelto dai Ratti come capro espiatorio.”


“Chiunque abbia un’abilità speciale avrà la priorità sull’affitto di una casa residenziale. Inoltre potrà ricevere i documenti di identità rilasciati dal Comune e potrà godere di tutti i diritti di cittadino della città. Tutto ciò, ovviamente, vale anche per i suoi familiari.” Il Principe sorrise e disse, “Comprendi cosa intendo?”


Stupefatto, Vader non potè fare a meno di chiedere sorpreso, “Vostra Altezza, acconsente a lasciarmi tenere Cacusim…”


“Porta l’anziano uomo al Comune per la registrazione e lo sistemeranno per te.”


Trattenne l’eccitazione e si inginocchiò di nuovo, “Gentile da parte vostra, Vostra Altezza!”


“Non rilassarti e si tanto attento quanto lo sei stato oggi.” Il Principe annuì e disse, “Se non riuscirai a superare i test successivi, anche se diventasse un membro della tua famiglia, dovrai rimanere nella zona temporanea per ora.”


“Va bene!”


Le cose che gli stavano più a cuore erano state finalmente sistemate, Vader si sentiva molto più rilassato. Era pronto a scusarsi quando all’improvviso pensò al test scritto. Esitando per un momento, non poté fare a meno di chiedere, “Vostra Altezza, non sono sicuro delle risposte a molte delle domande del primo turno del test. Perché mi assumerebbe?”


“Perché non ci sono delle risposte corrette a quelle domande,” il Principe sorrise e continuò, “Differiscono da uomo a uomo. Comunque, non era la risposta giusta che contava, ma piuttosto le abilità di lettura e scrittura dei candidati. Fin quando si è in grado di capire le domande e scrivere le proprie proprie opinioni, allora il test puó essere superato."






Aki 




                                


                                



