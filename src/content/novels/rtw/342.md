---
title: Capitolo 342- La strategia
pubDate: 2025-08-07T11:37:50.977Z
tags:
    - rtw
---










“Anche io voglio un abbraccio” si precipitò Fulmine.


“Anche io!” gridò Nana.


“Guu!” la seguì Maggie poco dopo.


Roland rimase lì fermo ad aiutare le streghe ad uscire dal cesto della mongolfiera, e poi tutte le streghe dell’Unione delle Streghe lo abbracciarono una alla volta. Osservando quella scena, Tilly non riuscì a trattenere le risate. “Ah! Ci sai davvero fare con le ragazze.”


“E tu? Vuoi un abbraccio dal tuo fratellone?” scherzò Roland.


“No, grazie”, sorrise e scosse la sua testa, “Ricordo ancora quella volta in cui mi presi e mi buttasti a terra”.


Roland concluse la conversazione con un’alzata di spalle come per dire: “Non intendevo far quello, non sono stato io.” Poi volse il suo sguardo verso la ragazza tra le braccia di Cenere. Sembrava giovane, aveva i capelli color blu marino ed era snella come Anna. I suoi occhi erano ben chiusi e le sue sottili sopracciglia sembravano tendere leggermente verso l’alto. La sua pelle era così chiara che il neo a forma di lacrima, che aveva all’angolo dell’occhio, catturava particolarmente l’attenzione.


Somigliava più ad una bella addormentata piuttosto che ad una prigioniera intrappolata nel sotterraneo della torre di pietra.


Tuttavia, l’attenzione di Roland non era focalizzata sulla sua bellezza. Ciò che lo intrigava era la sua veste viola dotata di splendidi motivi. Dato che in quell’epoca i coloranti erano rari, specialmente quello viola, credeva che quel vestito, di quel viola meraviglioso e con quelle bellissime e complicate strisce bianche e stemmi, fosse un vestito magico che poteva essere visto solo nei film.


Riteneva che fosse un pezzo d’equipaggiamento arancione.  (1)


“Ѐ ancora viva?” chiese Roland.


“Sì” disse Usignolo, “Ѐ viva, ma ha esaurito tutto il suo potere magico. Una situazione simile a quella in cui si è trovata Anna quando è entrata nella maturità. Però, diversamente da Anna, lei riacquisisce il potere magico molto lentamente. Potrebbero servirle tre o quattro giorni per riprendersi completamente.”


“Capisco, allora chiamiamola Bella Addormentata per il momento”, Roland annuì e disse: “Le preparerò una stanza al terzo piano del castello, dandole tempo e spazio per ristabilirsi. Per quanto riguarda voi altre, andiamo tutti nella sala. Voglio ascoltare la storia del vostro viaggio.”


...


Dopo aver ascoltato il racconto di Tilly e Usignolo, Roland rimase sorpreso e per qualche ragione sudò freddo per loro.


Anche se Sylvie possedeva l’occhio magico, aveva pensato che fosse ancora troppo pericoloso recarsi in profondità nel terreno per dare la caccia ad un’enorme bestia demoniaca. Era convinto che persino lui avrebbe esitato in una simile circostanza, ma Tilly fu decisiva. Era riuscita a radunare immediatamente le persone giuste e a guidarle nella realizzazione dell’incarico. Ora aveva realizzato che Tilly era diventata la leader delle sue streghe non solo per il suo status di principessa.


“A cosa avete pensato in quel momento? La larva aveva qualcosa a che vedere con i demoni?”


“Non lo so, ma penso di sì” disse Tilly lentamente, “perché nelle Terre Selvagge, alcune streghe dell’Associazione delle Streghe Alleate avevano incontrato dei demoni a cavallo di ibridi demoniaci a cui erano state amputate le ali. Questi ultimi sembravano essere stati addomesticati dai demoni ed eseguivano i loro ordini. Tu stesso hai visto quelle bestie volanti dietro le montagne dalle vette innevate. Hanno un aspetto completamente diverso da quello dei demoni. Forse sono un altro tipo di bestie demoniache.”


“In base a ciò che abbiamo visto, penso che le bestie demoniache siano i servitori e animali domestici dei demoni. Il loro rapporto è simile a quello che c’è tra gli esseri umani e i loro cani da caccia. I demoni potrebbero in qualche modo addomesticare quelle bestie e spingerle a portare a termine dei compiti difficili dando loro degli ordini?”


“Mi sembra… giusto”. Roland annuì, ma si sentiva ancora confuso. “Le bestie demoniache attaccano le comunità umane solo durante i ‘Mesi dei Demoni’, ma il muschio e le erbacce sui gusci delle Bestie d’Assedio suggeriscono che non vivono solamente un mese e che probabilmente possono rimanere in vita per decenni. Limitati dalla Nebbia Rossa, i demoni non riuscirebbero ad allontanare tutti gli esseri umani e occupare completamente le Terre Selvagge in poco tempo, ma dovrebbero essere capaci di continuare ad inviare bestie demoniache, per vessare i Quattro Regni, tutto l’anno invece che solo in inverno.”


Un altro punto interrogativo era come facessero ad addomesticare un ibrido demoniaco. Non riusciva a dimenticare l’astuto ibrido mezzo lupo e mezzo leone che aveva attaccato Ascia d’Acciaio durante i ‘Mesi dei Demoni’ del primo anno. Quello riusciva ad imparare, analizzare, stabilire un obiettivo e pianificare come raggiungerlo. Non era affatto come quegli animali considerati intelligenti perché agiscono seguendo dei riflessi ripetitivi e condizionati, ed era di gran lunga più sagace rispetto a molti animali e bestie. Se tutti gli ibridi demoniaci fossero longevi ed intelligenti, non potrebbero essere addomesticati e schiavizzati da altre specie.


“In confronto alla bestia demoniaca sotterranea, quelle che la Signorina Usignolo ha incontrato all’esterno della torre di pietra erano molto più preoccupanti,” disse Tilly sospirando, “perché di giorno riuscivano a rimanere invisibili ai nostri occhi, non permettendoci di individuarne i movimenti. Di conseguenza l’abbiamo lasciata da sola a combatterle. Ѐ un peccato che sappiamo poco delle bestie demoniache e che non abbiamo idea di come affrontare dei nemici così orribili.”


“Non avrei mai creduto davvero alla loro esistenza se Usignolo non le avesse viste con i suoi occhi,” disse Roland per poi continuare, “Fortunatamente, quel tipo di bestie demoniache non sono mai apparse nella Regione Occidentale… se alcune di loro fossero venute ogni inverno, la Fortezza Longsong sarebbe stata distrutta da un pezzo.”


“Stando ai dati storici, più saranno lunghi i ‘Mesi dei Demoni’, più saranno forti le bestie demoniache. Quest’anno, ha iniziato a nevicare in autunno. Questo significa che i ‘Mesi dei Demoni’ dureranno a lungo e che ci confronteremo con nemici più potenti” disse Tilly.


La parola ‘noi’ detta da Tilly riscaldò il cuore di Roland. Era felice di vedere che lei considerava già la città come un suo stretto alleato, ovviamente, per il bene delle streghe. In quel momento non importava se lo avesse accettato come fratello o meno.


“In base alla situazione attuale, la linea difensiva deve essere sotto la supervisione di Usignolo” suggerì Roland.


“No, lasciamo quella posizione a Sylvie questo inverno,” disse Tilly, “perché Usignolo sarebbe sovraccarica di lavoro. Lei ha bisogno di almeno metà quarto d’ora per fare un semplice giro delle mura cittadine a est e ad ovest, mentre Sylvie può osservare l’intera zona delle mura rimanendo all’interno del castello. Quando individua le bestie demoniache, può immediatamente notificarlo alle altre streghe del castello.”


“Sì, è una buona idea,” annuì Roland.


“Quella strega…” esitò Pergamena, “La mia opinione su di lei non è cambiata. Finché non possiamo confermare la sua identità, è un potenziale nemico.”


“Capisco e per il momento le metterò il medaglione della Pietra Divina della Vendetta,” disse lui, “spero che non ci fraintenda.”


…


Roland si recò nella camera da letto della Bella Addormentata dove Anna, da sola, si stava prendendo cura di lei.


“Come sta?” chiese lui.


Anna scosse il capo, “Dorme tutto il tempo, non ha alcuna reazione.”


“Capisco.” Roland si avvicinò al suo letto. La ragazza rimaneva stesa in silenzio, con gli occhi ancora ben chiusi. Solo le sue sopracciglia si erano in certo senso distese e sembravano essersi rilassate parecchio. Nana e Lily avevano usato i loro poteri per aiutarla, adesso tutto ciò che potevano fare era aspettare.


“Ѐ incredibile che una persona rimanga congelata per così tanto tempo, senza avere alcuna traccia di congelamento sul corpo” disse Roland stupito.


“Non mi sorprende. Nel mio caso, io mi sento a casa col fuoco.” Anna ridacchiò e disse: “La sua abilità dev’essere collegata a questo congelamento.”


“Ho sentito che sei stata tu a fare a pezzi la sua bara ghiacciata.” Roland le accarezzò la testa. “Tu l’hai spaccata, Anna.”


“In realtà, non l’ho fatto da sola,” disse lei con serietà. “Questa strega ha ottenuto la padronanza del suo potere magico. Ѐ come se per prima cosa avesse congelato il suo corpo ad una temperatura molto bassa, per poi avvolgerlo completamente con dei cristalli di ghiaccio a temperatura normale. Facendo questo, avrebbe potuto prevenire lo scioglimento e preservare la sua vita. Il che è complicato.”


“Cristalli di ghiaccio a temperatura normale…” Suonava ridicolo, ma Roland capiva. Conosceva qualcosa sull’abilità di una strega di tipo evocativo e questa era semplicemente l’espressione del suo potere magico, proprio come la Fiamma nera di Anna che poteva cambiare la sua forma e la sua temperatura.


Anna fece una piccola pausa e continuò: “Quando ho inciso la superfice dei cristalli di ghiaccio della Bara Ghiacciata, il tutto è andato in frantumi istantaneamente, come se lei avesse lasciato di proposito delle falle. Questo significa che si aspettava che ciò sarebbe successo.”


“Vuoi dire…” disse Roland.


“Si sveglierà sicuramente” rispose Anna.


Haru


 


 Erialis Beh la nota di oggi (1) tratta ovviamente i videogiochi come avrete capito. Per chi non lo sapesse la classificazione viene fatta utilizzando i colori si parte dal livello più basso. Sono oggetti comuni rotti per cui il loro colore è grigio, gli oggetti comuni diffusi e integri sono neri. Il Bianco indica oggetti comuni adatti a qualche quest o professione. Poi c'è il verde usato per crafting di missioni. Il blu indica gli oggetti rari, il viola oggetti di livello epico. L'arancione, che è il caso cui il nostro Er Mu si riferisce, oggetti di natura leggendaria e infine c'è l'oro che è ul super artefatto
                                


                                



