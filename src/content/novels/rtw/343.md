---
title: Capitolo 343: La speranza di ristabilire l’ordine
pubDate: 2025-08-07T11:30:06.734Z
tags:
    - rtw
---














“Mia signora (1), è stata fatta breccia nelle mura cittadine. Temo che la Coalizione non possa resistere più a lungo! Usciamo di qui!” disse Kaff.


Udendo rumori di battaglia provenire da fuori, uscì dall’alta torre e vide delle fioche luci rosse brillare tra le nubi cupe, che sembravano essere zuppe di sangue fresco e appiccicoso.


“Ma mia sorella non è ancora tornata.” Rispose alla fine.


“E’ una guerriera nell’Armata di Difesa e non può abbandonare la sua posizione senza un permesso.” Kaff suonava sempre più ansioso. “Se moriste qui, la deludereste sicuramente!”


Dopo aver esitato a lungo, annuì e disse, “Capisco.”


I rifugiati si riversavano per le strade. Le guardie lì presenti si sforzavano per mantenere l’ordine. Insieme alla massa dei rifugiati in movimento, si dirigeva disperatamente verso la Porta Sud, accompagnata da Kaff che le stette vicino per tutto il tempo, proteggendola dalla folla nel panico con la sua figura alta e robusta.


Era una sconfitta devastante.


Si chiedeva, “E’ questa la nostra fine?” Si voltò a guardare la Torre di Babele che era sia l’edificio più alto della città e il centro dell’Unione. Demoni volanti portavano dei Demoni Folli in cima alla torre, e occasionalmente alcuni di loro venivano colpiti dai fulmini. Tuttavia, difficilmente la situazione sarebbe potuta migliorare, essendoci così tanti demoni.


La più florida Città Santa delle Fertili Pianure dopo centinaia d’anni di sviluppo, sarebbe stata probabilmente distrutta oggi. Gli sforzi di numerose generazioni stavano cadendo in rovina, come il castello di sabbia di un bambino, la cui creazione aveva richiesto un intero pomeriggio, ma la cui distruzione poteva avvenire in un batter d’occhio. Dopo di ciò, la grandezza sarebbe ancora una volta affondata nel caos e nel disordine.


…


Attraversando la Porta Sud, appresero che i demoni erano già arrivati per assediarli. Coloro che potevano ancora lottare volontariamente si unirono alle guardie nel combattimento contro i demoni.


Con i Demoni Folli, i Demoni Spaventosi e i Signori dell’Inferno, i nemici erano molto più forti delle persone. Dopo un giro di attacchi di lancia, dozzine di persone giacevano in pozze di sangue. Alcuni di loro erano impalati sulle lance che li trapassavano per lo stomaco, e le loro calde viscere caddero fuori dai loro corpi, a terra sulla neve. Alcuni di loro vennero feriti gravemente e si reggevano le ferite, piangendo e lamentandosi.


“Mia Signora, dove andate?” Kaff la fermò.


“Posso combattere.” Fece un bel respiro. “Lasciami andare.”


“No, voi siete molto più importante di loro. Non potete…” insisté Kaff.


“Lasciami!” Sfruttò il suo potere magico e un brivido eccessivo per divincolarsi dalla sua presa, poi si allontanò a grandi passi senza voltarsi indietro. Alla vista delle maschere feroci e delle armi sanguinarie dei nemici poco distanti, le si formò un nodo allo stomaco. Nonostante l’orribile scena, si decise a combattere fino alla morte. Ne aveva avuto abbastanza di nascondersi tra la folla. In qualità di strega della Città Santa, credeva che combattere fosse il suo destino.


“Via!”


Proprio in quel momento, qualcuno urlò da un lato del campo di battaglia. Subito dopo videro una figura divina discendere dal cielo.


Dava loro le spalle, innalzando in una mano una lunga spada. I suoi capelli castano-rossicci fluttuavano verso l’alto come una fiamma, e immediatamente la speranza collettiva si ravvivò.


“E’ una Guerriera Beata dell’Unione!”


“E’ una… Trascendente!”


Al di sopra della folla esultante, una luce dalla lama della sua spada trasformò l’intera arma in un raggio accecante di luce dorata, che risplendeva come il sole al suo sorgere. Illuminò la terra e trafisse le nuvole, accerchiando le scure nubi rosse con fiocchi dorati nel cielo. Quando la luce divenne il più forte possibile, ella fece un balzo in avanti e colpì i demoni che le erano davanti.


Un profondo silenzio prevalse su tutto.


In quell’istante, sembrava che il tempo ristagnasse. Le ombre dei demoni, come l’ultima flebile traccia di buio all’alba, vennero inglobate da una luce travolgente.


Persino i Demoni Folli e i Signori dell’Inferno vennero meno sotto quella luce.


Quando la strega della Città Santa riaprì gli occhi, vide solo terra bruciata e i demoni che li stavano affrontando un momento prima erano scomparsi, come se non fossero mai esistiti.


Assistendo a ciò, gli altri demoni si arresero spontaneamente. Poiché ulteriori Guerriere Beate arrivavano a cacciare i demoni, l’assedio terminò.


“Andate via da qui il più in fretta che sia umanamente possibile!” disse la strega con in mano la spada. Sembrava esausta ed era accasciata su un ginocchio, mentre riprendeva fiato. “Adesso, andate.”


“Ma… mia Signora (2), dove possiamo andare?” chiese qualcuno tra la folla.


“Bella domanda, dove possiamo andare?” era immersa nei suoi pensieri, l’ultima Città Santa era caduta adesso e decine di migliaia di vite umane erano state spazzate via. Le streghe avevano fatto tutto ciò che era in loro potere per vincere, ma dovevano comunque affrontare la loro disfatta.


“Non vi arrendete mai, c’è ancora speranza!” disse con fermezza la strega dai capelli rossi, “Andate oltre le montagne, attraversate i fiumi, verso le terre selvagge.”


“Ma ci sono solo alcuni abitanti di villaggi rurali.” Disse qualcuno.


“Possiamo ristabilire l’ordine lì. Finché riusciremo a sopravvivere, vedremo il giorno della nostra vittoria!” disse la Trascendente.


…


“Mia Signora, perché non andate con loro?” chiese Kaff, mentre la strega della Città Santa usciva frettolosamente dalla folla dirigendosi verso ovest, seguita da un gruppo di persone. A parte Kaff e le guardie di famiglia, il gruppo era composto da servi della torre, che non sapevano affatto combattere.


“Ho lasciato delle Pietre Magiche e dei documenti nella Foresta delle Ombre. Sono di estrema importanza affinché le streghe ristabiliscano l’ordine. Devo portarli dall’altro lato delle montagne.” Rispose lei.


“I demoni stanno recuperando!” gridò qualcuno.


“Thresh, va’ a bloccarli,” ordinò Kaff.


“Sì!” rispose Thresh.


Digrignando i denti, caricò in avanti tenendo la testa bassa. Sapeva che i mortali potevano bloccare i demoni solo per poco e non avrebbero mai potuto sconfiggerli, e che se lei li avesse lasciati lì, non avrebbero avuto nessuna probabilità di sopravvivenza. Tuttavia, doveva partire per la sua destinazione il prima possibile.


Improvvisamente, alcune macchie bianche e nere apparvero nel cielo e le ostacolarono la vista.


…


Pur essendo robusto, Kaff era esausto dopo tre giorni di lungo viaggio, ansimava pesantemente e si trascinava.


Lei si voltò indietro e vide che solo sei persone la stavano ancora seguendo. Si ricordò di essere partita con un gruppo di più di trenta. Alcuni di loro erano fuggiti durante il tragitto e altri erano troppo feriti per proseguire. Si chiedeva se i demoni stessero al passo…


“Non preoccupatevi, mia Signora. Sono dietro di voi.” Kaff sembrava essere capace di leggerle nel pensiero e la consolava, “Farò del mio meglio per fermare quei demoni.”


“Perché?” domandò lei.


Lui fu un po’ sorpreso da quella domanda.


“Perché vuoi combattere per me fino alla fine? Se fuggi adesso, forse sopravviverai,” disse. “Le streghe si sentono sempre superiori a voi persone ordinarie. Non capisco perché vuoi combattere fino alla morte per una strega.”


“Sì, siete una strega, ma non ci avete mai maltrattati. Non ho nessun potere magico, ma sapevo che proteggervi era il mio dovere.” Rispose Kaff.


Poi sentirono i versi dei demoni provenire da dietro di loro e capirono che quello era il corno che li chiamava alla loro ultima battaglia.


“Mia signora, andate! Non voltatevi mai indietro.” Disse Kaff.


C’erano ancora più macchie bianche e nere davanti ai suoi occhi.


…


Irruppe nel seminterrato per impacchettare i documenti e le Pietre Magiche sul tavolo.


In qualche modo, era ancora perplessa a causa delle parole di Kaff.


Una credenza a lungo tramandata nella Città Santa era che le streghe fossero le prescelte delle divinità, mentre le persone ordinarie fossero ignoranti e incompetenti. Per questa ragione, le persone ordinarie, o i mortali, venivano solamente sfruttati per servire ed aiutare le streghe. Tuttavia, il coraggio e la risolutezza di Kaff, capo delle sue guardie familiari, le facevano credere che gli ordinari non fossero così incompetenti ed inutili, dopo tutto. Infatti, pensava anche che se le streghe e le persone ordinarie avessero potuto collaborare, la situazione sarebbe stata migliore. Poteva dedurlo dalla sua stessa esperienza nella torre di pietra.


Se davvero era così, perché la gente era stata sconfitta così pesantemente quattrocento anni prima?


I ruggiti dei demoni al di là della porta interruppero il flusso dei suoi pensieri.


“Dannazione, arrivano così in fretta.” Pensò.


Poiché la vista le era offuscata da numerose macchie bianche e nere, non riusciva a vedere nulla. Il suo forte desiderio di sopravvivenza la rendeva capace di combattere, sforzando ogni nervo pur di portare i risultati delle sue ricerche alle terre selvagge, dove le streghe avrebbero ristabilito l’ordine.


Tirò fuori una Pietra dell’Eco e vi iniettò del potere magico, facendole emettere segnali di pericolo continuamente.


Improvvisamente, udì un forte botto. La porta di legno cadde a pezzi e i demoni fecero irruzione nel seminterrato.


Nel momento in cui centralizzò il suo potere magico per combattere, la sua scintilla di potere  magico iniziò a crescere bruscamente e al tempo stesso un Demone Folle alzò una lancia con il suo braccio rigonfio. In cuor suo, ella pregò che qualcuno venisse in suo soccorso, mentre vedeva che la lancia stava per impalarla.


Chiuse gli occhi inconsciamente e poi le macchie bianche e nere divennero un buio totale. Non riusciva a sentire e a vedere niente di niente. Si sentiva come se fosse avvolta in un velluto caldo e confortevole, la stessa sensazione che si avvertirebbe stando sdraiati sull’erba sotto il sole. Si sentiva come se non fosse più nel cupo seminterrato, senza dolore e senza tensione.


Sono morta?


Dopo un po’, vide una luce crescente nell’oscurità e provò ad aprire gli occhi.


Un tetto grigio le apparve davanti gradualmente.


Sentì qualcuno che diceva, “Vostra Altezza, è sveglia.”






Meiling


 Erialis Oggi note di cultura orientale sui diversi modi per dire Signora.


 (1) Nel testo originale 主人 zhǔrén, letteralmente “padrone”, “proprietario”. 


(2) Nel testo originale 大人 dàrén, forma di rispetto utilizzata verso i superiori.








                                


                                



