---
title: Capitolo 344- I tempi andati (Parte I)
pubDate: 2025-08-07T11:37:50.977Z
tags:
    - rtw
---










“’Vostra Altezza?”


 Che strano titolo! Sembra uno di quei nomi che si sentono solo nelle fiabe antiche.


Si voltò a guardare dietro di lei. Apparve un uomo dai capelli grigi, circondato da varie ragazze.


“Come ti senti?” chiese con un tono delicato.


Non rispose, ma chiese di contro, “Dove mi trovo?”


“Benvenuta nella Città di Confine, nella Regione Occidentale del Regno di Graycastle.”


Be’, le cose procedevano nella direzione che meno avrebbe voluto vedere: si trovava in un posto strano in un tempo sconosciuto, faccia a faccia con un gruppo di estranei. Tra l’altro non aveva neanche la forza di alzarsi dal letto. Provò a scendere da esso, ma realizzò che non aveva neanche un briciolo di forza.


“Sono il Quarto Principe del Regno di Graycastle e il Signore della Città di Confine… Roland Wimbledon.” Aggiunse lui. “Queste donne sono membri dell’Unione delle Streghe. Hai… dimenticato tutto?”


“L’Unione delle Streghe?” corrugò la fronte. “Erano davvero delle streghe?” Non sapeva nulla di quella nuova organizzazione. Deve essere un’organizzazione giovane, pensò, ma almeno queste streghe erano del suo stesso tipo. “Tuttavia, perché sembrano essere sottoposte a quest’uomo?” “Aspetta, è un… principe?”


Provò a trovare dei frammenti della sua memoria, e rimase perplessa. “Questo non era forse uno dei titoli durante il regime secolare nella prima Battaglia della Volontà Divina? Era… tornata al mondo intatto prima della guerra? Possibile che Dio le avesse dato un’altra opportunità per prepararsi bene per il salvataggio della Città Santa e dei suoi cittadini?”


“No, calmati,” si disse, “Questo genere di cose ridicole esiste solo nei pettegolezzi tra i clienti delle taverne squallide. Andiamo, cosa mi è successo prima che mi addormentassi?” Quando un gruppo di Demoni Folli era entrato nel seminterrato del laboratorio, lei aveva usato tutta la sua magia per erigere un muro di ghiaccio per respingerli. La Pietra dell’Eco aveva trasmesso in continuazione segnali d’aiuto, e lei aveva aspettato pazientemente il giorno in cui le sue sorelle sarebbero tornate alle Pianure Fertili e l’avrebbero ritrovata.


“Mi avete salvata, non è vero?” Sì, ora che era fuggita dalla gabbia di ghiaccio, molto probabilmente significava che l’unione delle streghe era tornata! “I demoni si sono ritirati? Abbiamo vinto la guerra? In che condizioni è la Città Santa… di Taqila?”


Dopo aver dato voce a queste domande, percepì dei cambiamenti nelle loro espressioni facciali. Si scambiavano sguardi tra loro, rivelando piacere ed entusiasmo… “Senza dubbio, ti abbiamo trovata nel seminterrato di una torre di pietra,” disse una strega che sembrava adulta e aveva dei lunghi capelli castano-rossicci, “Appartieni davvero al mondo di 450 anni fa?”


Questa strega le ricordò la Guerriera Beata, poiché entrambe avevano gli stessi capelli, che erano come una fiamma che lanciava una luce sui cuori altrui. Era più predisposta a rispondere alle domande di questa strega, rispetto all’uomo dai capelli grigi. Sebbene di solito non desse importanza alla condizione o al rango delle persone, si sentì vagamente offesa ad essere interrogata mentre la fissavano.


Se fosse stata un padrone petulante, l’uomo sarebbe stato molto probabilmente punito per il suo affronto.


“Mi chiamo Agatha, e sono una strega della Società di Ricerca di Taqila.” S’interruppe per un attimo, “Cosa intendi dire con ‘450 anni fa’? State combattendo i demoni da oltre 400 anni? Credo che sia impossibile.”


“Sei stata addormentata per troppo tempo, e la questione è completamente diversa da quello che pensi,” affermò l’uomo che aveva detto di chiamarsi Roland. “Se ti senti abbastanza bene, possiamo raccontarti tutta la storia.”


“Va bene, andate avanti, allora.”


Agatha chiuse gli occhi e fece un respiro profondo. Nonostante il principe fosse molto scortese, non aveva tempo per badare a questo.


Dopo aver ascoltato la presentazione di Roland sulla storia di Graycastle e lo sviluppo dei Quattro Regni, iniziò a sentire delle goccioline di sudore freddo pizzicarle la schiena. Agatha riconobbe subito numerosi luoghi della sua narrazione, ad esempio la Foresta delle Ombre, la Catena montuosa invalicabile e così via, ma dopo aver scavato nella sua memoria per trovare questi luoghi, fu sconvolta dalla conclusione che ne trasse.


Se questi nomi corrispondevano a quelli vecchi, i cosiddetti Quattro Regni erano precedentemente la Terra Barbarica. Era una regione stretta tra le montagne e il mare. Agli occhi dei loro antenati, era un luogo desolato che aveva poco valore da sviluppare. Per quanto riguardava la sua città natale, la bellissima Fertile Pianura, adesso la chiamavano l’area proibita nella terra selvaggia. La Città Santa di Taqila era divenuta un posto che nessuno conosceva, ed era sepolta in profondità sotto la Fertile Pianura da molto tempo.


Com’era ridicolo!


Ma le parole successive erano ancora più assurde.


Le condizioni delle streghe erano state seppellite insieme alla Città Santa di Taqila. La gente espelleva e uccideva le streghe. Nei Quattro Regni il regime era nelle mani dei mortali. Si erano resi re e nobili. Infatti, quei nomi erano dei giocattoli obsoleti risalenti al periodo precedente alla prima Battaglia della Volontà Divina.


Eppure, queste persone deplorevoli, deboli e incorreggibili erano diventate sovrani, e avevano umiliato le streghe.


Come poteva essere?


“Oltraggioso!” non poté far a meno di interrompere. “Come osano questi mortali cacciare e uccidere le streghe come se fossero animali? Chi osa far questo?”


Agatha non poteva trattenere la sua rabbia. Alzò le mani e voleva impartire una lezione a quell’uomo impudente, ma, inaspettatamente, non era capace di evocare i suoi dardi glaciali come al solito.


Solo in quel momento avvertì un anello di metallo attorno ad una caviglia. Sollevò la coperta e vide che la pietra incastonata nell’anello era la Pietra della Vendetta Divina.


“Siete tutte pazze?” lanciò un’occhiataccia alle streghe con incredulità. “Cos’avete che non va? Perché vi schierate dalla parte di un mortale contro di me? E come osate violare il divieto dell’Unione e usare la Pietra della Vendetta Divina senza permesso!


L’Unione ha autorizzato soltanto la squadra d’esecuzione ad utilizzare queste pietre. Oltre a loro, chiunque le trasportasse, vendesse, modificasse e distruggesse avrebbe subito gravi punizioni, e possibilmente la morte.”


“E’ questo che mi preoccupa,” il Principe sospirò profondamente.


“State tranquillo, Vostra Altezza, le racconterò tutta la storia,” la strega dai capelli castano-rossicci si sedette accanto a lei e rimise a posto la coperta. “Mi chiamo Wendy. Sua Altezza sta dicendo la verità ed è sempre compassionevole con le streghe… Non ho idea di cosa sia accaduto alla Città Santa dove vivevi 450 anni fa. Ma adesso Taqila non esiste più. E non abbiamo notizie dell’Unione. Venivamo vessate e cacciate dalla Chiesa finché non abbiamo incontrato Sua Altezza.


Ci ha dato un luogo sicuro dove vivere, ci ha incoraggiate ad usare le nostre abilità e a trovare modi per utilizzarle per cambiare il mondo in meglio. Qui, siamo libere come le persone ordinarie. Non dobbiamo nasconderci dalle persecuzioni della Chiesa o degli esseri umani che ci odiano. Sai, in questo mondo ci sono molte Pietre della Vendetta Divina. Una strega è vulnerabile tanto quanto una persona ordinaria quando perde la sua abilità.”


Sentendo quelle parole, Agatha cadde in un silenzio profondo.


L’Unione era una vasta organizzazione stabilita da numerosi regni delle streghe, dove c’erano molti Superiori (1) e Straordinarie. Per vincere la Battaglia della Volontà Divina, l’Unione aveva istituito una milizia formidabile, e tenuto sotto controllo tutte le città sante. Si occupavano di allenare e assegnare le streghe, meditare sulle questioni, mantenere la stabilità e costruire altre città dell’ordine. Solo l’Unione aveva il potere di arrestare e condannare le streghe… ma, un’organizzazione così divina era finita per essere sepolta sotto i detriti…


Dov’erano i sopravvissuti che volevano ricostruire il nuovo ordine? Dov’erano adesso?






Meiling






 Erialis La situazione si fa sempre più complessa.  Non so ma secondo me tra poco questa Agatha prende il bastone della nonna e inveisce contro il cielo. Passiamo alle note (1) Nel testo originale 高阶 gāojiē, letteralmente “di alto livello”.
                                


                                



