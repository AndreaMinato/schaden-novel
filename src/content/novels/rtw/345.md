---
title: Capitolo 345- I tempi andati (Parte II)
pubDate: 2025-08-07T11:37:50.977Z
tags:
    - rtw
---






Quegli enormi cambiamenti avevano lasciato Agatha frastornata. Si disse di non volere credere alle loro storie, eppure sembravano così reali che nessuna strega avrebbe potuto inventarle dal nulla.


Anche provando a mettersi nei loro panni, non avrebbe mai potuto immaginare di essere imprigionata, perseguitata o addirittura uccisa.


Persino gli umani del più basso rango della Città Santa venivano trattati come persone e non animali.


Iniziava a sentirsi estremamente stanca. Wendy sembrò notarlo, le portò una tazza di miele caldo e cercò di consolarla: “Oh, cara! Bevi questo latte, ti farà sentire meglio”.


Nonostante la donna dai capelli rossicci non avesse un potere e una forza simili a quelli degli dei, aveva colpito Agatha con il suo temperamento e atteggiamento gentile... Agatha bevve il latte in un solo colpo. Un flusso caldo e dolce si insinuò nel suo stomaco e la aiutò a riprendersi un po'. La strega si riposò per molto tempo prima di continuare la loro conversazione.


Benché non riuscisse a capire perché quelle streghe fossero sospettose nei suoi confronti, sapeva che la prima cosa da fare era guadagnare la loro fiducia, o non l'avrebbero mai aiutata a togliere quelle catene.


Per quanto riguardava la veridicità di quello che il Principe e Wendy avevano detto, doveva scoprirlo con i suoi stessi occhi.


Non avrebbe creduto alla sparizione della Santa Unione finché non avesse visto con i suoi occhi le sottosviluppate e anguste Terre Selvagge.


"Come ho detto, il mio nome è Agatha, ed ero un membro della Società di Ricerca di Taqila. Nel trentesimo anno della Battaglia della Volontà Divina, Taqila, l'ultima Città Santa è caduta durante la guerra. Molte persone furono esiliate, io invece ero andata nella Foresta delle Ombre per prendere alcune cose che avevamo lasciato lì".


"Un attimo. Combattevate contro i demoni?" chiese il Principe.


"Chi altri avrebbe potuto combatterli se non noi?" Agatha aggrottò le sopracciglia. "Avremmo dovuto affidarci a degli umani vulnerabili come voi?"


"Eri una strega cresciuta dalla Chiesa?"


"Non ho mai sentito parlare della Chiesa. Che cosa è?" chiese lei impaziente. "Taqila... no, tutte le Città Sante che ospitavano dieci mila persone sono state create dalle streghe. A parte le streghe, la maggior parte dei cittadini erano persone comuni... come te. Il loro compito era quello di riprodursi e crescere dei figli fino a quando il loro potere magico non si risvegliava. Poi quelle giovani streghe sarebbero state assegnate a un altro dipartimento speciale per ricevere un'educazione ed essere addestrate. Ovviamente le streghe adatte al combattimento si univano all'Unione e partecipavano alle battaglie contro i demoni".


Il Principe rifletté un momento, poi prese un libro e chiese: "Riesci a leggerlo?"


Agatha scorse tra le righe e rimase immediatamente attratta dal contenuto. "Questo è il diario di una strega".


"Anche tu scrivi in questo modo?" chiese una strega con i capelli grigio chiaro.


"Questo sistema di scrittura è stato inventato dall'Unione ed è accessibile solo alle streghe. In questo modo, un comune essere umano è incapacitato a partecipare in questioni di alto livello di importanza. Tuttavia, io non ho mai creduto che questo genere di esclusione fosse una buona idea".


"Come si fa a impedire la lettura alle persone comuni?" chiese la strega di prima molto incuriosita. "Anche se le streghe creassero un altro sistema di lingua, le persone comuni non resterebbero comunque in grado di impararlo, no?"


"Serve la magia per leggerlo" spiegò Agatha. "Non è molto difficile. Posso insegnartelo visto che sei una strega".


"Il linguaggio è un mezzo di comunicazione" commentò il Principe. "Più usata è meglio è. Quindi quello che ha fatto l'Unione è stato molto stupido. L'esclusione delle persone comuni ha finito soltanto con il limitare le risorse a voi disponibili. Infatti, dopo essere state preparate e istruite, le persone comuni possono svolgere molti lavori. Sono tanto capaci quanto le streghe, semplicemente non possono usare la magia".


Nonostante Agatha fosse d'accordo con lui, poteva comunque accettare a stento che una persona comunque criticasse l'Unione. Avrebbe collaborato con loro quando necessario, ma non riusciva a tollerare che puntassero il dito.


Iniziava a sentire la mancanza di Kaff, il suo capo delle guardie.


Anche se era solo un subordinato della sua famiglia, pensava che fosse più gentile del così detto Principe.


"Il mio nome è Pergamena, Signorina Agatha" si presentò un'altra strega che sembrava abbastanza matura e di punto in bianco chiese: "Hai mai sentito il nome 'Alice'?"


"Come fate a conoscere questo nome?" Agatha ebbe un sussulto. "Non avevate detto che i registri di 450 anni fa sono stati persi?"


"Ho trovato un libro antico nelle rovine della foresta del confine orientale di Città del Re a Graycastle" disse Pergamena. “Al momento si trova fra le tue mani. Il suo nome è nell'ultima pagina ed è scritto nel linguaggio delle persone comuni".


Agatha andò rapidamente all'ultima pagina. Dopo aver letto il diario illeggibile, fece un sospiro profondo e sprofondò nel silenzio. La statua di una donna iniziava a prendere forma nella sua mente. La donna sollevò la sua lunga spada, la luce veniva irradiata dal suo corpo che brillava e abbagliava gli occhi di tutti i presenti. Eppure, quella figura finì per affievolirsi, passo dopo passo, poco a poco. Alla fine si dissolse completamente nell'oscurità.


Dopo un poi disse "Giusto, Alice era la Regina di Città della Meteora ed era anche uno dei tre capi dell'Unione. Era una Straordinaria e una Trascendente. Anche tra le Beate dell'Unione, era considerata la più forte".


"Una Trascendente" mormorarono gli altri.


"Dal momento che i registri sono stati persi, è normale che non ne sappiate nulla" precisò Agatha con voce seria. "Le abilità delle streghe non smettono mai di migliorare dal risveglio al consolidamento del giorno della Maturità. Quest'ultimo non è il picco della crescita dell'abilità. Alcune fortunate possono portarla un passo avanti e raggiungere risultati incredibili... Spesso lo chiamiamo il Risveglio Supremo. In effetti non c'è limite ai risvegli o al tasso di crescita. Tuttavia, cambiamenti palesi possono essere osservati sulle prestazioni del potere magico".


"Hum, è l'evoluzione dell'abilita?" mormorò il Principe mentre si toccava il retro della testa. "In totale, quattro streghe si sono evolute nell'Unione delle Streghe".


"Quattro?" Agatha si era quasi strozzata. Poi domandò sorpresa: "Esattamente quante streghe ci sono nella tua Unione delle Streghe?"


Il Principe contò sulle dita e rispose: "Più di dieci".


"Smettila di dire idiozie!" Agatha era evidentemente infuriata dalle affermazioni affrettate del Principe. "Intendi che quattro streghe su un totale di dieci hanno avuto il Risveglio Supremo? Non hai idea nessuna idea di quello che significa evolversi per una strega. È completamente diverso dal consolidamento o dalle abilità derivate della Maturità. Solo quelle più fortunate avanzano e serve sia ispirazione che impegno!"


Il Principe la guardò con un’aria abbastanza innocente e indicò Anna.


"Che ragazza carina ed elegante!" pensò Agatha tra sé e sé mentre guardava la ragazza che camminava verso il letto. Aveva un aspetto estremamente bello persino per una strega. I suoi meravigliosi occhi blu sembravano un lago lucente dove Agatha poteva vedere il suo riflesso. Tuttavia era troppo giovane, forse aveva da poco raggiunto la maggiore età. Era impossibile che lei avesse accumulato abbastanza esperienza nell'allenamento, meditazione e informazioni. Agatha si era evoluta a 26 anni. E in quell'occasione era stata trattata come il genio più promettente dell'Unione per quel traguardo. Sapeva quanto fosse difficile evolversi dopo essere passata da quella situazione.


"Probabilmente avranno scambiato le abilità derivate della Maturità di una giovane strega per il Risveglio Supremo" si disse Agatha.


Una palla di fuoco arancione apparve nel palmo di Anna.


"Si tratta dell'abilità di controllo delle fiamme, è un tipo comune di magia evocativa, che può essere classificato come raggiungimento di una temperatura massima e riscaldamento" diede il suo commento velocemente. "Coloro che possono evocare fiamme sono considerate streghe da combattimento".


Dopo che Agatha ebbe pronunciato quelle parole le fiamme si affievolirono e diventarono una lingua fluorescente di fiamme verdi. Iniziarono a cambiare colore, dal verde scuro a quello chiaro. Sembrava che cercassero di assorbire tutte le luci intorno così da diventare sempre più forti.


"Questa è l'abilità consolidata che ha ottenuto il giorno della Maturità, e adesso vedrai la sua abilità più importante" spiegò il Principe.


"Lo è? No, non può essere un'abilità consolidata! Se lo fosse, le fiamme dovrebbero essere più calde e il loro cuore dovrebbe essere più grande e brillante". Agatha era stupita con la bocca spalancata. "Poi, quale sarebbe la sua abilità più importante?"


Presto accadde qualcosa di incredibile. Le fiamme verdi sparirono di colpo e un cubo nero e solido emerse dal palmo di Anna, sembrava un pezzo di metallo rigido con facce lisce e angoli spigolosi.


 


Thea




                                


                                



