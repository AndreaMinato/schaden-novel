---
title: Capitolo 349: Ripercussioni (*) (Parte I)
pubDate: 2025-08-07T11:30:06.736Z
tags:
    - rtw
---










In piedi, all’ultimo piano della Torre di Babele, Mayne sbirciava dalla finestra verso la città innevata di Hermes.


Dall’ultimo attacco alla Nuova Città Santa da parte di un grande gruppo di bestie demoniache, la pace era temporaneamente tornata nelle gelide paludi e le nevicate si erano indebolite. Gli abitanti di Hermes potevano così godere di un’improbabile ma provvidenziale tregua.


Sebbene questo sarebbe dovuto essere un periodo di felicità e di celebrazioni, Mayne continuava a non provare nient’altro che un vuoto nel suo cuore. Durante l’attacco, per uccidere quelle bestie demoniache ibride terribilmente grandi, un plotone di guerrieri dell’Armata della Punizione Divina era sceso dall’entrata laterale delle mura della città e li aveva combattuti a testa alta. In totale, diciannove guerrieri erano stati feriti e due uccisi. Per quanto riguardava le due bestie demoniache, erano rimaste a terra a ringhiare per molto tempo dopo che i guerrieri avevano strappato loro fuori le budella. Alla fine le guardie delle mura della città le uccisero con le lance.


Era il tempismo dell’attacco delle bestie demoniache a terrorizzare Mayne, piuttosto che la perdita di guerrieri.


Dopo essere rimasto in silenzio per un po’ di tempo, emise un lungo sospiro e tornò al suo posto accanto al tavolo. Voleva risfogliare il Corpus di Magia e leggerlo attentamente ancora una volta.


“Anche se lo sfogliasse fino a romperlo il risultato non cambierebbe” disse Tayfun, entrando nella stanza circolare con in mano due bevande calde e mettendone una davanti a Mayne.


“Sua Santità O’Brien non ha accettato di incontrarti?”


“Ho già inviato la mia richiesta all’Area Segreta Centrale tre volte, ma non c’è stata ancora alcuna risposta” disse Mayne con ansia. “E non ho la più pallida idea di cosa stia facendo Sua Santità in un momento così importante…”


“Non preoccuparti,” intervenne Tayfun, “Come hai detto tu stesso, il Corpus è stato scritto dal primo Papa e quindi è inevitabile che vi siano degli errori. Dopo più di quattrocento anni, chi può garantire che tutto quel che c’è in quel libro sia corretto?”


“Ma questa volta è diverso.” L’arcivescovo scosse la testa.


“Se le tempistiche fossero state calcolate male, sarà seriamente una catastrofe per noi! Abbiamo speso tantissime forze ed energie per unificare il regno in modo da raccogliere tutto il potere del continente contro i demoni.


Ma se il tempo fosse dimezzato, non vi sarebbe modo di ricostituire un’Armata della Punizione Divina in modo appropriato dopo la guerra!”


“Stai tranquillo, Lord Mayne.” l’anziano vescovo rise e sorseggiò lentamente la sua bevanda calda. “Quel che è fatto è fatto. Non possiamo cambiare il fatto che la Zanna dell’Inferno sia apparsa prima di noi. Ma potrebbero esserci due motivazioni per questo.”


“Quali sarebbero?”


“Prima bevi e poi parlerò,” disse Tayfun, accarezzandosi la barba.


Mayne prese la sua tazza. All’inizio sembrava fosse latte di capra ma, quando l’avvicinò, un odore speziato gli penetrò nelle narici. “Cosa ci hai messo dentro?”


“Tossilaggo”. (2)


Tayfun sorrise. “Sebbene non possa bere direttamente il Mondo dei Sogni d’Acqua, bere un po’ di questo ti farà bene. Ti aiuterà ad allentare la tensione, a sciogliere i nervi e a dormire meglio.”






Con un solo sorso, Mayne svuotò la tazza e ben prestò sentì una forte sensazione di bruciore alla gola.


Sebbene si supponesse che l’intenso sapore del latte di capra diluisse il succo di Tossilaggine, aveva comunque un gusto estremamente sgradevole per una persona non abituata a consumare tanto spesso questo tipo di bevande. Tossì un paio di volte, si pulì la bocca e disse: “Anche una tazza di Mondo dei Sogni d’Acqua non mi farebbe addormentare. Puoi parlare ora?”


“Una possibilità potrebbe essere che il Papa abbia fatto un errore nello scrivere. Gli uomini anziani hanno spesso dei mancamenti e dei momenti di amnesia, come so molto bene.” Tayfun scrollò le spalle.


“È improbabile.” Mayne si accigliò. “Questo riguarda la disposizione e l’organizzazione della Chiesa e, più importante ancora, determina il destino dell’Uomo. Sono sicuro che abbia trascritto queste cose con molta attenzione. Qual è il secondo motivo?”


“La seconda motivazione è che potrebbero esserci state delle circostanze a noi ignote che hanno cambiato tutto.”


L’Arcivescovo aspettò un momento e, dopo aver realizzato che il vescovo non aveva intenzione di continuare a parlare, chiese: “Tutto qui?”


“Sì, tutto qui” ripeté Tayfun.


“È.. uno scherzo? È cambiato tutto? Per questo semplice motivo tutti i nostri sforzi sono andati perduti! Come puoi essere così superficiale…”


“Lord Mayne!” Tayfun alzò la voce di alcuni toni. “Cosa esattamente vuoi ottenere insistendo? È un modo sicuro per sconfiggere i demoni? O credi di essere l’unica persona a voler difendere Hermes ed impedire ai demoni di entrare nelle pianure ghiacciate?”


“…” Mayne si bloccò.


“In ogni battaglia tutti vogliono vincere. Ma non possiamo nemmeno garantire da ora la vittoria in ogni scontro che si avrà con i Quattro Regni, per non parlare dei demoni dall’inferno.”


Parlando a voce più alta, disse: “Hai dimenticato gli insegnamenti del Supremo Pontefice? Le conseguenze dell’eccessiva insistenza non sono poi così diverse da quelle della paura. Quel che dovresti fare è accettare la realtà e affrontare le cose una ad una fino alla fine: il risultato finale non è un qualcosa che possiamo controllare.”


Paura del… risultato. Il cuore di Mayne accelerò. “Hai ragione, infatti sono terrorizzato.


Temo che, dopo essere diventato Papa, non sarò in grado di respingere i demoni e assisterò così alla morte dell’Umanità sotto la mia custodia.”


“Ero come te” improvvisamente Tayfun abbassò la voce, “ma la morte di Heather mi ha fatto capire che spesso il risultato è imprevedibile. I Mesi dei Demoni sono giunti prima del previsto senza preavviso, tuttavia avremmo potuto ancora prendere la Città di Wolfheart prima della grande nevicata come previsto… ma Heather è morta e la natura della guerra è cambiata. Nonostante ciò dobbiamo andare avanti lo stesso.” Si alzò e fece un lungo sospiro, poi diede una pacca sulla spalla a Mayne e uscì dalla stanza. “Quindi… che sia per cinque o dieci anni, devi essere implacabile nella sua missione. Non per raggiungere una vittoria certa, ma per adempiere al suo dovere anche se il risultato finale non è quello desiderato.”


Dopo aver sentito la porta chiudersi, Mayne fissò la tazza vuota davanti a sé e rimase in silenzio.


Doveva ammettere che le parole di Tayfun erano ragionevoli, ma ora che stava per assumersi questa grande responsabilità, come poteva non sentirsi spaventato?


Improvvisamente un Giudice Capo entrò nella stanza. “Lord Mayne, il Supremo Pontefice desidera vederla.”


Finalmente!


Si alzò immediatamente e disse con entusiasmo, “Portami immediatamente all’Area Segreta Centrale.”


…


Nascosta in profondità sotto un altopiano, l’Area Segreta Centrale era un posto freddo e silenzioso.


Sebbene non ci fosse nessuna cerimonia di incarnazione fissata per quel giorno, tutte le candele erano accese, con il risultato che la loro luce delineava una sagoma arancione-gialla per la sala.


Il lampadario a soffitto sembrava un raduno di stelle nel Regno di Dio.


Sua Santità O’Brien era seduta sul trono e fissava silenziosamente Mayne.


Mayne sentiva che ci fosse qualcosa di sbagliato, ma soppresse i suoi sospetti e si avvicinò al trono. Si inginocchiò prostrandosi con la fronte che toccava il pavimento.


“Alzati, figliolo.”


La voce del Papa era molto delicata e se non vi si prestava attenzione era difficile sentire cosa stesse dicendo.


Mayne si raddrizzò e vide che il volto del Papa era segnato dall’età e dalla fatica, come se non avesse avuto riposo per molto tempo.










“Vostra Santità, per favore prendetevi cura di voi stesso.”


“Non è necessario.” Rise e le profonde linee delle rughe gli coprirono il volto all’istante. “Morirò presto.”


“Vostra santità, non state…”


“No, ascoltami, figliolo.” O’Brien faticava ad interrompere il vescovo. “Capisco in che stato è il mio corpo e senza dubbio il mio tempo sta per scadere.”


Fece un momento di pausa e prese un profondo sospiro. “Il motivo per cui ti ho chiamato qui oggi… è per passare il ruolo di Papa a te.”






Aki


 Erialis Stavolta riusciamo a mettere una nota anche al titolo non siamo bravi? ahaha (*) Il titolo in inglese è “Passing on”, che significa “ripercussioni” ma anche “tramandare”. Quest’ultima traduzione mi sembra più calzante, dato il contenuto del capitolo. (2) La seconda come avrete intuito è una pianta e sembrerebbe abbastanza comune o sbaglio?Ho letto tutti i vostri commenti di ieri ma anche secondo me è strano però l'autore ha deciso così si vede che Tilly è una strega che in certi frangenti preferisce ascoltare. 




                                


                                



