---
title: Capitolo 35: Casa
pubDate: 2025-08-07T11:30:06.660Z
tags:
    - rtw
---


Usignolo stava camminando in mezzo alla “nebbia”.


Quando guardava al di fuori di essa, il mondo esterno era bicolore: bianco e nero.


Le linee, che originariamente erano i confini delle cose, non erano più molto chiare. I confini delle linee rette, spezzate e curve diventavano ambigui, come un disegno fatto da un bambino.


Questo tipo di sensazione era difficile da esprimere a parole; Usignolo impiegò molto tempo per abituarsi a distinguere i confini. Se, mentre camminava nella nebbia, Usignolo utilizzava correttamente il suo potere, non era vincolata a niente. Per esempio, anche con qualcosa come le mura di cinta, riusciva a trovare un modo per attraversarle anche solo guardandole da una diversa prospettiva. Mentre nel mondo reale non vi sarebbe stata un’entrata.


Nella nebbia, su e giù, fronte e retro, non c’era un concetto fisso; l’uno si trasformava nell’altro, oppure si poteva anche dire che erano sovrapposti. Per esempio, quello che Usignolo stava facendo in quel momento. Entrò nel castello, che era sotto gli occhi attenti delle guardie, senza essere notata. Poi, dopo un passo, i confini attorno a lei cambiarono imprevedibilmente e attraversò la soglia, apparsa dal nulla, arrivando alla camera di Anna.


Per lei, questo era un mondo completamente libero e senza regole.


Usignolo riusciva a rilassarsi solamente nel mondo della “nebbia”. Sebbene fosse silenzioso e solitario, non vi avrebbe mai incontrato delle minacce.


Per la maggior parte del tempo, questo mondo era bianco e nero, ma occasionalmente poteva vedere altri colori.


Per esempio quando guardava Anna.


La differenza tra una strega e una persona comune erano i suoi poteri magici. Usignolo poteva sentire questa forza scorrere e dissolversi in una strega; questo era l’unico colore nel mondo della nebbia.


Non aveva mai visto una persona come Anna prima d’ora, con un colore così pieno ed intenso – una lucente acquamarina cresceva dentro di lei; nel suo centro era praticamente incandescente, non riusciva quasi a guardarlo. Tutto questo rendeva molto confusa Usignolo, perché generalmente il colore mostrava l’abilità della strega e il suo potere magico. Durante il periodo trascorso nell’Associazione delle Streghe Alleate, aveva visto tante streghe, dotate del potere del fuoco, utilizzare la magia. Il bagliore dentro di loro era sempre arancione o rosso, come la nube rilasciata da una palla di fuoco, ma riguardo all’entità e alla brillantezza, nessuna strega poteva essere paragonata ad Anna.


Se questo non fosse già difficile da capire, un’altra questione era persino ancora più incredibile.


Con tutta quella magia al proprio interno, come poteva essere ancora viva?


All’interno dell’Associazione delle Streghe Alleate, Usignolo non aveva mai trovato nessuno possedere una quantità di magia così impressionante. Persino una strega adulta sarebbe stata una nanerottola in confronto ad Anna. Se Anna avesse iniziato a diventare un’adulta…


No, Anna non avrebbe mai avuto questa opportunità. Usignolo dovette sospirare, perché più il potere magico diventava forte, più forte sarebbe stato il morso. Non riusciva nemmeno a immaginare che cosa sarebbe successo quando sarebbe giunto il momento, per Anna, di affrontare il suo processo. Avrebbe dovuto sicuramente far fronte ad un terribile calvario. La sofferenza del sentire i propri organi strapparsi dall’interno verso l’esterno non lasciava perdere conoscenza alle persone, sino a quando non smettevano di opporre resistenza, accettando la loro morte. Venivano sottoposte ripetutamente a un costante tormento.


Uscì fuori dalla nebbia, lasciando temporaneamente scemare i suoi pensieri tristi e disse allegramente: “Buongiorno, Anna”.


Anna iniziò già ad abituarsi all’indesiderato atteggiamento dell’altra persona, ovvero quello di apparire improvvisamente. Annuì, ma non rispose, al contrario continuava a esercitarsi con la sua fiamma.


Usignolo si strofinò il naso e poi si diresse al lato del letto di Anna.


Usignolo aveva già visto quel tipo di pratica molte volte. Aveva persino assistito al primo addestramento di Anna. Diede accidentalmente fuoco ai suoi vestiti, nel capanno posto nel giardino, perciò aveva sempre un cesto pieno di vestiti al suo fianco, nel quale poteva cambiarsi. In seguito, riuscì a far danzare abilmente la sua fiamma sui polpastrelli; poi, nemmeno Roland supervisionò più i suoi allenamenti, ma, al contrario, demolì il capanno piazzato in giardino e lo trasformò in luogo dove abbronzarsi e gustare il tè pomeridiano.


Ciononostante, secondo gli ordini dati in precedenza dal Principe, Anna continuò a svolgere il suo allenamento, per una o due ore, ogni giorno – ma ora nella sua stanza.


“Ho portato un tortino di pesce, vuoi mangiarlo con me?”, Usignolo tirò fuori un panno dal suo petto, lo aprì e tagliò una fetta di tortino per entrambe.


Anna annuì dopo aver annusato il tortino di pesce.


“Vai a lavarti le mani prima di mangiarlo”, rise Usignolo. Fortunatamente, Anna non odiava Usignolo; dopo tutto, non sarebbe stato opportuno per lei


dire la sua. Tutto sommato, Anna era ovviamente in pensiero per Nana, ma non aveva espresso più di tanto la sua preoccupazione. Effettivamente, quando non era di fronte a Roland, parlava raramente.


All’opposto, Roland parlava troppo. Aveva sempre molto da dire. Per esempio, quando mangiava un pasto, aveva tantissime regole – come: ‘lavati le mani prima di mangiare. ’, ‘non mangiare troppo velocemente. ’, ‘non raccoglierlo e non mangiarlo, dopo che è caduto a terra. ’, e così via… poteva fare una lunga affermazione per tutto.


All’inizio era davvero intollerante, ma in seguito aveva imparato che non aveva importanza, perché qui, lei era la popolana e lui il padrone. Dopo tutto era il quarto Principe del castello; da quando viveva qui e mangiava il suo cibo, aveva a malincuore iniziato ad ascoltare i suoi discorsi. Ora, si stava anche abituando a quelle regole. Non sapeva perché, ma quando lei, Anna, Nana e Carter facevano a gara per lavarsi le mani, sentiva sempre un accenno di divertimento.


Anna raggiunse il secchio pieno d’acqua e si lavò le mani, dopodiché accese una fiamma per asciugarle. Successivamente, prese la sua fetta di tortino di pesce e si sedette a tavola, ne prese graziosamente un boccone, masticandolo lentamente.


“Davvero non vuoi tornare indietro con me?”, le chiese nuovamente Usignolo. “Lì abbiamo tante sorelle; si prenderanno ben cura di te. Qui, puoi solo vivere e fare qualcosa all’interno del territorio del castello, non ti senti annoiata? Malgrado vengano chiamate Montagne Invalicabili, puoi trovarci tanti materiali per sopravvivere e lì potremmo essere un’unica grande famiglia, siamo tutte riunite per uno scopo comune. Il tuo potere magico è così forte, ti accoglieranno volentieri. Questo inverno, ho paura che sarà l’ultimo per te…”


Quando arrivò a quel punto, Usignolo pose fine alla conversazione. Forse era troppo tardi, pensò. Anche se fossero tornate indietro verso il campo, per Anna che possedeva un così grande potere magico, sarebbe stato quasi impossibile superare la maturità. L’unica cosa che Usignolo poteva fare per Anna, era stare al suo fianco al momento della sua morte.


“Com’era la tua vita da bambina, prima che ti unissi all’Associazione delle Streghe Alleate?”.


Questa domanda sorprese Usignolo, in fin dei conti, raramente Anna poneva delle domande. “Io… vivevo in una grande città, nella parte orientale del Regno. Effettivamente, non era lontana dalla capitale”.


“Avevi una vita felice?”


Felice? No, era poco propensa a parlare della sua routine di allora. Doveva dipendere dagli altri, veniva disprezzata e umiliata. Quando scoprirono che si era trasformata in una strega, la sua vita era diventata persino peggiore di quella di un gatto o di un cane. Aveva una catena stretta intorno al collo e era stata obbligata a lavorare per loro. Perciò ricordando tutto questo, Usignolo scosse la testa e sussurrò: “Perché lo chiedi?”


“Io vivevo nei quartieri del centro storico”, Anna raccontò nuovamente la sua storia. “Mio padre mi ha venduta alla chiesa per 25 ori reali, ma da quando Sua Altezza mi ha liberata dalla prigione, sto vivendo una vita davvero felice qui”.


“Ma non puoi uscire dal castello e, eccetto Roland Wimbledon, le altre persone là fuori continuano ad odiare le streghe”.


“Questo non è importante per me e lui mi ha anche detto che farà cambiare le cose in futuro. Può riuscirci?”


“Sarà difficile. Finché la chiesa non cadrà, dipingeranno sempre le streghe come esseri malvagi”.


Anna non smentì immediatamente e divenne silenziosa per un bel po’. Passò così tanto tempo che Usignolo pensò che Anna non volesse parlare mai più di quell’argomento, quando all’improvviso chiese: “Dove hai vissuto meglio? Quando eri nell’Associazione delle Streghe Alleate o vivendo qui con noi?”


“Tu… Che hai detto?”, questa domanda prese Usignolo totalmente alla sprovvista. “Beh, ovviamente…”.


Con l’Associazione delle Streghe Alleate, giusto? A dire la verità, non era molto interessata alla ricerca della Montagna Santa, ma era interessata al luogo dove vivevano tutti i suoi amici.


Per quanto riguarda Città di Confine? Se non fosse venuta a sapere che una strega era in pericolo, non si sarebbe mai recata in questa città!


Dunque la risposta sarebbe stata veramente ovvia, ma perché non riusciva a dirlo per la prima volta?


In seguito, Anna iniziò a sorridere. Usignolo aveva visto raramente il suo sorriso. I suoi occhi brillavano come un lago in cui il Sole si rifletteva la mattina, luccicante. Inspiegabilmente, si sentì a proprio agio – anche se non si trovava nel suo mondo di “nebbia”.


“Ho sentito Roland dire che l’Associazione delle Streghe Alleate stava cercando la Montagna Santa nelle Montagne Settentrionali e che la Montagna Santa era una casa sicura per tutte voi, ma per quanto mi riguarda, io ho già trovato la Montagna Santa”.


Questo castello era la sua Montagna Santa. Usignolo realizzò che, sebbene Anna non sarebbe vissuta a lungo, la sua anima aveva già raggiunto il luogo in cui la maggior parte delle streghe desideravano essere.


In quel momento, dall’altro lato della porta, si sentì il rumore di passi veloci. Usignolo ascoltò attentamente, provenivano da una Nana nel panico.


Quando la porta venne aperta, Nana si precipitò all’interno.


Mentre le lacrime correvano lungo tutto il suo viso, saltò tra le braccia di Anna. “Che- Che cosa dovrei fare? Sorella Anna, mio padre ha scoperto che sono diventata una strega!”


Haru
                                


                                

