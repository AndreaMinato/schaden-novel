---
title: Capitolo 351- Illusioni (Parte I)
pubDate: 2025-08-07T11:37:50.978Z
tags:
    - rtw
---










Dopo aver reso i suoi omaggi, Mayne riportò il Papa alla carrozza.


“Zero”, sussultò e chiamò dolcemente O’Brian.


Una Strega Pura vestita di bianco entrò nella stanza attraverso una porticina laterale, i suoi passi erano così leggeri da essere praticamente inudibili. “Sono qui.”


L’Arcivescovo disapprovò. Non si aspettava la presenza di una Strega Pura in un luogo così segreto. “Anche se sono state cresciute solo dal Papa dopo il loro risveglio, e lo hanno servito per tutta la vita, queste donne sono pur sempre delle streghe.” Inoltre, si sentiva un po’ infelice del fatto che quella persona sembrasse essere venuta a conoscenza della Chiesa della Riflessione prima di lui.


“Portalo alla Sala dell’Illusione.”


“Sì.” Si avvicinò al santuario e premette la pietra canonica incisa sul tavolo. Si accese una luce magica ed il grande quadro iniziò a sollevarsi lentamente, rivelando uno scuro cancello di metallo. Poi, Zero prese il cristallo che pendeva al collo del Papa, lo inserì nella serratura della porta e lo fece ruotare. Si udì un ticchettio dall’interno del cancello di ferro che iniziò ad aprirsi verso l’esterno.


Estrasse il pendente di cristallo ma, invece di riconsegnarlo a Sua Santità O’Brian, lo mise nelle mani di Mayne.


L’Arcivescovo si voltò per osservare il Papa, e quest’ultimo annuì. “Prendilo. Lo terrai tu d’ora in avanti. Potrai usarlo per aprire la biblioteca del Tempio Segreto Centrale, o la porta segreta dell’Ufficio di Ricerca.”


“Andiamo.” Zero sorrise e prese per mano Mayne. Entrarono insieme nella sala dietro il quadro; la Chiesa probabilmente non si trovava più nella stessa posizione sotto il suolo, e nella stanza non c’era nulla eccetto una finestra, grande dal pavimento al soffitto, che si affacciava sugli altopiani di Hermes.


La camera sembrava molto spaziosa ed era dotata di una struttura circolare. Approssimativamente, era grande come metà Sala della Preghiera e poteva ospitare fila di dieci persone l’una affianco all’altra, cosicché era difficile associarla al nome “Stanza Segreta”. Tuttavia, all’interno di quello spazio, non c’erano mobili. L’unico posto a sedere era una panchina di pietra che si estendeva lungo una delle pareti curve della sala.


Dopo che la porta di ferro si chiuse, Mayne lasciò la mano della Strega Pura e chiese: “Sua Altezza ti ha permesso di entrare?”


Zero respinse la sua domanda. “Se non fossi venuta con voi, chi avrebbe attivato la Pietra dell’Illusione? Non è che voi abbiate la Forza Motrice.”


La sua scortese risposta fece mancare un battito al cuore di Mayne. “Pare che si consideri ancora come la strega di O’Brian. Dopo che avrò ricevuto lo scettro ed avrò preso il controllo del dominio della Chiesa, dovrò assolutamente farle capire che non deve rispettare solo il Papa, ma anche l’Arcivescovo che erediterà quel titolo.”


“Allora iniziamo.” Trattenne le emozioni che si erano innescate nel suo cuore e si sedette nella panchina di pietra.


“Sì, Sua Altezza.” Zero aprì un pannello nero sulla parete, e premette la Pietra Magica con le sue mani. “Ma siate preparato, è la prima volta che attivo quest’oggetto.”


“La prima volta? Non è in vita da oltre 200 anni? Non ha partecipato ai riti di passaggio papale precedenti?” Mayne si sentì un po’ confuso, ma prima di avere il tempo di rimuginarci sopra, si accese un raggio di luce abbagliante e lui si ritrovò immerso nell’oscurità.


L’oscurità era così totale che praticamente non c’era nemmeno una luce, causando la sparizione delle mura, del pavimento e della panchina di pietra dal suo campo visivo. Mayne si sentiva come se fosse stato ingoiato da una gigantesca bestia proveniente dall’abisso e come se avesse perso ogni concetto di distanza. Il cielo e la terra parevano essersi fusi in una sola entità, e tutto ciò che poteva vedere era l’oscurità. Abbassando la sua testa, aveva realizzato che non riusciva a vedere nemmeno il suo corpo.


Trattenendo il fiato, abbassò cautamente le sue mani e toccò la panchina di pietra che era rimasta sotto di lui. Pestando i suoi piedi, realizzò che il pavimento era ancora al suo posto. Tutto ciò lo fece sentire un po’ sollevato. Pertanto, per lui fu normale credere di non essere stato trasferito in una nuova camera sotterranea, ma semplicemente che la Pietra Magica avesse assorbito tutta luce presente in sala.


“Tuttavia, in questa oscurità, come è possibile essere testimoni della “verità” menzionata da Sua Altezza?”


Come per rispondere alla domanda di Mayne, il suolo iniziò ad illuminarsi nuovamente, ma era ovvio che non si trattasse più della stessa Stanza Segreta. Le lastre sul pavimento vennero ripulite fino a diventare lucenti e scivolose, riflettendo un bagliore blu scuro, ed in ognuna di esse erano incisi vari motivi raffinati ed elaborati. Subito, dei raggi di luce scesero dall’alto, e Mayne rimase sbalordito nel vedere apparire un lucernario trasparente sul soffitto. Osservando attraverso il lucernario, era persino capace di vedere il cielo limpido e le nuvole.


In poco tempo, più arredi apparvero all’interno della stanza; un tavolo circolare di marmo era attorniato da delle sedie, con dei bicchieri sferici in vetro posti sulla sua sommità; le quattro pareti erano coperte da delle tende; una spada e uno scudo ornamentali erano affissi al centro della sala; una testa di Megacerops (1) era appesa in cima all’entrata.


Quelle che seguirono furono delle ombre di persone.


Mayne osservava sgomento l’apparire di figure femminili così verosilimi, una dopo l’altra, nella stanza. Ognuna indossava un vestito meraviglioso, e tutti si sedettero intorno al tavolo. Quella seduta di fronte al cancello della sala era nient’altro che la loro leader, la Regina delle Streghe dai capelli rossi. Sedeva con le mani in grembo la testa sollevata e il petto in fuori. Il suo sguardo era puntato dritto di fronte a sé, mentre quelli delle altre donne erano concentrati su di lei. Agli occhi di Mayne, quella scena era molto simile ad un quadro estremamente realistico.


“Questa era ‘l’Illusione’ rappresentata nella “Sala dell’Illusione?” pensò Mayne. L’illusione sotto i suoi occhi era perfettamente identica ad una scena reale, tanto che per un momento, la donna sembrò prendere vita.


“Gente, L’Esperimento dell’Armata della Punizione Divina è stato un successo,” disse la strega seduta accanto ad Alice. “Ora sono estremamente aggressivi, estremamente potenti e non temono la vita e la morte. Anche una debole strega assistente è riuscita a trasformarsi in una valorosa guerriera non inferiore alla Straordinaria Originale. Inoltre hanno anche la capacità di fermare il rilascio del potere magico, di conseguenza possiedono senza dubbio un enorme vantaggio quando affrontano i Demoni Folli ed i Signori dell’Inferno. Ognuno di loro ha bisogno della Pietra della Guida per combattere.”


“Ma la cerimonia d’incarnazione consuma le vite delle streghe, e ho sentito dire che non tutte si sono trasformate con successo.” Disse qualcuno.


“Questi sono dettagli irrilevanti.” Lei spiegò le sue mani. “Credo che proseguendo la ricerca, la Società di Ricerca riuscirà a porvi rimedio.”


“Non parlarne con tanta leggerezza, Elaine. Siamo già in poche, perciò ogni strega è preziosa!” disapprovò quell’altra persona.


“Qual è la differenza tra il morire per mano dei demoni e morire durante la cerimonia?” Elaine sollevò il capo e disse: “Almeno in quest’ultimo modo, si dà un contributo all’Unione invece che alla morte.”


“Che stai dicendo…”


“Basta così” disse Alice sottovoce. Anche se la sua voce era molto debole, tutte fecero silenzio istantaneamente. Tutte mantennero chiuse le loro bocche e attesero le imminenti parole della Regina.


“I mortali non possono sconfiggere i demoni, sorelle mie,” disse con calma. “Possiamo scegliere di non fare niente, goderci semplicemente quest’ultimo momento di pace e, quando arriverà la prossima invasione di demoni, essere completamente consegnate alla storia. O, possiamo scegliere di dare vita ad una battaglia finale, riponendo le nostre speranze nei Guerrieri della Punizione Divina, e di fare i sacrifici necessari per loro. Ammetto che questa è una scelta difficile, ma sino a quando ci sarà una possibilità di prolungare l’esistenza dell’Umanità, lo spirito e la determinazione delle streghe non si spezzeranno mai.”


“Anche se sono la Regina della Città della Stella Cadente, sono disposta a permettervi di prendere quest’importante decisione. Volete rinunciare alla resistenza e morire in pace, o volete vendicare le nostre sorelle decedute, scacciare i demoni dalla Regione dell’Alba, e rispristinare la passata gloria delle streghe? Sta a voi decidere.”


“Sicuramente, nessuna di noi è in grado di partecipare direttamente alla terza Battaglia della Volontà Divina, quindi non ha importanza che decisione prendiamo, possiamo vivere le nostre fuggevoli vite pacificamente. Ricordate, la scelta che farete adesso non la farete solo per voi stesse, ma per l’intero gruppo di streghe… affinché le nostre future sorelle possano ancora essere capaci di vedere il sorriso di Dio.”


“Chi non è d’accordo, per favore si alzi in piedi adesso.”


 Erialis Mamma mia che tensione vero? Ve lo sareste mai immaginato? Ma c'è di meglio continuate a seguirci ^_* Per quanto riguarda la nota vi lascio la pagina internet (1).    Se volete donare per avere un capitolo anticipato basta farlo qui: https://www.paypal.me/erialis 


Haru








                                


                                



