---
title: Capitolo 353- La Società di Ricerca
pubDate: 2025-08-07T11:37:50.978Z
tags:
    - rtw
---










Essendo passata la notte, un lieve raggio di luce fece capolino tra le fessure tra le tende.


Era l’alba.


Agatha aveva a malapena dormito tutta la notte. Nella sua testa riecheggiavano le parole di Usignolo.


“I mortali di questo continente sono i più potenti di tutti.”


“Molte cose possono cambiare in 400 anni. Perché non riesci a lasciare andare le idee del passato?”


“Hai ancora tanto tempo davanti a te. Lo puoi confermare coi tuoi stessi occhi.”


Agatha scese giù dal letto e camminò verso lo scaffale coi suoi vestiti, appoggiando una mano sull’abito della Società di Ricerca di Taqila. Ricordandosi di come aveva ottenuto l’approvazione unanime delle Tre Streghe Capo quando si era guadagnata quell’abito, il suo spirito fece i salti di gioia. Esplorare i misteri della magia era sempre stata la ricerca della sua vita, e il motto più stimato della Società di Ricerca era “l’esistenza è verità”. Quindi, se davvero quei mortali potessero provare la loro abilità…


Agatha indossò l’abito, aprì la porta, e s’incamminò verso la sala grande.


“In ogni caso, probabilmente sono sia l’ultimo membro della Società di Ricerca, sia l’unica superstite di Taqila. Se voglio ricostruire una nuova Città Santa, ci vorranno più che un paio di giorni. Ma prima di fare ciò, tanto vale dare un’occhiata a cosa è in grado di fare questo Principe, per avere le streghe a sua completa disposizione.”


Dopo la colazione Agatha, accompagnata da Wendy, andò nell’ufficio del Principe dai capelli grigi.


Guardandolo di sfuggita, il Principe non sembrava diverso dalle persone di 400 anni prima. Tuttavia, emanava un’aura dissimile da quella di un comune mercenario, o mercante, o fattore, ma anche diversa da quella di Kaff, il capo delle sue guardie familiari. Bastava un solo sguardo per comprendere a fondo quel genere di persone, i cui pensieri più profondi erano solitamente molto facili da leggere, come se fossero soltanto dei simboli su un pezzo di carta. Tuttavia, non riusciva a percepire il Principe allo stesso modo, specialmente i suoi occhi. Nonostante fossero un semplice paio di pupille grigie, sembravano essere colme di un’indescrivibile radiosità e sicurezza. Soprattutto, la sua sicurezza non era un cieco ottimismo. Trasudava una sorta di calma e di pace che andava al di là dei suoi anni. Sembrava che avesse vissuto per… migliaia di anni, e che conoscesse tutto quello che c’era in quel mondo come il palmo della sua mano.


“Perché mi sento così?”


“Lui è Roland Wimbledon.” Pensò Agatha, memorizzando silenziosamente quel nome.


“Come hai dormito ieri notte?” Sorrise lui. “La farina d’avena e le uova fritte di 400 anni dopo si addicevano ai tuoi gusti?”


“Così e così, ma sarebbe stato meglio se non aveste lasciato che una strega irrompesse nella mia stanza.”


Si paralizzò per un momento, e scosse la testa con rassegnazione. “Va bene, la prossima volta busserà. Oh, comunque – se desideri fare un giro fuori per esplorare la città e conoscere le usanze della gente, puoi chiedere ad Usignolo di farti da guida. Se desideri leggere libri di storia, puoi chiedere a Pergamena; custodisce tutti i libri che ha letto nella sua mente.”


“Le usanze della gente?” Agatha aggrottò la fronte, “Con il pericolo dei demoni che incombe su di noi, vorrei proprio vedere come fate ad avere l’audacia di affermare che i mortali siano capaci di sconfiggerli. Se non potete respingere i loro attacchi, tutta la storia e le usanze sono completamente inutili!”


Il Principe fece un sorrisetto e disse, “Rispetto all’industria pesante, l’industria leggera e il sostentamento dei civili sono importanti allo stesso modo… Perché ti interessano tanto i cannoni?”


“Cosa intendete per leggera e pesante?”


“Niente… Lascia stare…” Il Principe sospirò, “Presto lo vedrai, questo pomeriggio testeremo nuove armi. Ma prima, ho qualche domanda da farti: riguardo alla città di Taqila di 450 anni fa.”


Nuove armi gestite dai mortali? Agatha pensò subito a balestre e manganelle. (1) Se lui avesse semplicemente aggiornato quelle armi, non sarebbero state neanche sufficienti per sconfiggere i demoni. Tuttavia, non lasciò che il suo scetticismo fosse palese. “Chiedete pure.”


“Hai detto che la Città Santa di Taqila era una città governata da streghe e che i mortali senza magia potevano solamente appartenere alla classe più bassa. Quanti pasti mangiavano al giorno i mortali? Qual era il loro alimento principale? Mangiavano molta carne?”


Agatha si raggelò. Non si aspettava che le chiedesse quel genere di domande. “C’erano anche dei gradi tra i mortali. I mortali che servivano le Streghe Superiori sbrigando faccende o proteggendo la città avevano la stessa posizione delle assistenti streghe più deboli. Sotto di loro c’erano i fattori e i mercanti, e per ultimi gli schiavi e i coolie. (2) Per quanto riguarda quello che avete domandato, non ne ho idea – nessuna strega nella Parte Alta della Città ha mai prestato attenzione a cosa mangiassero i mortali. Per quanto concerne le guardie e i servi nella mia torre, venivano serviti loro tre pasti al giorno. Tranne durante i “Mesi dei Demoni”, mangiavano carne una volta a settimana.”


“Qual era il loro salario?”


“Cos’è questo, soldi?” Inarcò un sopracciglio. “Erano diventati i miei assistenti e avevano fatto voto di servirmi per la vita, e in cambio davo loro vitto e alloggio, e impartivo la mia conoscenza. Non avevano bisogno di nessun altro compenso.”


“Capisco.” Il Principe scribacchiava furiosamente su un pezzo di carta e chiese, “Le streghe partecipavano alla coltivazione, all’allevamento del bestiame, o alla forgiatura del ferro?”


“Certo, tutte queste cose venivano svolte dalle assistenti streghe,” replicò Agatha. “Sebbene fossero solo assistenti streghe, erano di gran lunga superiori alla gente comune – se la gente comune avesse svolto da sola il lavoro, non avrebbe mai soddisfatto i bisogni dell’Unione.”


Questo botta e risposta andò avanti per quasi mezz’ora. Lui sembrava interessarsi soprattutto ai bisogni primari della vita nelle principali città delle streghe e faceva domande estremamente dettagliate, che confondevano Agatha a non finire. “Non è più preoccupato per i demoni che hanno già conquistato più di metà della Regione dell’Alba e stanno per attaccare ancora, piuttosto che per queste questioni insignificanti?”


Il Principe si fermò per un attimo e consegnò le sue annotazioni a Pergamena. “Hai detto di essere un membro della Società di Ricerca e che quest’ultima studiasse soprattutto le Pietre Magiche e il potere magico?”


Finalmente, una domanda decente era stata chiesta. Agatha annuì, “Sì, la cosiddetta Pietra Magica viene trasformata dalla Pietra della Vendetta Divina, e può sopprimere l’abilità di una strega, ma può anche conferirle dei poteri unici.”


Quelle risposte erano sconvolgenti per tutti. Alla strega di nome Tilly scappò detto “Come si fa?”


Agatha avvertì finalmente una parte della sua importanza passata e ne fu piuttosto compiaciuta, “Per gli ultimi 400 anni circa, la Società di Ricerca ha compiuto innumerevoli sacrifici nello studio riguardante il segreto della relazione tra le Pietre Magiche e il potere magico. Posso condividerlo con voi, ma in cambio anche voi dovrete condividere ciò che sapete sull’aumento del tasso di risveglio delle streghe.”


Gli sguardi di Tilly e Roland s’incontrarono, “Non c’è problema, ma c’è ancora una cosa che mi confonde.” Sollevò la mano sinistra, e il cristallo blu sul suo dito luccicò di un bagliore impressionante. “Questa Pietra Magica è stata scoperta nelle antiche rovine e mi ha concesso di volare – non c’è dubbio che questa Pietra Magica sia immensamente potente. Durante la battaglia contro i demoni, garantirebbe alle truppe un vantaggio sia in attacco che in ritirata. Per non parlare di come mi abbia fatto risparmiare tempo durante i miei spostamenti quotidiani.” Si interruppe. “Quindi perché vi ritirate ancora a piedi? Com’è possibile che anche una Strega Superiore Risvegliata come te non avesse una pietra così conveniente?”


Meiling


 Erialis Come vi siete sentiti scoprendo tutto questo? Io mi sono infuriata con la Regina delle Streghe è vero che tempi bui chiedono decisioni difficili..ma insomma non ho la stoffa del leader si vede ahhaha. Per quanto riguarda il papa dopo tutto questo O'Brian comincia a starmi simpatico..ma forse sono influenzata da altre informazioni future...voi cosa ne pensate? Avreste agito allo stesso modo? Avevate subdorato qualcosa? Avreste agito come Alice ? 


Nel frattempo eccovi le note. (1) L'abbiamo già trovata e ne abbiamo parlato ma è sempre meglio rinfrescare la memoria. Manganella: La manganella era un tipo di catapulta o una macchina d'assedio usata durante il Medioevo per lanciare proiettili contro le mura di un castello. 


(2)


Coolie: (Anche nel testo originale l’autore utilizza questo prestito linguistico: 苦力kǔlì, parola di origine inglese dall’hindi “Kuli”, una casta dell’India) il Coolie è un lavoratore indiano o cinese, nell’Estremo Oriente.  
                                


                                



