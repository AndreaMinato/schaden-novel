---
title: Capitolo 354- La Pietra Magica
pubDate: 2025-08-07T11:37:50.978Z
tags:
    - rtw
---














Agatha si paralizzò per lo shock. Non avrebbe mai immaginato che Tilly avesse una Pietra del Volo e che capisse persino come usarla. Dopo aver esitato per un po’, finalmente disse, “Avevamo solo capito la relazione tra il potere magico e le Pietre Magiche, ma non sapevamo produrle.”


“Non sapevate produrle?” chiese Tilly sorpresa, “Cosa significa?”


“Queste Pietre Magiche venivano create dai demoni…” sospirò, “Se avessimo avuto una fonte affidabile di Pietre Magiche, saremmo stati capaci di trasformare le assistenti streghe in streghe combattenti, e l’Armata della Punizione Divina non esisterebbe.”


“Create dai demoni?” Le streghe non poterono non apparire sconvolte, mentre l’espressione di Roland si rabbuiò.


“Quanto sai riguardo alla creazione delle Pietre Magiche?” chiese lui, “E come venivano create?”


Il tono di queste due domande suonò un po’ troppo brusco, e inizialmente Agatha non voleva rispondervi. Tuttavia, considerando che i demoni erano i reali nemici delle streghe e che quest’informazione sarebbe eventualmente venuta a galla, represse le sue osservazioni riguardo la sua maleducazione e rispose lentamente, “C’era una strana creatura tra i demoni, che chiamavamo Bestia del Caos. Il suo aspetto somigliava a quello di una larga gemma florale, con l’altezza di tre o quattro persone, e strisciava lentamente sui propri tentacoli. Dopo aver ingoiato le Pietre della Vendetta Divina, poteva produrre una varietà di Pietre Magiche, e la velocità di questo procedimento dipendeva dal tipo di Pietre Magiche che venivano prodotte.”


“Hai… assistito a questo?”


“Catturammo una bestia viva, una volta.” Era estremamente irritata dallo scetticismo del Principe. “L’Armata della Beatitudine scagliò un attacco a sorpresa in una remota Città del Diavolo dove c’era una Bestia del Caos che produceva Pietre della Luce. Le streghe la portarono a Taqila e la misero a servizio della Città Santa – questo genere di demone era estremamente stupido, quindi trasformava automaticamente le pietre di cui veniva nutrito. Sfortunatamente, non sapevamo come fargli produrre pietre più potenti, e non sapevamo neanche come crescerlo. Sei mesi dopo, si ingiallì e appassì come una pianta estirpata.”


“Successivamente, la Società di Ricerca mandò un paio di streghe in altre Città del Diavolo. Tutti i resoconti portavano alla stessa conclusione – le Bestie del Caos erano l’unico modo per ottenere le Pietre Magiche, e ci sarebbe voluto più tempo per produrre pietre più potenti. La maggior parte dei demoni usavano le Pietre Magiche in battaglia; per esempio, il Demone Folle incastonava su un braccio la Pietra Magica che poteva attivare istantaneamente la sua energia corporea e conferirgli abilità di attacco ad ampio raggio. Tutte le Pietre Magiche che avevamo erano state prese dai corpi dei nemici o dai battaglioni.”


“Quindi questa Pietra del Volo apparteneva ad un demone?” chiese Tilly con curiosità.


“Per quanto ne so, solamente un potente capo dei demoni poteva avere una Pietra Magica del genere.” Sospirò Agatha, “Quindi probabilmente apparteneva alle spoglie di una Trascendente.”


“E per quanto riguarda i tipi di Pietre Magiche?” Roland corrugò la fronte, “Hanno sempre avuto tutti i tipi di Pietre Magiche?”


“Certo che no. Se così fosse stato, gli umani sarebbero stati condannati da tempo.” Roteò gli occhi, “Nella Prima Battaglia della Volontà Divina, la maggior parte dei demoni non aveva Pietre Magiche. Invece, facevano affidamento sui loro corpi immensi e le loro armature impenetrabili  e attaccavano le città umane con lance di metallo. E’ tutto riportato meticolosamente nei libri di storia. Dopo centinaia di anni di guerra, i territori umani erano stati conquistati a poco a poco, fino a che tutti furono costretti a ritirarsi nelle Pianure Fertili.” A questo punto, sospirò, “Quello è stato il momento in cui siamo stati più vicini alla vittoria. Se fossimo stati comandati da una strega e avessimo addestrato un plotone di streghe combattenti, i demoni non sarebbero stati in grado di mettere piede nella Regione dell’Alba.”


“E poi sono riusciti ad accedere a tutti i tipi di Pietre Magiche?”


“Penso di sì. Nella Seconda Battaglia della Volontà Divina, i loro attacchi si fecero molto più variegati.” La voce di Agatha si abbassò in segno di sconfitta. “Stavolta, siamo stati fatti completamente a pezzi nel giro di 35 anni. Nonostante l’elitaria Armata della Beatitudine fosse una degna avversaria per i Signori dell’Inferno, c’erano molti più nemici rispetto a quanti eravamo noi. Ho sentito dagli anziani dell’Unione che le streghe in realtà erano in vantaggio per i primi dieci anni, e che una sola Trascendente potesse massacrare un plotone di demoni. Tuttavia, dopo che cominciammo a perdere molti soldati, fummo costretti alla difensiva all’interno della nostra città.”


Dopo, il Principe stette in silenzio a lungo e sembrava che stesse riflettendo su qualcosa di molto serio.


“Ha finalmente capito gli orrori dei demoni,” pensò Agatha. “Non solo erano grandi in numero, ma la loro evoluzione era terrificante. Chissà quale genere di armata emergerà nel prossimo attacco.”


“Demone Folle, Demone Spaventoso e Signori dell’Inferno sono categorie che hai assegnato ai demoni?” chiese Tilly, mentre Roland era ancora perso nei suoi pensieri.


“Sì, questi nomi si sono diffusi ampiamente durante la Seconda Battaglia della Volontà Divina – prima che avessero le loro Pietre Magiche, non c’era molta differenza tra gli uni e gli altri, a parte il loro aspetto.”


“Come si riproducevano?”


“Ah… quello,” Agatha balbettò, “Non lo so. Non è mai stato riportato in nessun libro o appreso dai prigionieri – non riuscivano a sopravvivere a lungo senza la Nebbia Rossa, perciò non avevamo abbastanza tempo per capire la loro lingua. E i demoni che non avevano bisogno della Nebbia Rossa per sopravvivere erano tutti bestie di basso livello che non sapevano comunicare.”


“Bestie?”


“Sì. I demoni constavano di diverse specie, ma c’erano due categorie principali,” spiegò attentamente. “Una aveva poteri magici, l’altra no. Quest’ultima non aveva bisogno della Nebbia Rossa per sopravvivere, ma il loro aspetto e la loro intelligenza non erano affatto diversi da quelli di animali qualunque. Esempi di queste bestie erano i Rettili ad Otto Zampe che trasportavano le provviste per i demoni, e le Bestie Diaboliche Alate che potevano trasportare i demoni per aria.”


“Aspetta.” Il Principe aggrottò le sopracciglia e chiese, “Queste Bestie Diaboliche Alate che hai menzionato avevano questo aspetto?” Prese un dipinto da un cassetto e lo srotolò davanti ad Agatha.


“Questa è senza dubbio una Bestia Diabolica.” Il dipinto del demone alato era incredibilmente realistico ed era indubbiamente l’opera di una strega. “Ne avete vista una prima?”


“Non troppo lontano da qui.” Roland sorseggiò il suo tè e continuò, “Pensavo che fosse una bestia demoniaca domata dai demoni. Quindi mi stai dicendo che… non sono la stessa cosa?”


“Certo che no. Le bestie demoniache di basso livello non erano altro che cibo per i demoni, mentre le potenti bestie demoniache mutanti erano delle minacce per loro. Quando arrivavano i ‘Mesi dei Demoni’, i loro attacchi di solito diminuivano, dandoci un po’ di tempo per recuperare.” Agatha s’interruppe e cambiò argomento, parlando del nemico vicino, “Se ci sono delle Bestie Diaboliche Alate nei paraggi, significa che una Città dei Demoni non può essere lontana… dove sono?”


“Proprio a ovest della Foresta delle Ombre, dietro una grossa montagna innevata.” Roland le parlò grosso modo della sua indagine, “E’ completamente coperta dalla Nebbia Rossa.”


“No, non completamente!” esclamò Agatha, “Quelle torri di pietra basse vengono usate per sostenere la Nebbia Rossa tramite l’evaporazione di un liquido immagazzinato, quindi hanno bisogno di essere riempite di nuovo periodicamente. E’ per questo che quei demoni si nascondono sempre sottoterra per ridurne l’uso. Possiamo provare a catturare questo battaglione!”


“Dare inizio ad un attacco contro i demoni?” tutte le streghe sussultarono impaurite.


“Ci sono Demoni dai Molti Occhi a sorvegliare, ciò significa che probabilmente c’è una Bestia del Caos nel battaglione. Altrimenti, non ci sarebbero demoni di alto livello piazzati in un battaglione così piccolo e remoto.” Si morse il labbro, “Una Bestia del Caos preserverà sempre la sua abilità per produrre la sua ultima Pietra Magica. Anche se non si tratta di una Pietra Magica potente, possiamo comunque utilizzarla per ampliare le indagini della Società di Ricerca, e anche trovare qual è il principio di trasformazione della Pietra della Vendetta Divina!”


Meiling








                                


                                



