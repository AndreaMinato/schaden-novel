---
title: Capitolo 356- 「152! 」
pubDate: 2025-08-07T11:37:50.979Z
tags:
    - rtw
---










Armi che consentono ai civili di sconfiggere le straordinarie?


Dopo che Wendy se ne andò Agatha continuò a rimuginare su quella frase. Sapevano veramente cosa fosse una straordinaria?


Sfortunatamente, non aveva con sé una pietra della misurazione per determinare chiaramente i poteri e i tipi delle streghe presenti.


Dopo aver atteso per un tempo fastidiosamente lungo, Usignolo apparve sulla soglia. "Sua Altezza ti invita a vedere i suoi nuovi test sulle armi, se non vuoi venire..."


"Vengo" mormorò lei. "Per favore, fai strada".


Quando vide il principe Roland intontito chestava ancora sbadigliando, Agatha provò l'improvviso impulso di gettargli pezzi di ghiaccio addosso per svegliarlo. Tuttavia, quella mossa probabilmente avrebbe causato alcuni malintesi con le altre streghe, quindi non le restava che immaginarlo tra sé e sé.


Quando lasciarono il castello, Agatha vide per la prima volta l'intera città in pieno giorno.


Con la neve come sfondo, la prima impressione che ebbe fu quanto fosse ordinata: tutte le case a due piani era state sistemate in una fila precisa e avevano esattamente lo stesso aspetto, con sagome bianche abbinate e tetti di tegole rosse. Le strade nere erano tutte dritte e dividevano la città in sezioni quadrate uguali. Guardando in lontananza, lo scenario sembrava essere un continuo susseguirsi di case, alberi e strade e così via.


Persino la città interna di Taquila non potrebbe mai essere così ordinata!


Ma sentiva che qualcosa in quella città che non poteva essere paragonato alla sua città. A parte il castello, a Città di Confine non c'erano edifici che meritassero una seconda occhiata. E nemmeno lo stesso castello poteva essere paragonato alla Torre di Ricerca di Taquila per quanto riguardava la sua imponenza.


"Dopotutto, è solo una piccola città" Agatha sbuffò interiormente e si rivolse a Usignolo. "Quante persone vivono qui?"


"Uhm... Ce n'erano solo poco più di 2000, ma ora, con i rifugiati del Nord e del Sud, ce ne sono quasi 30.000".


"Ce n'erano solo 2.000, e ha affermato di sconfiggere i demoni. Che stupido... aspetta, 30... 30.000?" Agatha spalancò gli occhi per lo stupore. Anche nel suo periodo migliore, Taquila poteva ospitare solo 50.000 persone. Questo piccolo posto ne poteva contenere 30.000? Non stava contando anche le popolazioni dei villaggi vicini, giusto?


Sebbene le case quadrate in mattoni sembravano avere una maggiore capacità rispetto alle capanne in legno, l'aumento della popolazione non era meramente una semplice aggiunta di numeri. Dopo che la popolazione raggiunge un certo punto, anche le richieste alla città aumentano in modo esponenziale. In primo luogo, la domanda di cibo e acqua crescerebbe drasticamente. In secondo luogo, ci sarebbero più problemi di sicurezza pubblica in seguito all'aumento dei quartieri poveri. Infine, anche lo smaltimento dei rifiuti diventerebbe un problema difficile.


Verso la fine della Seconda Battaglia della Volontà Divina, Taquila aveva affrontato tutti quei problemi: dopo il crollo di molte grandi città, sempre più persone si erano radunate nella Città Santa. La sovrappopolazione non rafforzò la difesa della città, bensì finì col paralizzarla. L'Unione fu costretta a rimuovere con la forza un gruppo di rifugiati per risolvere la crisi.


Dopo averlo sperimentato in prima persona, Agatha sapeva quanto fosse difficile la crescita della popolazione. Mentre osservava il comportamento disinvolto della sua compagna, in qualche modo ne diffidava. Forse Usignolo non aveva idea di cosa stesse parlando e le stava semplicemente mentendo.


"Dovrei fare a Wendy questo tipo di domande in futuro" pensò. "Almeno sembra più sincera".


Dopo aver attraversato le affollate strade della città, Agatha seguì il Principe e il suo gruppo su una cinta muraria fatta di fango. Questo tipo di basse mura era tutt'altro che nobili e robuste. Non c'erano fili spinati sulla superficie del muro, né un fossato che lo circondasse. I demoni non avrebbero nemmeno bisogno di meccanismi per arrampicarsi su quel muro visto che potevano farlo a mani nude.


All’interno del suo cuore Agatha restò ancora più delusa.


Ogni cento gradini o giù di lì, c'erano sporgenze di piattaforme piatte in cima al muro, che sembravano essere state preparate per le balliste. Non percorsero molta strada lungo il muro perché Agatha vedesse l'arma da testare quel giorno.


Il suo aspetto era così singolare da attirare l'attenzione di tutti.


Era un tubo di metallo che sembrava una lancia di ferro allungata, se non fosse che non aveva una punta di lancia. Era completamente liscio e aveva una leggera sfumatura argentea, quindi non sembrava un'arma di metallo. Le parti alle estremità del tubo erano più complesse. Oltre a un supporto che lo stabilizzava, c'erano anche due tubi più corti che erano attaccati alla parte superiore e inferiore del tubo grande. Non aveva pulegge o fessure per le frecce e non assomigliava a una ballista o una manganella più grande.


Lei però non riusciva ancora a capire come questa cosa potesse attaccare i nemici.


"Questa è un'arma di Città di Confine recentemente inventata, l'artiglieria standard della fortezza da 152 mm che simboleggia la giustizia e la gloria!" esclamò il Principe, agitando le mani, "abbiamo apportato molti miglioramenti rispetto all'artiglieria da campo da 5 kg e mezzo, ed è eccezionale sotto tutti gli aspetti. È senza dubbio un'arma rivoluzionaria!"


Agatha non poté fare a meno di aggrottare le sopracciglia. Tutti questi discorsi sulla giustizia, sulla gloria e gli standard della fortezza sembravano estremamente superficiali. Senza contare che la lunga serie di titoli era un insieme di parole inventate. Era davvero lo stesso Principe, che, come le aveva anticipato Wendy, era colto e considerato affidabile da tutte le streghe?


"Clap, clap, clap" Usignolo era l'unica persona che applaudiva, e l'atmosfera si era fatta un po' imbarazzante.


"Ahem" Roland si schiarì la voce. "Non sprechiamo altro fiato e iniziamo a testare Ascia d’Acciaio, portalo via".


"Sì Vostra Altezza" Tre persone vestite con le stesse uniformi si alzarono immediatamente e si misero al lavoro.


Agatha si fermò di lato e seguì ogni movimento di questi uomini, sperando di capire il funzionamento dell'arma.


Guardò un uomo far scivolare via dal pezzo di metallo all'estremità del tubo e un altro vi infilava immediatamente un oggetto arancione appuntito chiudendo il pezzo di metallo.


"Rapporto. La preparazione è pronta. Prepararsi al lancio!"


"Copritevi tutti le orecchie". Il principe dimostrò con le mani, annuì e disse: "Fuoco".


"Aspetta ... è pronto così velocemente?" Proprio mentre Agatha stava per chiedere, un grosso boom esplose vicino alle sue orecchie. La sua testa cominciò immediatamente a ronzare, e il mondo esterno divenne più quieto. Il lungo tubo di metallo sputò una palla di fiamme arancioni, accecante ma rapida. In quel momento, percepì l'immenso potere del fuoco e sentì le mura della città tremare sotto i suoi piedi. Un'ondata di calore si propagò verso di lei, spingendola indietro di qualche passo. Anche il cannone stesso improvvisamente si abbassò di colpo, ma poi ritornò saldamente alla sua posizione originale.


"..." Usignolo la sostenne in tempo da dietro e sembrò dirle qualcosa, ma sentì solo frammenti di sussurri, come se venissero da lontano... Infine, il ronzio si placò, e il suo udito tornò alla normalità. "Stai bene?"


Lei scosse la testa, guardando verso i campi di neve, ma non vide alcun cambiamento.


Queste fiamme servivano solo per intimidire il nemico?


"Hai visto il punto di atterraggio?" chiese il Principe a una strega con i capelli verdi.


"È caduto dietro una piccola collina, più vicino alla bandiera rossa" rispose quest'ultima dopo avere osservato a lungo, "ma è andato ancora più lontano".


"Bandiera rossa?" Agatha guardò Roland con perplessità. "Di cosa stanno parlando?"


Fortunatamente, il Principe chiarì immediatamente la sua confusione. "Quest'arma può sparare proiettili, o colpi con cui hai più familiarità, a una lunga distanza, quindi si usa per attaccare i nemici molto lontani. Per poter osservare il raggio d'azione, avevo chiesto a Fulmine di piazzare delle bandiere colorate ad ogni chilometro, e la bandiera rossa era l'ultima a cinque chilometri di distanza da qui" spiegò: "Secondo la tua unità di misura, un chilometro è poco più di 300 iarde”.


Agatha era esterrefatta. "Sta dicendo che quell'arma ha sparato un colpo ad una distanza di oltre 5.000 metri? Non c'erano pulegge o meccanismi di immagazzinamento di energia". Come hanno fatto? Anche le Bestia d'Assedio alimentate dal potere magico potevano raggiungere un raggio di 1.500- 2.000 metri. Se non stava mentendo, allora un muro di cinta alto e robusto, combinato con questo tipo di armi, poteva davvero respingere l'attacco dei demoni".


Ma... probabilmente non è facile che un'arma con un raggio di fuoco così sorprendente riesca a sparare anche una sola volta.


"E’ una strana sensazione non vedere  dove sono finiti i proiettili" Il Principe si strofinò il mento e disse: "Avanti, testiamo un triplo tiro rapido teso per attaccare bersagli a corto raggio".


 


Thea










[su_service title="Erialis" icon="SamMac" size="14"]Ciao a tutti ragazzi da oggi lo staff di Release that witch va in vacanza, fino al 1 gennaio saremo in ferie per cui saranno garantiti solo i capitoli pubblicati extra e legati alle donazioni. La donazione è di 5 euro a capitolo. Se volete donare basta che clicchiate qui: https://www.paypal.me/erialis




                                


                                



