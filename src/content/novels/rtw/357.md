---
title: Capitolo 357: Lavoro lasciato a metà
pubDate: 2025-08-07T11:30:06.738Z
tags:
    - rtw
---










La seconda volta che aprì il fuoco, Agatha si coprì le orecchie in anticipo.


Vide una scena inconcepibile.


Non c'era bisogno di ricaricare senza fine come invece si aspettava.


Non si aspettava che anche sotto il pesante carico di energia, il tubo metallico apparentemente enorme fosse ancora molto leggero. Ogni volta che sparava la terra tremava, ma la base dell'arma rimaneva immobile, come se i due non fossero collegati. Il lungo tubo si ritraeva e si riportava alla posizione originale in modo rapido e preciso. Tutte queste procedure non richiedevano nemmeno il lavoro di tutti e quattro gli operatori, solo tre di loro erano occupati e il quarto, Ascia d’Acciaio, si limitava a stare di lato a dare ordini.


Aprire il coperchio metallico posteriore, rimuovere il bossolo di rame, inserire il nuovo proiettile e aprire il fuoco… Poi ripetere da capo. Agata poteva sentire il fragoroso, tremolante ruggito della terra quasi ogni dieci respiri. E a questa distanza ravvicinata poteva anche assistere all'innalzamento dei pilastri di neve e sporco. E così il Principe non l'aveva ingannata, l'arma davvero sparava proiettili. Inoltre, ad una velocità impossibile da catturare ad occhio nudo, a giudicare dall’intervallo fra l'esplosione e l'innalzamento del pilastro di neve, anche un Trascendente non poteva sottrarsi a un simile attacco!


Agatha fissò quest'arma dal tubo lungo bianco-argenteo e non poté fare a meno di stupirsi.


Se…se Taqila avesse avuto un'arma così potente, avremmo potuto fermare tutti i temuti Diavoli sotto le mura della città. Avremmo potuto evitare la distruzione delle mura cittadine,  senza cadere in una battaglia di logoramento, la guerra si sarebbe potuta svolgere in modo diverso, ed evitare di finire così male.


"E' un'arma fatta da una strega?” Dopo un po' di tempo, ingoiò la saliva e chiese questo a bassa voce. A giudicare dal suo aspetto lucido e perfetto, questo non poteva essere frutto del lavoro della gente comune, di mani e martelli.


Ma la risposta del Principe la sorprese.


“È un capolavoro creato da mortali e streghe", sorrise, "dalla fusione al lancio dei pezzi del cannone Longsong, è tutto opera delle streghe. Ma il merito del proiettile usato per sparare va agli alchimisti. A proposito, oltre ad Anna, le altre streghe che partecipano al processo di produzione sono le vostre cosiddette streghe di supporto.”


Agata sentì improvvisamente una spaccatura insinuarsi nella sua precedente mentalità. Aveva sempre pensato di essere abbastanza tollerante per il modo in cui trattava la gente comune, al punto da ricevere disprezzo dalla Società di Esplorazione. Ma a ripensarci sopra ora, aveva davvero fatto abbastanza?


Le vie dell’Unione sono sempre state sbagliate? Quello che il Principe ha detto era giusto… I mortali possono sconfiggere i Diavoli.


Ma se la cooperazione di streghe e gente comune può dare vita a qualcosa di così potente, perché la prima Guerra della Volontà Divina si è conclusa con una sconfitta schiacciante?


Questa domanda rimase in sospeso nella sua mente, facendo sentire Agatha estremamente confusa.


***


Mentre il cannone Longsong continuava a spargere fiamme, Tilly si sentiva altrettanto scioccata.


Anche se aveva visto la scena dei cannoni delle mura cittadine che sparavano contro le bestie demoniache, i difetti di quelle armi erano molto evidenti fin dall'inizio. A lungo raggio era molto difficile colpire un bersaglio, e se il nemico si avvicinava, il cannone non era in grado di attaccare verso il basso. Solo a medio raggio, l'arma poteva esercitare la sua migliore potenza. Tuttavia, la velocità di caricamento era bassa, quindi quando si trattava di agili bestie demoniache, il cannone probabilmente non avrebbe sparato quando il nemico era già arrivato ai piedi del muro.


Inoltre, per ricaricarli rapidamente, il gruppo di artiglieria aveva bisogno di cinque o dieci persone per operare. E se una persona falliva, ne risentiva l'intero processo. Inoltre, l'accensione del cannone richiedeva che qualcuno si occupasse del fuoco, quindi se pioveva, l'artiglieria da campo poteva anche essere inutile.


Ma il cannone Longsong di Roland, di recente sviluppo, non aveva più nessuno di questi difetti.


Facendolo ricaricare dalla parte posteriore aveva permesso di abbassare la canna sotto la coda del cannone, aumentando notevolmente il suo corto raggio d'azione. La cadenza di tiro era aumentata di varie volte, ma il personale era sceso a tre operatori. Senza la necessità di una fiamma libera per accendere il meccanismo di sparo, lo si poteva utilizzare in caso di maltempo, inoltre la portata era di gran lunga superiore a quella dei manganelli. Era proprio all’altezza di ciò che Roland aveva detto definendola: “Arma epocale".


Anche se serviva che le streghe fossero in grado di produrlo, Tilly credeva che questo fosse solo un problema temporaneo. I rapporti di Sylvie ne erano la prova: una volta, solo il cavaliere comandante era equipaggiato con un revolver, ma ora veniva consegnato ad ogni soldato. Anna aveva solo bisogno di creare una serie di attrezzature specializzate nella produzione di quest'arma, quindi la fusione e il montaggio potevano essere eseguiti dagli operai.


A giudicare dall’espressione sul volto di Cenere e Andrea, il cannone Longsong  era per loro una cosa inimmaginabile.


“È una buona cosa avere un alleato così affidabile, ma come fratello è come se si stesse allontanando.”


Si sentiva persino come se Roland fosse andato molto più avanti rispetto a lei.


Questo lasciava Tilly leggermente sconcertata.


“Se solo potesse essere più onesto…”






***






Roland vide le palle di cannone prodotte con grande fatica venire consumate in un batter d'occhio, e se ne dispiacque. Doveva però mantenere una faccia da poker, nascondendo i suoi sentimenti, impedendo che affiorassero.


Questa non era la vera e propria prova di tiro del nuovo cannone Longsong.


Al fine di ottenere un buon effetto dimostrativo, aveva incaricato Ascia d’Acciaio di formare una squadra di artiglieria d'élite, e fatto eseguire loro esercizi di spari a salve per diversi giorni. Durante questo periodo, avevano anche effettuato due turni di pratica con munizioni vere. Ma questa volta era stato fatto appositamente per mostrare il suo potere alle streghe che osservavano.


La dimostrazione andò molto bene. Il risultato fu ideale, e osservando il volto sconvolto di Agatha, si capiva che l'artiglieria era andata oltre la sua immaginazione.


Ma per Roland, la prestazione di tiro del cannone Longosng era tutt'altro che accettabile.


Tranne che per la misura sacra del calibro da 152 mm, le altre parti erano molto diverse dal reale 152. Con la capacità di Anna di fare lavori di precisione, abbinando l'elemento di purificazione di Lucia, e infine facendo in modo che Sylvie rilevi eventuali difetti, in teoria avrebbero potuto ottenere un pezzo di artiglieria moderna a tutti gli effetti, invece di un'imitazione dalla portata di 7-8 km.


Il segreto stava nei piccoli dettagli.


Al momento, la camera di scoppio era troppo piccola.


Considerando il problema di fissare il peso del proiettile, Roland ha intenzionalmente ridotto il volume della camera di combustione, rendendo insufficiente la carica di polvere. Sebbene avesse un tubo sottile di 40 volte il suo diametro in lunghezza, la distanza di tiro non era ancora del tutto ideale.


Un altro punto era il propellente.


Poiché la nitroglicerina era ancora in fase sperimentale, i proiettili erano completamente riempiti di nitrocellulosa, per Roland però era un peccato che la nitrocellulosa che serviva a riempire pochi proiettili da cannone sarebbe invece bastata per fare migliaia di proiettili. Inoltre, questi propellenti senza fumo non erano stati trattati con il processo di gelificazione, il che, in più, riduceva ulteriormente la potenza di fuoco.


Il proiettile finale stesso era solo una versione ingrandita di un proiettile. La testata non era caricata, la letalità dipendeva interamente dalla forza cinetica, quindi mancare il bersaglio significava fare zero danni. In questa fase, poteva essere utilizzato solo per attaccare bersagli che si muovevano lentamente.


In breve, se voleva ottenere una raffica di copertura e fare in modo che l’artiglieria ripulisse il campo di battaglia, aveva ancora molta strada da fare.


Tuttavia, Roland riteneva che il tempo poteva non essere così abbondante come si aspettava.


Da quando la scoperta delle pietre magiche era stata inaspettatamente fatta dai Diavoli, dentro di lui si era fatto sempre più vivo un campanello d’allarme.


Se anche i Diavoli hanno la loro scienza e tecnologia, possono sfoggiare un simile progresso tecnologico, migliorato a passi da gigante?


 


 


Merges


 


  Erialis Buon Anno a tutti, siamo tornate ! Ahimè le ferie sono durate davvero poco, direi che sono volate. Sì lo so che voi non vedete l'ora di leggere i prossimi capitoli e scoprire cosa succederà, anche noi lo siamo ma prendersi una pausa dalla traduzione aiuta la mente. Speriamo che i primi due giorni dell'anno nuovo comunque siano stati di vostro gradimento, personalmente sono alle prese con il montaggio di un mobile di Ikea. E come dice Dado: "e le istruzioni sono in svedese e se non lo capisci sono c....i tuoi" Che fatica!!!!




                                


                                



