---
title: Capitolo 359: Scelte diverse
pubDate: 2025-08-07T11:30:06.738Z
tags:
    - rtw
---














Il fuoco nel camino tremolò per un momento e poi si spense. Usignolo apparve e vi mise della legna da ardere. Dal camino vennero degli scoppiettii ed improvvisamente le fiamme si alzarono.


Roland guardò l’ombra allungata della tazza e fece un respiro profondo. Tilly era via da un po’ di tempo e stava richiamando alla memoria la loro conversazione per vedere se ci fosse un modo per cambiarne il risultato, ma fu tutto vano – la fiducia è un qualcosa di molto affascinante e solo con tanto tempo avrebbe potuto guadagnarsela.


“Sembra che tu non sia in grado di fare tutto,” disse Usignolo. Si tolse la polvere dalla mano e si sedette al suo solito posto. “Cosa diavolo le hai detto quel giorno?”


“Una bugia bianca.” Roland si appoggiò alla sedia. “È normale che lei non ci creda.” Fece una pausa e disse, “Hai detto di avere un fratello più giovane. Se all’improvviso diventasse molto diverso da come era prima e continuasse a dire che è sempre se stesso, gli crederesti?”


“Intendi quel ragazzo che sembrava innocente e che poi mi ha tradito alle spalle?” Usignolo arricciò le labbra, “Per come la vedo io, non era poi tanto diverso da una mutazione.”


“Beh, non avrei dovuto dirlo.”


“Non importa. In ogni modo non faccio più parte della Famiglia Gelan e sono solo estranei per me.” disse con noncuranza.


“Anche noi eravamo estranei una volta,” Roland sospirò e continuò “o piuttosto dovrei dire che non andavo d’accordo con nessuno a Palazzo.”


“Se sei annoiato, puoi condividerlo con me.” Usignolo fece un sorriso sottile, “Sono sempre stata molto curiosa della vita Reale, ma voglio anche sapere quanto tu sia stato pessimo in quel periodo. Come potevi essere così cattivo da far sì che la tua famigerata reputazione sia arrivata anche alla Città d’Argento?”


“Ad essere sinceri, allora ero molto peggio di adesso.” Roland non poté fare a meno di sorridere. Riportò alla memoria alcune storie e disse brevemente, “Probabilmente ha iniziato ad odiarmi nel momento in cui è caduta sui frammenti di vetro.”


“È davvero… terribile,” Usignolo fece schioccare la lingua e continuò, “ma credo che ora non ti odi.”


“Oh?” Roland sollevò le sopracciglia e chiese, “Come puoi saperlo?”


“Ovvio che lo sappia. Non ha detto queste parole? ‘Per interessi personali voglio anche restare qui per imparare delle informazioni interessanti.’” la imitò Usignolo. “Suona come una consolazione, ma la verità è che non ha mentito riguardo ciò. Se ti avesse odiato tanto come in passato, non avrebbe mai avuto voglia di rimanere qui.”


“Mi stai confortando?” disse Roland sorridendo.


“Ti sto solo dicendo la verità,” scrollò le spalle e continuò, “e credo che vada bene mantenere lo status quo delle cose.”


“Perché?”


“Ha promesso di dare la priorità al mantenimento delle streghe in città per supportarti contro i demoni quindi, che lei stia qui o meno, non fa differenza. Se le streghe dell’Isola Dormiente arrivassero in città tutte nello stesso momento, con più streghe come Cenere, potrei essere molto occupata.” Usignolo si mise in bocca un pesce essiccato e mormorò “Non tutti sono ubbidienti come Maggie.”


Roland non poté fare a meno di ridere, “Sembra che abbia avuto qualche problema con Cenere in passato?”


“Oh certo che no. Come potrebbe essere?!” Usignolo agitò la mano e disse, “La tengo solo d’occhio ogni tanto per impedire che vada contro l’Alleanza.”


“Davvero?”


Girò la testa dall’altra parte e fischiò.


“Non so bene se sia solo un’illusione…” Roland la osservò. “Perché sei stata così felice quando sono stato rifiutato?”


“È un’illusione” affermò Usignolo e poi guardò la porta, “Bene, qualcuno sta venendo.” Con queste parole, si nascose.


“Era solo una scusa per andare via?” proprio in quel momento, qualcuno fuori all’ufficio iniziò a bussare alla porta.


Roland era molto sorpreso. Era quasi mezzanotte. Chi sarebbe potuto venire a quell’ora della notte? Prese una nuova candela per il candelabro e disse, “Avanti.”


Il visitatore era Agatha.


Il Principe rimase sconvolto per un momento e poi chiese “Qual è il problema?”


Non rispose ma andò a sedersi allo sgabello rotondo vicino al tavolo, “La Signora Wendy ha detto che gli acciarini che può combattere contro le Straordinarie e il cannone con un incredibile raggio di tiro sono entrambe tue idee. È vero? E le teorie che vi sono dietro e i loro metodi di produzione sono tutti raccolti nei libri che hai scritto?”


“Intendi ‘Fondamenti Teorici delle Scienze Naturali’ e ‘La Chimica Elementare’? Ci sono delle teorie correlate all’interno, ma per quanto riguarda i loro metodi di produzione non sono stati scritti perché troppo lunghi.” disse Roland, “Dopo tutto sono solo libri di testo con delle teorie elementari. Sei venuta a trovarmi solo per questo?”


“Solo i membri dell’Unione delle Streghe possono apprendere queste conoscenze, giusto?” continuò a chiedere senza rispondere.


Roland annuì e stava iniziando a capire cosa volesse dire.


“Allora mi candido per entrare a fare parte dell’Unione delle Streghe” disse Agatha senza alcuna pausa.


“Ma l’Unione delle Streghe è un’organizzazione che appartiene a Città di Confine. Sei sicura di voler lavorare per quella città?” disse con curiosità, “Il suo Lord non è un Trascendente ma un comune mortale.”


“Qualsiasi mortale che sia in grado di creare armi per difendersi dai demoni non è del tutto normale. Anche nella Società di Ricerca ci sarà un posto per te.” Agatha non disse nulla per un momento, poi aggiunse, “Finchè non fa male alle streghe e non va contro i sopravvissuti dell’Unione, non mi importa… di collaborare con un mortale.”


Probabilmente al momento per lei era un po’ difficile dire “lavorare con un mortale”, ma la capacità di Agatha di accettare nuove cose impressionò molto Roland. Forse chi era impegnato nella ricerca era sempre in grado di accogliere velocemente le novità. Si trattenne dal sorridere e disse, “Pensavo che avresti seguito Tilly all’Isola Dormiente che è una citta costruita dalle streghe.”


“È solo un rifugio per nascondersi dalla caccia della Chiesa” scosse la testa e disse, “Ho appreso tutto su di loro prima di prendere questa decisione e ho visto così tante città governate dalle streghe prima di essere stata segregata, eppure se ne sono andate via tutte senza lasciare tracce. Sarebbe inutile se non potremmo sconfiggere i demoni. Spero di poter vedere la speranza della vittoria qui.”


“Lo farai,” annuì Roland, “ma, non per essere contro l’Unione, non posso promettertelo perché probabilmente non se ne è andata, ma ha solo cambiato il suo nome e si è nascosta.”


“Cosa?” Agatha era sconvolta.


“Ho pensato attentamente a quel che hai detto. Anche se sei scappata da Taqila dopo che l’Unione è stata sconfitta, ci sarebbero ancora dei Trascendenti e molti Guerrieri Beati nell’Unione. In questa terra sottosviluppata in cui vivono molti abitanti originari, non possono essersi completamente estinti anche se lo avessero voluto.” disse Roland con una voce profonda, “La Chiesa è probabilmente una trasformazione dell’Unione. Non sono stati i mortali a portar via alle streghe i poteri e i metodi per creare l’Armata della Punizione Divina, ma le streghe stesse lo hanno fatto e hanno trasformato l’Unione in un’organizzazione che da la caccia alle streghe. Questo modo risulta il più conveniente per loro per creare un gran numero di Armate della Punizione Divina.”


“Stai dicendo che è stata l’Unione che ha portato alla tragica situazione in cui le streghe sono oppresse e cacciate?” disse con grande sorpresa.


“Non ne sono già completamente sicuro, è solo una supposizione.” Roland si alzò e andò alla libreria, prese degli spessi libri neri e glieli diede. “Puoi trovare la loro cronologia scritta dalla Chiesa stessa e la storia dei Quattro Regni scritta dagli astrologi. Puoi far riferimento a loro. In ogni caso, la Chiesa al momento è un nostro nemico che dovremmo in futuro eliminare.”


“Se decidi di stare dalla parte delle streghe e di combattere contro i demoni con me, sei più che benvenuta nell’Unione delle Streghe.”






Aki






 Erialis Ciao a tutti per i prossimi quattro giorni verrà pubblicato un capitolo in più questo grazie alla donazione del nostro lettore: Leonardo. A nome di "Le streghette di Release" ti ringraziamo di cuore. Siamo state indecise su come pubblicarli se tutti oggi oppure spalmati in diversi giorni, come puoi vedere ha vinto la seconda ipotesi. Spero non sia un problema per te. Grazie ancora!
                                


                                



