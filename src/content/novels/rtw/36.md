---
title: Capitolo 36: Negoziati
pubDate: 2025-08-07T11:30:06.660Z
tags:
    - rtw
---


Roland fu tirato giù dal letto da Usignolo.


Dopo aver sentito che il padre di Nana era venuto per un’udienza, all’inizio era rimasto sorpreso. Presto realizzò che era un’ottima occasione: se voleva che la ragazza rimanesse lì durante i Mesi dei Demoni e aiutasse a combattere le bestie demoniache, doveva trovare un motivo per far restare la famiglia Pine a Città di Frontiera durante l’inverno.


All’inizio era una situazione problematica. Dopotutto, la popolarità del quarto principe tra la nobiltà era precipitata, e i suoi rapporti con la fortezza erano tesi. Questi erano i motivi per cui la maggior parte dei nobili lasciava la città. D’altro canto, Roland fin dall’inizio non aveva considerato di collaborare con gli altri nobili. Potevano avere un sacco di potere, ma non erano fatti per la collaborazione.


Velocemente si lavò la faccia e si vestì, poi andò subito nella sala ricevimenti.


Il signor Pine era già stato portato nella sala, scortato dalle guardie. Quando vide il principe, subito si alzò, furioso, e chiese: “Sua Altezza, dov’è mia figlia?”


Quella era la prima volta che Roland vedeva il padre di Nana. Aveva una corporatura muscolosa, ma non era troppo alto, e la barba gli donava un’aspetto molto rozzo. Con un cappotto di cotone che gli arrivava alla vita e dei pantaloni di pelle con tasche molto larghe, il suo modo di vestire lo faceva assomigliare più che altro a una persona arrivata dall’Oriente, e non a qualcuno dal nobile lignaggio.


“Sua figlia sta bene, signor Pine-”


“Perché le guardie l’hanno lasciata passare liberamente, mentre io sono stato fermato?” Il padre di Nana lo interruppe, preso dalla rabbia. “Ho bisogno di una spiegazione, Sua Altezza! Per favore, porti qui mia figlia e me la lasci vedere!”


Cosa stava succedendo? Roland era in preda allo stupore. Era convinto che il signor Pine avesse chiara la situazione e sapesse che sua figlia era disgraziatamente diventata una strega. Quindi sarebbe stato normale se il signor Pine avesse chiesto di nascondere la notizia, o semplicemente avesse lasciato risolvere il problema a Roland. Ma Roland non si aspettava che il signor Pine si dimostrasse così aggressivo e non rispettasse l’etichetta.


E per quanto riguardava le guardie, avevano lasciato passare Nana senza problemi solo per gli ordini impartiti da Roland. Nana ogni tanto veniva a giocare con Anna, per questo le guardie erano già abituate a lei.


Dopo aver riflettuto per un momento, Roland diede l’ordine di mandare una cameriera a prendere Nana e portarla da loro.


Non importava quanto fosse rude, era comunque il padre di Nana, quindi era giusto lasciare che i due si incontrassero e parlassero. Se avesse dato segno di voler consegnare Nana alla Chiesa o in generale di abbandonarla, non sarebbe stato troppo tardi per prendere delle misure contro di lui.


Nana e Anna arrivarono insieme nella sala.


Nell’istante in cui il signor Pine vide sua figlia, ogni traccia di impertinenza sparì dai suoi occhi. Aprì le braccia verso Nana e disse a voce alta: “Papà è qui, vieni da me!”


Ma la ragazzina continuò a nascondersi dietro ad Anna, mostrando solo metà della sua testa. “Mi venderai alla Chiesa, non è vero?”


“Oh…sciocca, di cosa stai parlando? È ovvio che non ti porterei mai alla Chiesa, quindi ora andiamo a casa insieme!”


Questa reazione confuse Roland. Secondo la storia di Usignolo, Nana era stata vista da suo padre usare la magia. In presa al panico, era subito corsa al castello alla ricerca di Anna. Lungo tutta la strada era stata seguita da suo padre, che appariva minaccioso.


Ma da come sembrava ora, stava solo guardando la figlia con occhi pieni d’amore e preoccupazione, cosa completamente diversa dall’odio usuale con cui le streghe dovevano spesso fare i conti.


Quindi c’era stato un fraintendimento?


Per un attimo, Roland esitò, ma poi decise di prendere il toro per le corna e disse: “Signor Pine, sua figlia è diventata una strega, sicuramente ne è al corrente.”


“Sua Altezza, di cosa sta parlando? Non capisco.” Il signor Pine pestò i piedi rabbiosamente e poi si diresse verso Nana, provando a prenderla per mano. Anna però si mise di fronte a lui, bloccandogli la visuale su Nana.


“Padre, sono diventata una strega…mi dispiace così tanto…” sussurrò Nana.


Sentendo che Nana tirava ancora fuori quel discorso, il signor Pine divenne piuttosto irrequieto. “Non dire cose insensate! Come sei diventata una strega? Cosa ti ha insegnato quel Karl? Non ti avrei mai dovuta lasciare andare a scuola, lì insegnano solo quelle cazzate retoriche della Chiesa!”


Sentendolo parlare così, Roland iniziò improvvisamente a comprendere la situazione. Sembrava che il padre di Nana cercasse di coprire sua figlia. Aveva frainteso le intenzioni di Roland?


Quindi era per questo che era così agitato finché non era riuscito a vedere Nana.


“Anna.” le fece un segnale con lo sguardo. Anna capì e annuì. Poi allungò la sua mano destra, in direzione del padre di Nana, che ancora cercava di raggiungere sua figlia. Delle fiamme fuoriuscirono dal palmo di Anna, direttamente verso la testa del signor Pine, quasi bruciandolo.


Il signor Pine ne rimase scioccato e di scatto si allontanò da Anna. Anche Nana si spaventò e si avvinghiò al braccio di Anna per cercare di fermarla. “Sorella Anna, non attaccare mio padre!”


“Sua Altezza, questa è una-!“


“Come può vedere, anche lei è una strega, proprio come sua figlia”, Roland tese la mano e disse: ”La ragione per cui Nana ha libero accesso al castello non è quella che pensa. Possiamo calmarci tutti quanti e parlare del futuro?”


A quel punto, il signor Pine si sentì come risvegliato da uno stato di dormiveglia, “Ah”, ebbe bisogno di ricominciare due volte, “Sua Altezza, io…”


“SI sieda, prima di tutto, poi possiamo parlare,” Roland indicò il tavolo lì vicino, “ e prenderci una tazza di thè.”


Wow, si lamentò Roland, avevo una reputazione così cattiva che hanno pure paura di lasciare i loro bambini vicino a me. Ora Roland capiva i modi maleducati che il signor Pine aveva all’inizio: aveva semplicemente mostrato preoccupazione per sua figlia. Quando l’aveva vista correre dentro al castello del principe, e che le guardie erano già abituate a vederla arrivare, non aveva potuto pensare a nessuna buona spiegazione.


Nel caso Roland si fosse trovato al posto del signor Pine, temeva che avrebbe cercato di fare a pezzi il castello a mani nude.


E sul perché avesse negato che sua figlia era una strega, le sue intenzioni erano ben evidenti: aveva avuto paura che il principe dicesse “Nana è caduta in tentazione, deve essere purificata.” Quindi aveva provato a convincere sé stesso e tutti gli altri che sua figlia non fosse una strega, così che a nessuno sarebbe importato di lei.


Il signor Pine esitò per un lungo momento, ma alla fine si sedette e bevve un’intera tazza di the tutta in un colpo. Dopodiché, si asciugò la bocca e parve un po’ in imbarazzo. “Chiedo scusa, il mio comportamento è stato volgare. Mi scusi, ma da quanto sa che mia figlia è diventata una *hic*…strega?”


“Da prima dell’inverno. Non sono stato il promo a scoprire che si era risvegliata, è stato il suo insegnante Karl van Barte. So che lei e Anna erano amiche, ha mandato Nana da me, così che potessi prendermi cura di lei e proteggerla”, spiegò Roland attentamente. “Nell’ultimo mese e mezzo è venuta qui al castello per imparare la sua abilità senza la paura di essere scoperta. Comunque, il potere di sua figlia è quella di guarire.”


“Giusti…” Il signor Pine si grattò la testa, “Quindi è per questo che il gatto è potuto d’improvviso tornare a correre e saltare.”


“Gatto?”


“*cough* *cough*, in realtà, non importa. Quando sono tornato a casa ho visto un ragazzo che sedeva sulla soglia della porta, con in braccio un gatto che era stato investito da una carrozza. Avevo intenzione di nascondere a Nana il gatto, così che non si spaventasse. Non immaginavo che mi avesse visto e sarebbe corsa subito da me alla ricerca del gatto. Era davvero ovvio che il gatto fosse stato investito, aveva le zampe rotte…” guardò Nana e Anna, “Quindi eravate amiche?”


Anna non disse cosa pensava, ma Nana annuì rapidamente.


Il signor Pine, vedendo la reazione di sua figlia, rilassò un po’ il viso.


Dopo aver visto ciò, Roland chiese: “Non sembra pensare che le streghe siano persone tentate dal diavolo e suoi portavoce.”


“Mia figlia senza dubbio non è una persona malvagia!” Negò categoricamente quella possibilità. “Non importa cosa sia diventata, non ho dubbi su questo!”


Il padre di Anna e quello di Nana erano persone completamente differenti. Roland non poté fare a meno di pensare che ora capiva come mai Nana era così spensierata, con un sorriso sempre sul volto. Avere una famiglia così scaldava il cuore.


“Nemmeno io lo penso, signor Pine” poi Roland aggiunse schiettamente: “L’abilità di sua figlia di curare le persone è di grande importanza per me. Vorrei che restasse a Città di Confine, per aiutarmi a combattere le bestie demoniache durante i Mesi dei Demoni.”


Sentendo queste parole, il signor Pine esitò. “Sua Altezza, temo di dover rifiutare la sua richiesta. Quando arriveranno le bestie demoniache, questa città sarà molto pericolosa. Non posso lasciarla in questa piccola città.”


Dal momento che la famiglia Pine non apparteneva al territorio sotto la giurisdizione della città di frontiera, anche se era un principe non poteva obbligarli a restare. Ma finché il signor Pine fosse stato disponibile a sedere e parlare, Roland era sicuro di poterlo convincere.




Merges
                                


                                



