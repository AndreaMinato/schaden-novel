---
title: Capitolo 360: Ghiaccio
pubDate: 2025-08-07T11:30:06.738Z
tags:
    - rtw
---


[NB:  Avendo letto i commenti di ieri ho ritenuto doverso avvertirvi che ieri sera è stato pubblicato un capitolo in più grazie alla donazione di Leonardo quindi prima di iniziare la lettura del capitolo 360 tornate indietro... ^_*]






La mattina seguente, di buon’ora, Agatha ricevette un rotolo di pergamena da Roland.


“Cos’è?”


“Un contratto. Dopo che vi avrai lasciato sopra la tua impronta digitale, diventerai ufficialmente un membro dell’Unione delle Streghe.”


Srotolò la pergamena, lesse attentamente i contenuti e, con sorpresa, chiese “Tutto qui?”


“Si?” Roland sembrava essere un po’ confuso da quel che aveva detto Agatha, “Perché lo chiedi?”


“Le restrizioni scritte sono inutili,” Agatha indico la parte dei “Servizi” e continuò “viene solo menzionato che le streghe non possono tradire Città di Confine a meno che l’accordo reciproco tra le due parti non venga violato, ma non ci sono misure restrittive. Se una strega volesse infrangere il contratto, potrebbe farlo senza avere praticamente alcuna pressione. Oltretutto è formulato in un modo troppo vago e approssimativo. È un vero contratto?”


“Beh l’ho scritto informalmente ed è solo una specie di formalità.” Il Principe annuì senza alcuna sorpresa. Sembrava che Agatha non fosse stata la prima a sottolineare le scappatoie del contratto.


“È una formalità piena di vie d’uscita.” criticò segretamente nella sua testa, poi toccò il tampone di inchiostro e appose l’impronta digitale del suo pollice sul contratto. Vi erano veramente pochi requisiti per entrambe le parti nel contratto dell’Unione delle Streghe. Stando agli articoli, Agatha non avrebbe praticamente notato le differenze dopo essere entrata nell’Unione. Sebbene pensasse che non fosse necessario firmarlo, dopo averlo fatto si sentì molto più sollevata rispetto a prima.


Aveva detto che avrebbe lavorato con i mortali, ma sapeva bene che l’uomo con in capelli grigi era il vero leader dell’Unione. Se avesse dovuto lavorare per un mortale con la massima deferenza con cui aveva servito l’Unione o i leader delle Tre Città, probabilmente non avrebbe accettato. Ma ora almeno era in buona parte libera.


Roland mise via il contratto e chiese incuriosito “Quali erano le restrizioni del contratto a Taqila?”


“Il contratto era usato solo per reclutare i mortali e le pene includevano punizioni corporali e torture mentali.” Arricciò le labbra. “Per quanto riguarda noi streghe, non ne avevamo bisogno. Una volta diventato membro dell’Unione, dovevi servirla per tutta la vita e per i traditori c’era solo la morte.”


“Okay” Roland fece un respiro e disse, “Benvenuta nell’Unione delle Streghe.” Dopo la colazione ricorda di venire al giardino del castello, ho bisogno di verificare le tue abilità in modo completo.”


…


Il test delle abilità era stato molto più semplice di quel che Agatha pensasse. Tutto quello che dovette fare fu mostrare ogni caratteristica della sua abilità per una volta sola davanti al Principe e rispondere a delle domande.


“La forma del potere magico è quella di un prisma pentagonale di colore azzurro cielo ed è a un livello medio. Appartiene alla categoria di evocazione. La tua abilità si è evoluta una volta. Inizialmente la tua prestazione consisteva nel riprodurre basse temperature, con l’evoluzione ti permette di congelare a temperature normali. Un’abilità davvero molto utile,” dopo aver registrato i risultati, Roland chiese “Come ti sei evoluta?”


“Con una costante pratica. L’illuminazione è stata improvvisa,” disse con orgoglio. Essendo stata la più giovane Risvegliata Suprema, venne soprannominata da tutti i membri dell’Unione come il “Genio di Taqila”. “Ogni giorno continuavo a provare ad abbassare la temperatura per congelare l’acqua istantaneamente. Un giorno ho visto una strega che manipolava la fiamma per fondere un pezzo di piombo e renderlo liquido e, mentre il piombo veniva riscaldato dalla fiamma, l’acqua di piombo iniziava a bollire.”


“Questa scena mi fece realizzare che ogni cosa può essere nei tre stati di aggregazione: solido, liquido ed aeriforme – il piombo è solido a temperatura ambiente, ma se la temperatura è abbastanza alta, può diventare persino un gas; l’acqua è liquida a temperatura ambiente e quando la temperatura diminuisce può congelarsi in ghiaccio.”


“Quindi un gas a temperature normali, fin tanto che la temperatura è abbastanza bassa, può congelare, proprio come il piombo?”


“Con questa idea ho sentito il potere magico nel mio corpo cambiare velocemente e completamente e alla fine mi sono evoluta in una Strega Senior. Questa illuminazione è anche riportata nei Principi Generali.”


Infatti era la strega più giovane la quale illuminazione era riportata in quel libro. A quei tempi persino i Tre Capi la lodarono perché una tale illuminazione era fondamentale nell’evoluzione e nella ricerca pratica delle streghe. Tuttavia, quando spiegò il tutto in maniera seria, Roland era piuttosto calmo.


“Vedo.” il Principe annuì. “Cosa sono i Principi Generali?”


“Un momento… non sei per nulla sorpreso?” chiese Agatha meravigliata. “Il mondo è pieno di gas ovunque. Può stare ovunque e senza alcun peso e può sorprendentemente trasformarsi in acqua corrente e ghiaccio.”


“Sono fenomeni completamente ordinari e ci sono molti tipi differenti di gas, ognuno dei quali ha un diverso punto di ebollizione e fusione.” Roland scrollò le spalle. “Perché dovrei esserne sorpreso? È un senso comune nei “Fondamenti Teorici delle Scienze Naturali.”


“…” Agatha era piuttosto sconvolta e ferita, fece due respiri profondi e disse, “Certamente, lo leggerò attentamente.”


“I Principi Generali…”


“Registra le sensazioni e le esperienze delle Risvegliate Supreme durante la loro evoluzione,” disse con malcontento, “ma le abilità delle streghe sono diverse le une dalle altre e questo fa sì che per loro sia molto complicato evolversi imitando e facendo riferimento ad altro, quindi questo libro è sicuramente incomparabile con il tuo “Fondamenti Teorici delle Scienze Naturali!”


“Ho detto qualcosa di sbagliato?” il Principe era abbastanza confuso.


“No, sono io troppo arrogante,” ora Agatha era infelice.


“Bene.” Roland sembrava capire il motivo, così cambiò velocemente argomento. “Hai appena detto che le abilità delle streghe sono tutte differenti tra loro… quindi non c’era nessuno che condividesse la stessa abilità tra le migliaia di streghe che facevano parte dell’Unione?”


“No,” rispose bruscamente, “La Società di Ricerca crede che la forma del potere magico decida l’abilità, ma non ci sono streghe che hanno la stessa forma di potere magico.”


“Ma quando hai visto Anna per la prima volta hai potuto dire subito che la sua abilità fosse il controllo del fuoco.”


“È solo una categorizzazione informale che è facile da capire. Le abilità che generano la luce e il calore possono essere classificate come controllo del fuoco, ma con lo sviluppo del potere magico, con il consolidamento dopo la crescita, o Supremo Risveglio, abilità simili cambiano notevolmente. Anche nello stadio iniziale del controllo del fuoco, ci sono alcune streghe che sono brave nel controllo della temperatura, altre nel generare grandi fuochi e altre nel lanciarlo. Se non ci sono delle differenze ovvie è perché non si osserva con sufficiente attenzione.” disse Agatha, “Il metodo di categorizzazione della Società di Ricerca era molto più formale e sostanzialmente uguale al tuo.”


“Anche le tre categorie?” chiese Roland.


“Quattro. La principale differenza è il tipo di evocazione – la Società di Ricerca lo divideva in due categorie: Potere Magico e Modellamento. Puoi capirne la differenza dal significato letterale dei termini.”


“Il primo significa che l’evocazione dell’abilità spende potere magico tutto il tempo, come il caso di Anna. Quando il potere magico è terminato, l’evocazione dell’abilità verrà interrotta. Modellamento può durare per un periodo di tempo molto lungo, proprio come il rivestimento disegnato da Soraya, giusto?”


“Sebbene non conosca bene l’esatta abilità di Soraya, è più o meno così… quello che può durare per un lungo periodo può essere considerato Modellamento, come la mia abilità di congelare a temperature normali.”


“Capito.” Roland registrò anche queste informazioni. “È tutto per il test di oggi. Di solito, se non ricevi alcun incarico da parte mia, puoi esercitarti con la tua abilità come preferisci, ma credo che ci sia qualcuno che potrebbe avere urgentemente bisogno del tuo aiuto.”


“Chi?”


“Kyle Sichi, il Capo Alchimista  (*) di Città di Confine.”






Aki


 Erialis Ciao a tutti come avrete letto oggi c'è un capitolo in più grazie alla donazione di Leonardo. Detto questo come avrete letto credo in passato abbiamo cambiato sito inglese da cui tradurre e stiamo lavorando per riallinearci con esso tuttavia per non stravolgere del tutto il testo inglese preferiamo inserire le note. Come questa (*). Il sito nuovo a volte chiama Kyle Sichi col nome di Keymor ma cercheremo di modificare questo aspetto, un altro problema è che viene ancora chiamato come Capo Alchimista quando ormai è il Capo Chimico di Città di Confine. Se dovessero esserci altre incongruenze che mi sono sfuggite avvertitemi senza esitare. Ps: Il mobile ikea è finito ed è venuto bene ma che stanchezza. Ciao ciao e buona lettura del prossimo capitolo.




                                


                                



