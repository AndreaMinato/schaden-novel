---
title: Capitolo 363- Nuova Rotta di Commercio
pubDate: 2025-08-07T11:37:50.979Z
tags:
    - rtw
---










“Partire dalla… Regione Occidentale?” chiese Margaret con curiosità. “Non sapevo che ci fosse un buon porto sul mare, qui.”


“Non c’è ancora, ma ne possiamo costruire uno.”


Lei sgranò gli occhi, “Vostra Altezza, siete serio?”


“Certamente. Dovremmo riuscire a iniziare i lavori dalla prossima primavera.” Roland disse con un sorriso.


In questa epoca i porti erano, senza eccezioni, naturali. Progetti di costruzione che richiedevano di trasformare il paesaggio naturale, come i porti artificiali, erano praticamente impossibili.


Tuttavia, ora che aveva ottenuto il completo supporto di Tilly, doveva semplicemente aspettare che la costruzione residenziale nell’Isola Dormiente finisse, dopodiché Lotus sarebbe ritornata alla Regione Occidentale, e inoltre, la crisi causata dalle bestie demoniache si sarebbe ormai placata. Allora sarebbe stato il momento adatto per iniziare a costruire il porto.


Si alzò e indicò una mappa che era affissa dietro di lui. “Nella zona sud di Città di Confine, c’è un litorale dove la profondità dell’acqua è ideale e il territorio in superficie è perfetto e sufficiente a contenere tutte le strutture necessarie al porto. Apportando solo alcune modifiche, e anche appianando le dorsali lungo la costa, potrò trasportare merci dall’entroterra della Regione Occidentale al porto.”


“Modificare il litorale… e appianare le dorsali? Perché mai quando parlate di questi piani sconvolgenti, ho come l’impressione che non siano affatto difficili?” disse Margaret con interesse. “Tuttavia, avete una flotta mercantile? Dovreste sapere che le navi marittime e le navi da fiume sono molto diverse.”


“Al momento, no.” Roland aprì le mani. “Questo è uno dei motivi per cui spero che tu possa partecipare.”


“Procurerò le navi?”


“E sarai anche responsabile delle spedizioni e delle vendite,” aggiunse lui, “mentre la Regione Occidentale fornirà soltanto le merci.”


Questo equivaleva a possedere una concessione esclusiva nella regione dei Fiordi, e con la sua esperienza, Margaret riusciva a fiutare i potenziali profitti. Se avesse messo su una sua propria flotta mercantile e avesse venduto merci ai Fiordi da sola, i profitti sarebbero stati più alti, ma Roland non voleva spendere troppa energia e forza lavoro in questa zona. Voleva semplicemente ottenere dei fondi il più presto possibile, per mantenere il rapido sviluppo del suo territorio. Dopo l’accumulazione originaria (1) sarebbe stata completata, sarebbe stata solo questione di tempo prima che introducesse la valuta.


Come previsto, la donna d’affari sbatté le palpebre e chiese con entusiasmo, “State affidando tutto a me?”


“Se il prezzo è ragionevole.” Roland annuì. “Se hai intenzione di occuparti del commercio oltremare della Regione Occidentale, possiamo discutere dei dettagli proprio ora. L’area di vendita è limitata ai Fiordi, e il prezzo di vendita non dev’essere più basso di quello a cui attualmente vendiamo alla carovana di Baia della Luna Crescente.”


“Questo è sicuro. La sola barca a vapore, che non si affida alla forza del vento per navigare continuamente, ha fatto sì che per le compagnie mercantili marittime valga la pena competere e comprare merci a prezzi alti.” Disse con un tono molto fiducioso, “Se vendiamo direttamente alle Isole dei Fiordi, ho fiducia nel raddoppiamento del prezzo.”


“Possiamo dividere i profitti in eccesso.” Roland rise. “E, oltre alla macchina a vapore, c’è anche un altro prodotto molto importante.” Batté le mani, e una guardia che era in attesa fuori dalla sala entrò immediatamente con un vassoio in mano. Su di esso c’erano quattro o cinque bottiglie di cristallo scintillanti, e ognuna di esse era solo delle dimensioni di un pollice circa.


“Questo è…”


“Aprile e annusale”.


Incuriosita, Margaret tirò il tappo di sughero da una bottiglia e annusò. I suoi occhi si illuminarono subito. “Oh Cielo, avete davvero creato il profumo!”


“Mi chiedo, com’è rispetto al profumo creato dal Laboratorio Alchemico di Città del Re?”


“La fragranza sembra più forte.” Sollevò la bottiglia e la esaminò, sembrando molto compiaciuta. “E’ stata creata dal Laboratorio Alchemico di Città di Confine?”


“Più o meno.” Anche Roland prese una bottiglia e la posizionò sul palmo della mano. Secondo le sue esigenze, le bottiglie di profumo erano state create bruciando cristalli di eccellente trasparenza, e ciascuna di loro aveva la stessa forma a prisma esagonale. Rigirando la bottiglia delicatamente alla luce, il profumo al suo interno cambiava colore in varie sfumature, e sembrava estremamente piacevole esteticamente. Se l’idea di vendite delle generazioni successive fosse qualcosa da seguire, un delizioso pacchetto avrebbe potuto aumentare la qualità del prodotto stesso. Poiché il profumo era il prodotto principale per aprire il mercato dei Fiordi, ovviamente si era preso molta cura di ogni aspetto.


In confronto alla macchina a vapore, il profumo poteva essere definito come merce di basso costo. Quando Evelyn aveva realizzato che “il Liquore Bianco più pungente” era anche un tipo di liquore, aveva iniziato a produrre liquori continuamente con concentrazioni molto alte e saltava anche l’ultimo stadio della distillazione. Per quanto riguardava le rose e altri fiori con odori particolari, erano stati resi in vari prodotti ad olio da parte di Foglia. Pestando solo due o tre gambi di fiori, si produceva abbastanza fragranza da riempire una bottiglia di liquore.


“Se vuoi, ti darò queste poche bottiglie.” Posò di nuovo la bottiglia sul vassoio.


“Davvero?” Margaret sorrise, “Allora non farò complimenti.”


“Ho sentito che questa cosa può essere venduta nei Fiordi a un prezzo alto?”


“Dovreste sapere che il Laboratorio Alchemico di Città del Re vende solo una fornitura limitata di profumi ogni anno. Le migliaia di bottiglie circa non si avvicinano neanche a soddisfare la domanda. Infatti, una larga porzione dei profumi venduti in altre regioni viene comprata da mercanti marittimi e rivenduta nei Fiordi.”


Margaret si interruppe dopo aver detto ciò. “Mi chiedo, quante bottiglie di profumo è in grado di produrre all’anno il vostro Laboratorio Alchemico?”


“Se c’è abbastanza materiale, dovrebbe essere approssimativamente dieci volte la quantità che viene prodotta dal Laboratorio Alchemico di Città del Re.” Roland minimizzò volutamente la quantità reale. Non voleva vendere questo prodotto ad alto guadagno come se fosse cavolfiore, o guadagnarne solo quattro o cinquemila pezzi d’oro all’anno. Insieme alla macchina a vapore, il profumo era il suo prodotto principale, e Roland sperava che gli portasse un profitto simile.


“…” La donna d’affari rimase in silenzio a lungo prima di sospirare, “Il vostro territorio ha davvero dell’inimmaginabile.”


“Allora, significa che hai intenzione di gestire le vendite di queste merci?”


“Certamente, Vostra Altezza.” Si alzò in piedi e s’inchinò a Roland. “Trovo che questa sia una rara opportunità.”


…


Dopo che un accordo generale fu raggiunto, i dettagli specifici e i termini del contratto furono consegnati a Barov per negoziare. Roland tornò al suo ufficio e si preparò a scrivere una lettera a Theo, che si nascondeva a Città del Re.


Che si trattasse di dare inizio a un attacco e detronizzare Timothy, o di aprire una nuova rotta commerciale, era necessario un giusto equilibrio. Roland non voleva puntare tutto su un’unica carta (2). Sperava che, anche se l’attacco fosse fallito, avrebbe potuto continuare a ottenere salnitro (3).


E il modo per farlo era l’autoproduzione.


Nella lettera, oltre a menzionare la sua intenzione di attaccare, fece anche un discorso per incoraggiare Theo a contattare le fabbriche di salnitro nelle aree circostanti Città del Re e acquistare una manciata di lavoratori del salnitro per mandarli nella Regione Occidentale.


Quest’anno, la vita sicuramente non era rosea per i mercanti del salnitro. Oltre alle esportazioni proibite, Timothy aveva anche costretto i mercanti a vendere a un prezzo basso al Laboratorio Alchemico. Di conseguenza, i profitti dei campi di salnitro erano ovviamente calati a picco. Roland credeva che, finché la paga fosse stata abbastanza buona, non sarebbe stato un problema ottenere una quantità di lavoratori tali da riempirci una fabbrica.


Il principio della produzione del salnitro non era complicato. Al momento, la popolazione di Città di Confine stava aumentando continuamente, e poteva già soddisfare la grande quantità di feci necessarie ai campi di salnitro. Tutte le condizioni per l’autoproduzione erano state pienamente soddisfatte. Prima di sconfiggere Timothy, questa era senza dubbio una delle garanzie più stabili.






Meiling






 Erialis Oggi ci sono un po' di note interessanti la prima (1) Accumulazione originaria o primitiva: si intendono in questo caso i primi scambi. E' un termine marxista che indica il processione che ha determinato l'origine della produzione capitalista. 


2) Questo proverbio è reso, sia nella versione inglese che in originale (cinese), con la metafora “non voleva mettere tutte le sue uova in un solo cesto.”


 3) Salnistro, lo abbiamo già trovato e ne abbiamo discusso ma è meglio rinfrescare la memoria. E' il nitrato di potassio, utilizzabile in vari modi, tra cui anche la creazione della polvere da sparo. 








                                


                                



