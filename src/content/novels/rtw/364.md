---
title: Capitolo 364: Doppia Immagine
pubDate: 2025-08-07T11:30:06.739Z
tags:
    - rtw
---










La neve all’esterno si stava facendo di nuovo più fitta. Fiocchi grandi quanto un’unghia cadevano dal cielo e ricoprivano Città di Confine. Elfi grigi danzavano nel vento e discendevano insieme verso la terra, dove si mescolavano ai tetti bianchi e ai rami degli alberi. Con ogni probabilità, assistere a questa scena non faceva altro che far sentir freddo.


Eppure, più la situazione andava in questo modo, più Tilly si sentiva al caldo.


Si appoggiò all’indietro sulla sua sdraio, con mezzo corpo coperto da una soffice coperta di lana, e le gambe stese verso un barile di fuoco. Questo aggeggio adatto a riscaldarsi era stato inventato da Roland. Un braciere di carbone era stato collocato in un barile quadrato, allineato ad una sedia e separato da un’asse di legno. (1) Era diverso da un falò ardente, che avrebbe potuto provocare scottature se vi ci si fosse avvicinati troppo, e non avrebbe procurato molto calore se vi ci si fosse stati troppo lontani. Posizionando i piedi sull’asse di legno, si poteva godere in sicurezza del calore del fuoco del carbone da vicino. E infilandosi inoltre sotto una coperta, tutto il corpo si sentiva al caldo.


La neve vorticosa fuori dalla finestra accentuava il calore degli interni, e il senso di beatitudine generato da questo contrasto era profondamente memorabile.


Doveva ammettere che il trattamento ricevuto dalle streghe a Città di Confine era completamente diverso da un anno prima. Comprensibilmente, le streghe non avevano intenzione di andarsene, visto che anche lei era immensamente compiaciuta da quel soggiorno.


Oltre a lei, anche Anna e Agatha alloggiavano in quella stanza. Inizialmente quella era la camera da letto di Anna, ed ogni qualvolta ci fosse del raro tempo libero, Tilly era solita portarle dei libri e chiederle consigli sulle cose che non capiva. All’inizio, c’erano solo loro due, ma ora, c’era anche la strega antica che si era risvegliata dalle rovine. Anna aveva semplicemente spostato il barile di fuoco dal lato del tavolo in un posto vuoto nella stanza e aveva chiesto a Roland di installare altre due sedie a sdraio. Le tre erano sedute intorno al barile di fuoco con le gambe appoggiate le une sulle altre, e insieme apprendevano conoscenze arcane e illuminanti.


Ovviamente, il più delle volte Tilly e Agatha facevano domande e Anna rispondeva.


“E’ difficile credere che un libro del genere possa essere stato scritto da un mortale.” Agatha chiuse la copertina del Libro di Fondamenti Teorici di Scienze Naturali, e inspirò profondamente. “Più leggo, più capisco che il mondo è così com’è. Tra il caos di massa ci sono delle regole nascoste, ed ogni cosa agisce secondo le regole stesse. Se l fosse nato a Taqila, l’Unione l’avrebbe sicuramente accettato come membro, e probabilmente avrebbe posseduto anche lo stesso rango di una Strega Superiore.”


Dapprima, pose molte domande riguardo i contenuti del libro, ma grazie alle spiegazioni dettagliate di Anna, l’atteggiamento di Agatha nei confronti di Roland cambiò in modo significativo.


Tuttavia, Tilly credeva che questo cambiamento fosse diretto solo verso Roland, mentre insieme, continuavano a vedere gli altri mortali come estremamente monotoni e stupidi.


Pensando a ciò, Tilly sospirò senza controllo. Solo lei sapeva che tutta questa conoscenza non era propria di Roland Wimbledon, ma di un’altra persona che gli era apparsa nella mente all’improvviso.


Grazie a quei pochi giorni di interazione, e anche alle prove di Sylvie a sostegno di ciò, Tilly era stata capace di confermare quella spiegazione. Tuttavia, sarebbe stato impossibile per loro provare che lui fosse ancora Roland Wimbledon. Quello che era ancora più sospetto era che lui non sapesse da dove provenisse quella porzione di memoria né a chi appartenesse. Era difficile credere che quella memoria potesse essere completamente separata dalla sua vita, o almeno, per lei lo era. Fino a quando richiamava alla mente le conoscenze del precettore di corte e del professore, i frammenti rilevanti di memoria gli balzavano davanti agli occhi.


“Dove ha acquisito esattamente tutta questa conoscenza?” Agatha sospirò e disse, “Pensavo che la ricerca dei mortali fosse stata estesa, ma dopo questi pochi giorni di osservazione, sembra che non ci siano grandi differenze rispetto a 400 anni fa – forse sono anche un po’ arretrati.”


“Non lo so nemmeno io.” Tilly si strinse nelle spalle. “In ogni caso, questa conoscenza non può essere stata acquisita a Palazzo.”


“Com’era prima?”


Questa domanda fece alzare gli occhi ad Anna.


“Prima…” Tilly esitò un momento. “Era arrogante, vigliacco, bigotto, ignorante, inetto e terribile… Probabilmente il suo unico merito era che non usasse il suo rango di Principe per commettere atti atroci.”


“Oh… quindi, era uguale agli altri mortali?”


“No. Anche tra i mortali, era considerato un tipo terribile.” Brontolò lei, “Pur migliorando dopo essere venuto qui, comunque non è mai chiaro cosa stia pensando… Non la dice tutta, eppure vuole che la gente si fidi di lui. Com’è possibile?”


La stanza si ammutolì all’improvviso.


“Cosa c’è?” Tilly percepì qualcosa di strano negli occhi delle altre due.


“No… Niente.” Anna sorrise con le labbra serrate. “E’ la prima volta che te ne sento parlare.”


Dannazione, solo allora si rese conto di aver parlato troppo. Questo genere di lamentele non dovrebbe provenire da un’alleata. Probabilmente era perché negli ultimi giorni si era rilassata troppo. Provò a spiegare. “Quello che intendo è che…”


“Non fa niente, a Sua Altezza non dispiacerebbe.” Anna scosse la testa e rise. “Probabilmente ha le sue ragioni.”


“Roland…” Tilly esitò un attimo e chiese, “Non te ne ha parlato prima?”


“No,” disse Anna con naturalezza, “E non gliel’ho neanche chiesto. Se ne volesse parlare, lo farebbe.”


“Senza dubbio,” Tilly sospirò in mente. La prima volta che Anna aveva incontrato il Principe, era già cambiato, e per questo non aveva senso prendere in considerazione quella domanda.


“In base a quello che avete detto, lui era una persona completamente diversa prima?” domandò Agatha con interesse. “C’era un detto nella Società di Ricerca, per cui più strana è una persona, più particolari saranno le sue stravaganze. Forse questo cambiamento è un avvenimento normale. Quando era a Palazzo, Roland ululava alla luna o passava tanto tempo fissando il muro e gesticolando?”


“Che razza di stravaganze sono queste?” Tilly non poté fare a meno di scuotere la testa. “Oltre ad essere un po’ eccentrico nel fare le cose, non era diverso dalle persone ordinarie. Tuttavia… ho sentito dire che durante una lezione a corte, esclamò pubblicamente di voler sposare una strega, e probabilmente a causa di queste parole, Gerald e Timothy lo presero di mira con lo scopo di purificare i servi del Diavolo, mentre anche il suo stesso padre era scontento della sua condotta. Dopo di ciò, il suo carattere divenne ancora più testardo e ribelle.”


“Veniva discriminato perché voleva sposare una strega?” Agatha arricciò le labbra. “Questa era una nobile aspirazione a Taqila. Ovviamente, la quantità di persone che ci riuscivano era esigua, perché la maggior parte delle streghe era restia a dover passare il resto della vita con un uomo solo.”


“Ma siamo diversi da 400 anni fa. Se sposasse una strega, significherebbe che non potrebbe avere figli per succedergli. Come poteva suo padre essere felice all’idea?” Tilly sospirò, “Sono passati già più di dieci anni. Molto probabilmente si è già dimenticato di quelle sciocche parole.”


“Davvero?” Anna disse d’un tratto, “Eppure anche adesso vuole ancora sposare una strega.”


“Oh, se ne ricorda ancora? Aspetta…” Tilly sgranò gli occhi senza controllo. “Hai detto adesso?”


“Sì,” Anna rise dolcemente, “Sua Altezza stessa ha detto così.”


Tilly si paralizzò improvvisamente.


Meiling






 Erialis Ahha vi state chiedendo di cosa stia parlando l'autore in merito al calorifero che si è inventato? ecco a voi un piccolo esempio: immagine 
                                


                                



