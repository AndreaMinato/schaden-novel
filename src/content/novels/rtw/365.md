---
title: Capitolo 365: Un viaggio in Occidente
pubDate: 2025-08-07T11:30:06.739Z
tags:
    - rtw
---










Petrov sbadigliò, seduto sul suo letto, e percepì immediatamente un brivido freddo percorrergli la schiena. Potendo, sarebbe restato in quel letto per sempre, al caldo e in compagnia di Shirley.


“Perché non dormi ancora un po’” chiese la donna al suo fianco, poi farfugliò assonnata “non credi sia ancora presto per alzarsi?”


Si chinò su di lei e le baciò la fronte – Shirley aveva capelli castani dai morbidi ricci, pelle vellutata come quella dei bambini e un paio di adorabili occhi tondi. Al loro primo incontro al Teatro Longsong, era bastato incrociare il suo sguardo per rimanerne assorbito completamente.


“Credo sia quasi mezzogiorno, dovrei andare di sotto a vedere se ci sono incontri ufficiali a cui devo attendere oggi.” Bisbigliò Petrov “tu torna a dormire se non vuoi alzarti, dirò ai servitori di portarti il pranzo più tardi.”


“Ma voglio che tu stia qui con me” Shirley gli cinse la vita con le braccia “in ogni caso fuori nevica, quale incontro ufficiale vuoi che ci sia?”


Non aveva tutti i torti. Dal momento in cui erano iniziati i Mesi Demoniaci, l’intera città era caduta improvvisamente nel silenzio. Gli spettacoli teatrali erano a cadenza settimanale, tutti i venditori avevano lasciato il mercato e persino le taverne avevano chiuso i battenti. Se qualcuno avesse percorso quelle strade di giorno, avrebbe pensato che si trattava di una città fantasma.


Quindi.... poteva davvero permettersi di dormire un po’ più a lungo? Dopo aver corteggiato Shirley per quasi un anno, il suo sogno era diventato finalmente realtà ed ora era riluttante all’idea di doversi allontanare da lei. L’intera notte precedente di gioia lo aveva davvero esaurito, ora che aveva riguadagnato energie forse avrebbe potuto godere un altro round di felicità con Shirley dopo pranzo.


Proprio in quel momento sentì bussare alla porta.


“Sir Petrov, è arrivata una lettera blu.”


Scioccato, si catapultò immediatamente fuori dal letto, afferrò la vestaglia abbandonata a terra e se la infilò al volo. “Scendo in un secondo.”


“Sir?” mormorò Shirley.


“Dammi un minuto.” Disse Petrov mentre si allacciava la cintura e lasciava la stanza di fretta. Dopo un po’, tornò nella stanza da letto e si raggomitolò sotto le coperte tenendo in mano la lettera nella busta blu.


“Che cos’è? Chi ti ha scritto?” A quel punto la donna era completamente sveglia. Sbadigliò e si sedette appoggiandosi a Petrov.


“Viene da Città di Confine.” Rispose Petrov. “Deve essere una lettera scritta da Sua Altezza.”


Aprì la busta ed estrasse la lettera, esaminò il contenuto velocemente e non poté che assumere un’espressione preoccupata. “Sua Altezza mi ordina di recarmi in visita a Città di Confine.”


“Subito?” esclamò Shirley “Con questo tempo?”


“Si, deve essere urgente.” Sospirò Petrov. “Più tardi preparo le valigie, partirò nel pomeriggio. Dovresti andare a casa ora, ti farò visita appena ritorno.” Non poté fare a meno di pensare al periodo in cui, un anno prima, aveva navigato attraverso la tempesta di neve verso Città di Confine, portando l’avvertimento da Fortezza Longsong per il Duca Ryan. Ora tuttavia, era stato convocato in quel dannato posto a causa di una lettera dal Lord della città in un crudele gioco del destino.


“Non puoi semplicemente far finta che non ti sia mai arrivata?” Disse lei annoiata. “Sebbene abbia conquistato Fortezza Longsong, sei tu che comandi qui. Anche se fossero gli ordini del Re in persona, tu non sei tenuto a portarli a termine immediatamente, non è così?”


Se fossero stati ordini del Duca, sarebbe stato possibile, però Petrov conosceva bene l’impazienza del Principe Roland. Poteva soltanto scuotere la testa in modo amorevole. “Non è la stessa cosa. Il Re potrebbe ignorare alla Regione Occidentale, ma non Sua Altezza Roland... Non è solo il Lord di Città di Confine, ma anche il sovrano dell’intera Regione.”


....


Durante i Mesi Demoniaci davvero non c’erano molti affari ufficiali da attendere a Fortezza Longsong. Dopo aver delegato alcune mansioni ai suoi sottoposti e posto la città sotto il controllo di suo padre Earl Hull, Petrov lasciò il castello.


A differenza dell’ultima volta quando era stato accompagnato da un solo assistente, ora avrebbe navigato con la nave privata del Duca – la Cuordileone -- con più di dieci assistenti e apprendisti, come anche due cavalieri della famiglia. Era una scena a dir poco spettacolare.


Stavano attraversano la città esterna in direzione del porto della Fortezza, quando un gran vociare proveniente dall’angolo della strada attirò l’attenzione di Petrov.


Vide una decina di persone in cerchio prese a guardare qualcosa. A giudicare dai loro vestiti erano tutti civili: probabilmente erano stati attratti fuori dalle loro case dal rumore. Alcune urla “demoniache” emergevano occasionalmente dal circolo. “Impiccatela!” si sentiva gridare chiaramente.


Petrov provò una fitta di compassione e disse a uno dei cavalieri. “Va a vedere cosa succede, se è una banale zuffa ordina a tutti di tornare nelle loro case!”


“Agli ordini, Sir”.


Il cavaliere si fece spazio tra la gente e camminò al centro della folla. Quando sguainò la spada, la folla si disseminò velocemente. Portò indietro una donna e due bambini, uno dei quali aveva ancora una corda legata al collo.


“Cosa è successo?”


“Sir!” la donna cadde in ginocchio ai pedi di Pedrov “Uccidetela immediatamente! È caduta in tentazione di diventare una strega!”


Questa parola scioccò Petrov. “Strega?” Gettò il suo sguardo sulle altre due figure. Il ragazzo, leggermente più alto della bambina, si mise davanti e sembrava essere pronto all’attacco. Il suo volto coperto di lividi rivelava che aveva subito un brutto pestaggio. “Non è una serva del demonio! Ho visto nelle rappresentazioni teatrali che ci sono sia streghe buone che cattive. Perché volete punirla?”


“Sei certa che sia una strega?” Petrov ignorò il ragazzo e continuò a chiedere alla donna.


“Ne sono certa, Sir. Non si lasci ingannare dalle rappresentazioni teatrali. Se la Chiesa fosse ancora qui, non avrebbe mai permesso che si diffondessero tali bugie sul palcoscenico. Anche questo qui è un piccolo demone, e lo stavo punendo in nome della Chiesa. Sir, l’impicchi ora cosicché l’influenza infernale non si potrà diffondere a Longsong!”


“Arriva al punto!” disse Petrov seccato.


Dopo che la donna aveva farfugliato per un po’ di tempo, Petrov finalmente capì l’intera storia. Dopo che la Chiesa era stata bruciata da Timothy, questa donna e altri credenti avevano continuato a pregare di loro iniziativa nella città esterna, mentre aspettavano che la Città Santa di Hermes mandasse un nuovo prete a costruire la chiesa della Regione Occidentale. Questo incidente era nato per puro caso: la ragazzina stava usando le sue abilità per aiutare i vicini a spazzar via la neve dal tetto, la donna l’aveva vista e ciò aveva scatenato la catastrofe in atto.


Nei suoi discorsi, la donna continuò a lamentarsi riguardo l’assurdità dell’educazione primaria e la demoralizzazione delle rappresentazioni teatrali, che portavano i testimoni a trattenere il ragazzo, ma non l’aiutavano ad uccidere il dannato demone. Se solo fossero stati i vecchi tempi, il suo corpo inanime avrebbe già oscillato appeso ad una trave... Queste parole d’odio fecero contrarre il viso di Petrov.


“Portatela indietro e interrogatela a fondo.” Disse ad un suo cavaliere. “Rimarrai alla Fortezza. Quando sarò di ritorno, mi aspetto che tutti i discepoli come lei siano già in galera.”


“Aspetti... no! Sir, come può permettere...” La donna non aveva ancora finito di protestare che fu zittita con alcuni schiaffi sul volto provenienti dal cavaliere.


“Sei davvero una strega?” chiese Petrov alla bambina terrorizzata. “mostrami le tue abilità.”


La bambina riuscì solo a chinarsi senza forze a terra e non rispose.


Petrov scosse la testa ed alzando la voce ripeté, “Ti lascerò andare solo se proverai di essere una vera strega.”


Dopo un bel po’ di tempo, la bambina mise le mani tremanti nella neve. In un batter d’occhio un grosso strato di neve si trasformò in acqua gelida.


“Ho capito.” Annuì Petrov. “Vieni con me.”


“Venire con voi?” La bambina alzò la testa “Dove?”


“In un posto adatto alle streghe.” Disse ad un servitore di prendere la ragazzina e continuò a camminare verso il porto.


“Mettetela giù, bugiardo! Avevate promesso che l’avreste lasciata andare!” Il ragazzo corse verso di lei, ma fu bloccato da altri due assistenti e la sua voce svanì lentamente in lontananza.






Erre






 Erialis Questo è l'ultimo capitolo gentilmente offerto da Leonardo che torniamo a ringraziare. Se volete leggere ulteriori capitoli basta donare 5 euro a capitolo cliccando quihttps://www.paypal.me/erialis
                                


                                



