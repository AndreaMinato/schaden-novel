---
title: Capitolo 367: Il primo passo per costruire la città
pubDate: 2025-08-07T11:30:06.739Z
tags:
    - rtw
---














Petrov uscì dalla sua cabina e fu sorpreso di non essere accolto dall’odore del legno marcescente. C’era un nuovo pontile affianco alla nave, il porto era due volte le dimensioni precedenti ed emetteva un rumore sordo al posto di scricchiolare quando vi ci si camminava sopra – era chiaro che le assi erano state fissate solidamente e che i materiali usati erano eccellenti.


Appena lasciarono il porto, qualche guardia arruolata da poco si avvicinò. Il capo del gruppo diede un’occhiata allo stemma di famiglia appeso all’albero della Cuordileone e chiese “Siete... Sir Hull della famiglia Honeysuckle?”


“Si.” Annuì Petrov, sentendosi molto importante. “Sono Petrov Hull, e sono venuto su invito di Sua Altezza.”


“Lord Ascia D’Acciaio ci ha detto del vostro arrivo. Per favore, seguiteci.” La guardia fece cenno con la mano.


“Cammineremo?” Petrov era scioccato.


“Si, tutte le scuderie sono state demolite,” la guardia sorrise con un’espressione contrita, “Non si preoccupi. Le strade della città sono in ottime condizioni.”


Petrov capì presto che cosa intendesse con “ottime condizioni”.


La strada era larga e scorrevole, la neve era stata spazzata via cosicché non vi era quasi neanche una pozzanghera. Sembrava fosse stata pavimentata con piccole pietre nere e le piccole fessure tra esse brillavano al sole per l’acqua accumulata al loro interno. Inoltre, ciò che stupì di più Petrov fu che questa non era l’unica strada in queste condizioni: c’era un’intersezione ogni cento passi e le strade erano così dritte e simmetriche che sembravano disegnate su carta. Durante la mezz’ora di cammino, non vide neanche un po’ di fango.


Petrov era sconvolto di vedere che la Città appariva completamente diversa da quella nei suoi ricordi.


“Signore, è davvero... Città di Confine questa?” Seth fissava lo scenario attorno a sé. “Non si trattava soltanto una residenza temporanea per minatori?”


“Lo era, una volta,” disse la guardia sorridendo, “ma da quando Sua Altezza è arrivato, è cambiato tutto. Prendete queste strade per esempio, sono state costruite tutte circa sei mesi fa. Più di mille persone hanno lavorato assieme ogni giorno, ne è stata costruita una al mese praticamente.”


Petrov notò un forte tono d’orgoglio nella voce della guardia, e si sentì lui stesso orgoglioso di essere un membro della città.


Ma... tutto ciò era incredibile! Ordinate file di alberi, che immaginò avrebbero creato una bella tettoia di fogliame per bloccare il cocente sole estivo, cingevano ogni strada. Poi vi erano le case: non si vedevano più le capanne di fango e le trasandate locande di legno, ma al loro posto c’erano costruzioni in pietra con due o tre piani e tutte condividevano lo stesso stile. Erano chiaramente state costruite dallo stesso gruppo di scalpellini.


Come era possibile trasformare una povera piccola cittadina in un solo anno?


Lo scioccato e confuso Petrov seguì le guardie dentro al castello. La guardia fu sostituita da un cavaliere in armatura, mentre i suoi attendenti erano stati lasciati fuori dalle mura.


Quando mise piede dentro al castello del Lord, Petrov finalmente si sentì come l’anno precedente.


Sembrava non fosse cambiato molto qui: in confronto al castello della Fortezza, quello del Principe era ancora molto più piccolo.


Il cavaliere aprì la porta del salone e gli fece gesto di entrare. Petrov vide immediatamente il Principe seduto al trono.


Era Sua Altezza Roland Wimbledon.


“Benvenuto a Città di Confine”, disse Roland con un sorriso, “Signor ‘Ambasciatore’.”


Sembrava che il Principe non fosse cambiato troppo. Per qualche ragione, Petrov ne fu sollevato. Posò la mano sul petto e si inchinò solennemente. “La Famiglia Honeysuckle al vostro servizio, Sua Altezza.”


“Sedetevi”. Il Principe annuì. “Vi ho fatto chiamare qui per un’importante ragione. Riguarda il futuro dell’intera Regione Occidentale, la Fortezza Longsong compresa ovviamente.”


“Vi prego, continuate.”


“Ho intenzione di costruire una città che si estenderà a Ovest fino alla Foresta Nebbiosa, e a Est fino alla Fortezza Longsong: includerà metà della Regione Occidentale all’interno dei suoi confini. Da allora in avanti, la Fortezza sarà la roccaforte orientale della città e la prima linea in difesa contro l’armata della Chiesa, invece che una città indipendente come è ora,” disse Roland in modo metodico. “In una tale regione, vasta ed in espansione, è importante la promulgazione delle stesse leggi in ogni luogo e la centralizzazione della loro esecuzione al Municipio della nuova città. Nessuna nobiltà potrà interferire negli affari della città, il che comprende anche le cinque nobili famiglie della Regione Occidentale.”


Petrov fu scioccato! Solo un anno prima aveva avuto il sospetto che il Duca Ryan avrebbe spostato la linea difensiva contro le bestie demoniache a Città di Confine sfruttando lo spazio tra le due città. Non si sarebbe mai aspettato che il Principe avrebbe utilizzato lo stesso metodo un anno dopo con una tale maggior risolutezza. Trasformare la Fortezza Longsong in parte della città? Poteva soltanto osare immaginare quanto enorme sarebbe stata!


Provò l’impulso di porre delle domande, ma si trattenne – se il Principe gli stava confidando questo progetto significava che ci aveva già riflettuto attentamente e nessuno lo avrebbe più fermato ora.


Petrov non osava mettere in discussione il principe. Il fallimento del Duca Ryan era impresso per sempre nella sua mente e gli faceva credere che questo uomo dai capelli grigi fosse invincibile... almeno per lui. L’unica cosa che avrebbe potuto fare era trarre profitto il più possibile da questo cambiamento.


“Avete detto che i nobili delle cinque famiglie non possono intromettersi negli affari della città, come potrà quindi la Famiglia Honeysuckle continuare a servirvi?”


Il Principe si fece silenzioso per un lungo momento, il che mise a disagio Petrov. Dopodiché ridacchiò e disse “Mi avete davvero sorpreso, Sig. Ambasciatore. Sia la vostra richiesta di riscatto della Fortezza che il vostro atteggiamento positivo di questo momento sono decisioni saggie e calcolate che si vedono raramente nei nobili.”


Dopo aver detto queste parole di lode, il suo sorriso svanì e disse con tono serio, “Finché la famiglia Honeysuckle sarà disposta ad accettare le mie regole, potrà continuare ad assistermi nel governo della regione Longsong.”


“Mio padre ed io saremo sempre ai vostri ordini...”


“Non sto parlando di individui singoli, ma dell’intera area”, lo interruppe Roland. “Da ora in avanti, i nobili sotto al mio governo avranno il possesso della loro terra, ma non il diritto di governarla: sia che riguardi le leggi, la loro esecuzione o altre politiche, dovranno tutti tener conto decreti del Municipio.”


“Uhm...” Petrov esitò.


“La terra potrà ancora esser passata alle generazioni successive, così come i titoli. Qualsiasi industria condotta dalla vostra famiglia, come fattorie o artigianato, saranno anch’esse di proprietà degli Honeysuckle assieme alla terra. È un vostro diritto innegabile, e vi prometto che resterà così. A parte i diritti di governo, non cambierà nulla riguardo alla terra che già disponete. Potrà addirittura fiorire ulteriormente sotto le nuove politiche.” Il Principe continuò “Certamente, puoi anche scegliere di tornare ai tuoi territori e continuare a vivere come un Lord feudale. Però in quel caso, sappi che una volta che avrò finito di costruire la mia nuova città ed iniziato ad espandermi, i territori da me conquistati non apparterranno più ai loro proprietari originali.”






Erre






 Erialis Petrov si dimostra intelligente ancora una volta. Non vedo l'ora che Roland combatta Timothy e la chiesa. ahahahah Detto questo da oggi fino a fine mese c'è la promozione di 4 euro a capitolo.


https://www.paypal.me/erialis








                                


                                



