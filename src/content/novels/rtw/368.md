---
title: Capitolo 368- Riempire i vuoti
pubDate: 2025-08-07T11:37:50.980Z
tags:
    - rtw
---










"Pensi davvero che sarà d'accordo?" chiese in un sussurro Usignolo all'orecchio di Roland quando Petrov se ne fu andato.


"Non saprei e anche se lo fosse, dovrebbe comunque convincere il Conte Hull per esserci in qualche modo d’aiuto" disse Roland mentre beveva un sorso del suo tè caldo. "Se suo padre continua a insistere sulla sua posizione di nobile, non ci sarà nulla che possiamo fare".


"Non riesci proprio a sopportare di vederlo andare, vero?" lei prese in giro.


"Certo che no" Roland increspò le labbra. "Per essere un nobile è sia intelligente che umile, a parte avere talento per la gestione degli affari. Se continua a studiare alla fortezza Longsong per un anno o due, diventerebbe sicuramente un affidabile funzionario governativo".


"Se riuscirà a convincere il Conte Hull, lascerai davvero che sia lui a governare Città del Re?"


"Se riuscirò a conquistare Graycastle, naturalmente la capitale sarà spostata altrove... Inoltre, le città che sono lontane dalla regione occidentale dovranno essere gestite da funzionari inviati dall'Occidente. Così come sono, i termini che ho posto potrebbero sembrare fantastici ma comunque legittimi".


Verso la fine della sua conversazione con Petrov, Roland lo aveva informato che d'ora in avanti, non avrebbe più nominato alcun nobile. Infatti, dopo aver consolidato Graycastle, progettava di creare un modello per la società del regno completamente nuovo, basato su quello di Città di Confine. Aveva intenzione di plasmare e creare un governo centrale con una sola voce di legge e una politica giudiziaria. Se Petrov avesse deciso di restare, era improbabile che la fortezza Longsong sarebbe stata la sua destinazione finale. Sarebbe potuto essere il sindaco di una grande città o il capo burocrate del nuovo governo centrale, nessuna delle due posizioni era impossibile per lui.


Spettava solo a lui decidere quanto sarebbe arrivato lontano nella società.


Roland sperava sinceramente che Petrov intuisse dalla conversazione che avevano appena avuto ciò che aveva lasciato sottinteso e ciò che si aspettava.


"Va bene allora, non è come se capissi queste cose comunque" Usignolo gli diede una pacca sulla spalla e continuò: "In ogni caso, la nuova strega arriverà presto… è meglio che tu vada da qualche altra parte per un po'".


"La interrogherai da sola?"


"Chiederò a Wendy di venire". Il suono delle sue risate risuonò accanto a lui. "Lei è molto più brava di me con queste cose".


L'unione delle streghe aveva stabilito una regola per motivi di sicurezza (la causa era stata sostenuta principalmente da Pergamena): prima di ogni ulteriore interazione con una strega sconosciuta, l’identità di quest’ultima doveva prima essere confermata da Usignolo. Questo metodo richiedeva che lei entrasse nella nebbia e anche che ogni Pietra della Vendetta Divina dovesse essere rimossa. Dunque, era meglio che Roland non fosse presente, per timore che l'estraneo si ribellasse e che accadesse qualcosa di inaspettato.


Pergamena aveva persino studiato una serie di 10 domande specifiche per determinare l’identità altrui. Ad esempio "da dove vieni", "qual è il tuo vero nome", "riconosci il principe", "hai intenzioni ostili verso il Principe" ecc. Dal momento che Usignolo poteva determinare soltanto la veridicità delle affermazioni di qualcuno che si basano sulle sue credenze, quella serie di domande vere/false mirava a stabilire le vere intenzioni del bersaglio senza lasciare scappatoie. Anche se potevano ingannarla una volta o due, non c'era modo di superare tutte le domande.


Roland non sapeva se ridere o piangere quando gli venne esposta questa misura, ma considerando le buone intenzioni delle streghe, non poteva far altro se non seguire questo piano.


...


Dopo aver lasciato la sala principale, Roland tornò nel suo ufficio e chiamò immediatamente Barov, il Primo Ministro del Municipio.


Dopo aver letto il rapporto di Petrov sulla scoperta di nuove streghe nella fortezza Longsong, Roland realizzò il suo errore. Sebbene avesse mandato Nana sul palco della Cerimonia d’Onore e riconosciuto l'esistenza di streghe a Città di Confine, nessun decreto ufficiale aveva mai spiegato il loro stato sociale e come dovevano essere trattate. Quindi, a Città di Confine poteva benissimo esserci una situazione simile a quella della fortezza, dove una volta risvegliatasi, una strega si nascondeva restando all’oscuro invece di rivelare i suoi talenti.


Nel secondo esatto in cui Barov entrò nella stanza, Roland ordinò immediatamente: "Voglio istituire un decreto di reclutamento a lungo termine, i dettagli sono in questo documento qui".


Barov prese la bozza e gli gettò un'occhiata sbrigativa: "Vostra Maestà... intende reclutare delle streghe con uno stipendio mensile di un intero oro reale?"


"Proprio così" annuì Roland. "È uguale al salario standard percepito dalle streghe della Unione delle Streghe". In quest’epoca solo per le posizioni più prestigiose si otteneva il salario mensile di un oro reale. In media gli stipendi e il tenore di vita di Città di Confine erano già ben al di sopra di quelli delle altre città. Gli stipendi più alti erano precipiti dagli impiegati nell'impianto di produzione degli acidi di 20 reali d'argento. Eppure, questo nuovo decreto stabiliva che il salario di una strega era cinque volte più alto di quello di una persona comune, cementando così la loro posizione nella società.


"Dal momento che vuole reclutare altre streghe, perché non manda direttamente delle persone a cercarle?" chiese Barov, "può usare lo stesso modo con il quale ha denunciato le spie dai cittadini. Dopo tutto, i loro occhi vedono più verità di chiunque altro".


"Anche il Primo Ministro del Municipio ha imparato a combattere [La guerra dei popoli]." Roland meditò, trattenendo la gioia nel suo cuore, "E dovrei offrire una ricompensa per scovarle? Che differenza ci sarebbe tra me e la chiesa, allora? "


"Però... lo sta facendo per reclutarle, la chiesa al contrario vuole impiccarle".


"Anche se lo specificassimo, le streghe esposte con la forza potrebbero pensare che in realtà le stiamo perseguitando. Nonostante le nuove streghe di Città di Confine potrebbero non conoscere davvero la persecuzione del popolo, lo stesso non si può dire per coloro che vengono da altrove" disse Roland, declinando la proposta di Barov. "La mia speranza è che possano far valere le proprie idee, e dare il loro contributo a Città di Confine".


Oltre alla paura delle streghe, Roland era anche preoccupato dell'effetto che avrebbe avuto dare una ricompensa alla popolazione. Probabilmente avrebbe rischiato di creare una nuova ondata di "cacciatori di streghe", o rendere le streghe delle "merci" preziose da produrre e trovare. Generare una strega sarebbe diventato più redditizio del duro lavoro. E a breve termine, la classe sociale delle streghe avrebbe acquisito una posizione superiore, ma a lungo termine avrebbe potuto danneggiare il "sogno americano" di Città di Confine per cui Roland aveva lavorato così duramente.


Quando Barov se ne andò, Wendy entrò immediatamente nello studio e mise i risultati del questionario sulla sua scrivania.


"Vostra altezza, abbiamo confermato la sua identità. Non ci sono problemi perché le sue risposte combaciano con quello che ha affermato il primogenito degli Honeysuckle".


"Visto?" Roland sorrise, "ve l’avevo detto che stavate prendendo troppe precauzioni".


"Tuttavia questo livello di cautela è necessario" insistette Wendy, "la sicurezza di Sua Altezza sarà sempre la nostra priorità".


"Va bene" acconsentì Roland, sentendosi improvvisamente un po’ toccato. Prese un respiro profondo e disse: "Portala qui allora".


La ragazza sembrava avere circa 15 anni, i suoi capelli sporchi erano di diverse sfumature di castano, i suoi occhi erano pieni di timidezza e leggermente impauriti. Sembrava che fosse la prima volta che metteva piede in una stanza con della tappezzeria, a giudicare dai suoi incessanti movimenti come se cercasse di stabilire dove posare i piedi.


Secondo le informazioni sul rapporto, si chiamava Carta ed era nata poco lontano dalla fortezza Longsong. Era diventata orfana durante una bufera di neve tre anni prima, una situazione che condivideva con molti dei monelli di strada della regione occidentale. Il destino di questi orfani era di solito quello di morire in cerca di cibo, o di unirsi ai topi di strada, diventando un ladro, un delinquente o un capro espiatorio.


"Tu ..." Roland fece una pausa, non sapendo cosa dire. La ragazza non era né forte e adattabile come Agatha, né determinata e decisa come Anna. Persino Luna Misteriosa e Lily, che venivano da delle situazioni simili, avevano alle spalle la sorellanza e la compagnia formatesi nell'Unione. Essendo una ragazza in un posto completamente nuovo, era probabilmente in un costante stato di panico, e molto probabilmente le sarebbe servito un lungo periodo per ambientarsi in quel nuovo posto. Dal rapporto di Petrov, la sua capacità di sciogliere la neve era molto probabilmente legata al controllo della temperatura.


"Ad ogni modo, non c'è bisogno di testare adesso la sua abilità. Possiamo imparare a conoscerla lentamente mentre si adatta a questo posto" con quel pensiero, Roland si rivolse a Wendy e disse: "Deve essere esausta dopo quel lungo viaggio, perché non la porti prima a fare un bagno e poi la lasci riposare un po'? Assicurati anche di farla restare nell'edificio delle streghe. Per quanto riguarda come usare il suo potere, occupatene tu, va bene?"


"Certo" sorrise timidamente, "Come desidera".






trad: Thea


edit: Erialis






 Erialis Povera bambina tra poco sottoposta ad un interrogatorio ...streghe cattive! Va bene vi ricordo la super offerta che durerà per tutto il mese ossia un capitolo a 4 euro.  https://www.paypal.me/erialis
                                


                                



