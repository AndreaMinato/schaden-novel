---
title: Capitolo 373- Un indizio all’Emporio
pubDate: 2025-08-07T11:37:50.980Z
tags:
    - rtw
---










Ferlin stava in piedi dietro la moglie e sorrideva dolcemente mentre la osservava scegliere i pezzi di carne da una bancarella.


Sarebbe sempre arrivato un momento in cui lo sguardo negli occhi di Irene sarebbe diventato più serio.


“In realtà… il prezzo di ogni pezzo di carne è in base al suo peso, quindi non devi perdere così tanto tempo per sceglierlo.”


“Così non va bene!” disse con assoluto rifiuto. “Sebbene sappia che ti piace la carne magra senza il grasso, il piatto così non avrà alcun sapore. Uno strato di carne grassa per ogni strato di carne magra farà migliorare le costolette ed è anche l’ideale da affettare e friggere. Devo scegliere con cura.”


Ferlin rise senza controllo. “Bene, prenditi il tuo tempo. Andrò a comprare un sacco di grano. La fila è piuttosto lunga quindi, quando hai fatto, vieni a cercarmi.”


“Okay” rispose Irene senza voltarsi.


Ferlin scosse la testa impotente e avanzò nell’Emporio verso la bancarella del grano.


Da quando la neve aveva iniziato a cadere, Lord Roland aveva montato attorno al mercato dei capannoni di legno che facevano da scudi antivento. Aveva anche pubblicato appositamente un annuncio con cui informava che, sebbene fosse inverno, le vendite all’Emporio non si sarebbero fermate.


Ciò implicava che durante i lunghi Mesi dei Demoni, Città di Confine avrebbe continuato a procurare delle forniture di cibo con stabilità.


Per gli abitanti della città questa misura aveva effettivamente garantito loro una pace mentale.


In confronto alla bancarella della carne, lo stand del grano era molto più frequentato dai clienti. Una lunga fila si era formata davanti al bancone e intorno vi erano due membri della pattuglia che indossavano delle uniformi nere, il loro compito era quello di mantenere l’ordine. A Città di Confine venivano chiamati con un solo nome: “poliziotti”.


Luce dell’Alba si era già abituato a vedere tutte le incredibili iniziative adottate da Lord Roland e un cambio di nome non era niente di che. Sapeva anche che il nome “membri della pattuglia” era comunemente associato a ladri e furfanti e perciò dandogliene un altro si dava un’impressione completamente diversa.


“Buon pomeriggio, Signor Eltek.” qualcuno nella fila lo riconobbe. “Anche lei è venuto a comprare il grano?”


“Rimanga qui con me.”


“Lasci che le ceda il posto.”


“No, non serve.” Ferlin agitò la mano e si fermò alla fine della fila. “Grazie.”


“Lei è così famoso,” disse ridendo un uomo di mezza età che si trovava davanti a lui, “non a caso è l’ex Primo Cavaliere della Regione Occidentale.”


Ferlin era leggermente stordito. “Lei sa del mio passato…”


“Ahahah, certamente. Questo non è un segreto a Città di Confine.” l’uomo si toccò il mento e sorrise. “I miei figli e figlie le sono molto affezionati. Da quando mio figlio più grande, Nat, ha sentito la sua storia, non la smette di dirci quanto voglia diventare anche lui un Cavaliere.”


“Tutto ciò appartiene al passato.” Ferlin scosse la testa. “E Sua Altezza non ha più bisogno di Cavalieri.”


“Questo perché abbiamo il Primo Esercito.” disse l’uomo con noncuranza. “In passato non mi sarei mai permesso di parlarle in questo modo.”


Infatti, quando era ancora un Cavaliere di Duke, la maggior parte della gente comune non osava nemmeno guardarlo dritto negli occhi. Le voci su di lui erano piene di parole non solo di invidia ed ammirazione ma, più comunemente, di paura. L’unica persona che si era azzardata a stabilire un contatto visivo con lui e che era stata in grado di parlargli in faccia senza farsi scrupolo del suo stato sociale, era stata Irene. La prima volta che si erano incontrati a teatro, il suo cuore aveva trovato la propria casa.


Quando era stato sconfitto e portato come prigioniero a Città di Confine, Ferlin aveva creduto che le conseguenze sarebbero state semplicemente un cambio del Lord per cui avrebbe lavorato. Non si aspettava minimamente che per molte persone sarebbe diventato un insegnante e che avrebbe ricevuto un diffuso rispetto.


La forma di rispetto mostrata ora nei suoi confronti era completamente differente da quella ricevuta nei vecchi tempi in cui era un Cavaliere. Le persone non lo evitavano più, anzi si avvicinavano a lui. Paragonato al rispetto mostrato mantenendo le distanze, in questa nuova situazione Ferlin si sentiva molto più a suo agio e soddisfatto.


Forse, l’essere Cavaliere non fa per me.


…


Dopo aver atteso per più di un quarto d’ora, finalmente arrivò il turno di Ferlin Eltek.


“Carta d’identità, per favore.” disse chi contava le persone, prima di rimanere sconvolta. “L’insegnate Ferlin?”


“Betty.” anche Ferlin era un po’ sorpreso che la ragazza dietro al bancone fosse una studentessa del suo primo gruppo di laureati. Ben presto capì e disse con felicità, “Lavori per il Comune ora?”


“Esatto,” rivelò un’espressione di gioia e si inchinò a Ferlin come se fosse stata a scuola. “Ora sono una tirocinante nella Sala dei Governatori e attualmente sto lavorando per il Dipartimento dell’Agricoltura.”


Ferlin non voleva far aspettare le persone dietro di lui, così presentò in fretta la sua carta d’identità insieme a sei argenti reali. “Vorrei comprare un sacco medio di grano.”


“Certo!” Betty registrò il suo nome sull’agenda e urlò verso la stanza sul retro. Un facchino uscì dal magazzino e mise un sacco di grano sul bancone. Il controllo e la selezione delle merci erano proibite in questa bancarella. Ogni sacco veniva precedentemente riempito e classificato come grande, medio o piccolo a seconda del suo peso. Un sacco piccolo poteva grosso modo sfamare due persone per un mese. I prezzi del cibo erano fissi e le fluttuazioni erano molto rare. Durante l’acquisto si doveva presentare la carta d’identità e il volume dell’acquisto per ogni consumatore era limitato. Ferlin comprendeva che l’obiettivo di questa misura era impedire ad una singola persona di comprare una grande quantità di merce, cosa che avrebbe poi causato una carenza di cibo per le altre persone che ne avevano veramente bisogno.


“Maestro, quando ha tempo, mi venga a trovare a casa.” Betty gli restituì la carta d’identità.


“Certamente.” rispose Ferlin sorridendo. Prese il sacco e se ne andò spostandosi di lato in modo che la persona successiva potesse fare il proprio acquisto. Irene non si vedeva da nessuna parte e immaginò che fosse perché si stava interessando ad altri prodotti. Così pensò di trovare un punto evidente e asciutto dove potesse posare il sacco e sedersi per riposarsi.


Proprio in quel momento, un’indistinta figura blu gli balenò davanti.


Luce dell’Alba trasalì e girò istintivamente la testa e poi sentì un brivido per tutto il corpo. Era una donna bellissima con degli splendidi lineamenti del volto e una chioma di capelli blu che si vedeva raramente in giro. Era il tipo di donna che nessuno avrebbe mai potuto dimenticare dopo averla vista per la prima volta. Ferlin sentì il sangue congelarsi in tutto il corpo. Ciò non a causa della straordinaria bellezza della persona, ma perché.. l’aveva già vista prima nella sala di famiglia.


Quando era giovane aveva chiesto più di una volta chi fosse la persona nel ritratto che era appeso ben in vista su una delle pareti della sala. Eppure suo padre aveva sempre mantenuto il silenzio. La persona era indubbiamente una donna, ma il suo ritratto era collocato più in alto di quelli degli altri suoi antenati. Fu solo una volta, mentre era ubriaco, che il padre la menzionò.


Se ricordo bene, la persona del ritratto è… la fondatrice del Clan Eltek.


Come… è possibile?


“Scusa per averti fatto aspettare.” La voce di Irene lo strappò dai suoi pensieri confusi. “Sono andata a scegliere delle uova e ho anche comprato un piccolo sacchetto di burro. Hai preso il grano?”


“Si…” rispose Ferlin con la mente altrove.


Ritornato a casa, continuava a vedere la figura della donna davanti ai suoi occhi. “Perché dovrei vedere un antenato del Clan Eltek mentre sono a Città di Confine?”


Dopo averci riflettuto a lungo, decise di fare un viaggio alla Fortezza Longsong.


Quando informò Irene del suo piano, lei si accigliò. “Non avevi rotto i rapporti con il tuo Clan? Perché vuoi tornare indietro?”


“Uh… perché,” disse esitante, “a causa di alcune questioni.”


“Diritti di successione?” disse Irene inclinando la testa. “Non è per questo. O è a causa di… una donna?”


“Ugh” rispose Ferlin. “Questo è impossibile!”


“Ma i tuoi occhi mi dicono che stai mentendo.” Spinse Luce dell’Alba contro la sedia e lo guardò dall’alto. “Hai promesso che saresti stato il mio Cavaliere e credevo che non avresti mai infranto questa promessa. È per questo che ora sono così curiosa… cosa potrà mai essere da non potermelo dire? Ricorda che nella fattoria nella periferia della Fortezza Longsong, ci siamo promessi di non nascondere nulla l’uno all’altra.”


Guardò negli occhi chiari e belli di lei. In qualsiasi momento Irene avrebbe voluto condividere tutto con lui, nel bene e nel male. Nonostante avessero vissuto così tante difficoltà insieme, non era mai cambiata.


Ferlin fece un respiro profondo e la tenne tra le sue braccia. Con voce sommessa le disse quel che aveva visto.


“Quindi questo è quel che è successo.” Dopo aver sentito la sua storia Irene annuì. “Vai.”


“Mi… credi?” ragionevolmente parlando, neanche lui stesso avrebbe creduto alla storia tanto assurda che un antenato fosse ancora vivo.


“Certo.” Battè le palpebre. “Questa volta, non hai distolto lo sguardo.”






Aki






 Erialis Le mogli ne sanno sempre una più del diavolo ahahaha povero Ferlin. Mi piace molto questa coppia spero che prima o poi ci parli anche di May e Carter.


Ora passiamo alle informazioni di servizio, abbiamo deciso di aprire una pagina su facebook dedicata alla nostra novel spero che apprezzerete l'idea!  
                                


                                



