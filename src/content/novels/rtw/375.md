---
title: Capitolo 375: L’ultimo desiderio
pubDate: 2025-08-07T11:30:06.741Z
tags:
    - rtw
---










Ferlin aveva abbastanza familiarità con il sotterraneo della residenza Eltek.


Quando era giovane, quel luogo era solito essere il suo parco giochi personale. Provava un immenso piacere nel trovare ogni sorta di strano oggetto riposto nelle scatole impolverate. Ovviamente, per questo motivo veniva spesso picchiato da suo padre che come punizione gli impediva di entrarvi da solo, ma lui, in qualche maniera, riusciva sempre a trovare il modo di intrufolarcisi.


Questa volta, fu il Signor Eltek a guidarlo nella stanza di pietra più lontana. Nelle quattro pareti della camera erano incastonati dei cristalli azzurri grandi come un pugno. Ferlin inspirò involontariamente dell’aria fredda. Con sua sorpresa, ogni blocchetto di pietra era fatto di Pietra Divina della Vendetta di alta qualità. Quando era un ragazzino non ne era a conoscenza, ma adesso, logicamente ne comprendeva gli effetti. Le pietre magiche d’alta qualità valevano un sacco di soldi, e quelle grandi come quelle nelle pareti sarebbero valse almeno cinque o seicento ori reali ciascuna.


La Famiglia Eltek è davvero così ricca?


Si ricordò improvvisamente che anche la mappa del tesoro era stata trovata in Casa Eltek.


Nella stanza di pietra c’erano delle scatole circolari disposte in cerchio, e la disposizione era simile a quella nei suoi ricordi. Il Signor Eltek prelevò un mazzo di chiavi dalla sua tasca e aprì la scatola più grande del cerchio. Un forte scricchiolio fu seguito dall’innalzamento immediato di una nuvola di polvere.


Ferlin trattenne il respiro e guardò all’interno della scatola. La parte interna era divisa in numerosi strati, come quella delle dressing boxes (1) usate dalle nobildonne, e in ogni strato vi erano poste delle pietre preziose di diversi colori.


“Quale antenato l’ha tramandata?”


“Non mi recavo qui da molto tempo.” Sospirò il Signor Eltek. “Ogni volta che vedo queste pietre magiche, vorrei ricordare degli eventi passati che mi hanno raccontato i miei antenati. “


“Pietre Magiche?” chiese Ferlin sorpreso.


“Sì, sono degli oggetti preziosi che solo le streghe sono in grado di usare.” Annuì lui. “Questa è una lunga storia. La nostra famiglia è stata istituita sotto la benedizione di una strega.”


Il padre di Ferlin cominciò a raccontare la storia della famiglia. Alcuni dettagli del suo racconto erano diversi da quelli che lui aveva sentito dire da bambino. Il primo antenato degli Eltek in realtà non proveniva dalla Regione Occidentale, bensì dalle remote ed inesplorate Terre Selvagge, che si trovavano dietro la Catena Montuosa Invalicabile.


Gli occhi di Ferlin si spalancarono gradualmente. Non immaginava che il ritratto potesse celare un segreto così straordinario.


“Il fondatore della nostra famiglia, l’Antenata Agatha, istituì, insieme a molte altre streghe, un grande reame in cui le streghe facevano parte della classe dominante, simile all’odierna nobiltà. Si trattava di un’offensiva per i demoni provenienti dall’Inferno, che avevano provocato il declino del regno. Nella battaglia finale, i sopravvissuti fuggirono in diverse direzioni. Agatha guidò un gruppo di persone verso la Torre di Pietra nella Foresta delle Ombre per raccogliere materiali sperimentali, mentre un altro gruppo seguì le truppe a Graycastle – all’epoca, la terra in cui infine è stato costruito il Regno era arida e desolata.”


“I nostri avi facevano parte dell’altro gruppo?” chiese Ferlin con voce roca.


“Esatto, lui era la governante di Agatha. Pertanto avrebbe dovuto seguirla nella foresta, ma si rannicchiò e chiese di poter rimanere indietro per occuparsi dei materiali. La sua richiesta venne accettata dalla sua padrona.” Parlò il Signor Eltek con voce profonda. “Dovresti sapere che cosa significa.”


Ferlin annuì. La governante, generalmente, era la persona di cui la padrona si fidava di più all’interno della casa, oltre ai suoi famigliari. Il più delle volte, la governante avrebbe dovuto accompagnarla ovunque lei volesse, a meno che non gli avesse ordinato di non farlo. In un certo senso, proporre un proprio allontanamento era equivalso al tradirla, anche se quest’ultima non si era opposta.


“Quando arrivò alla Regione Occidentale, iniziò a provare rimorso per ciò che aveva fatto, e registrò i suoi sentimenti in un libro.” Il Signor Eltek tirò fuori un libro dalla copertina nera da un’altra scatola e lo consegnò a suo figlio. “La sua padrona non fece mai ritorno e, dopo ciò, lui si distaccò dall’Unione, lasciando il campo profughi. Portò con sé molti servitori e si sistemò in questo pezzo di terra, che doveva ancora essere coltivata.”


Ferlin afferrò il libro dalla copertina nera senza aprirlo. Piuttosto, pensò a qualcosa di spaventoso. “Quindi, questo significa che voi sapevate fin dall’inizio che tutto ciò che la Chiesa stava facendo era sbagliato?”


Se in passato le streghe hanno combattuto contro i demoni, perché adesso vengono bollate come sgherri del Diavolo? Sotto c’è sicuramente molto più di quel che sembra.


“Lo so, ma non potevo fare niente.” Disse il Signor Eltek con calma. “Se una strega fosse stata trovata nel nostro territorio, avrei sicuramente aiutato a nasconderla. Ma alla Fortezza, a causa del dissenso del Duca Ryan, non avrei potuto farlo – lui odiava le streghe più di quanto non le odiasse la Chiesa. Dai registri di alcuni nostri successivi antenati, è evidente che loro hanno agito come me… a parte il fatto che non hanno mai informato i sopravvissuti di ciò che accadde nel ‘Regno’ delle Streghe.”


“Questi sopravvissuti fanno ancora parte della casata?”


“Certo che no, sono già tutti nelle loro tombe.” Distese le sue mani. “Era molto raro vivere sino ai 60 o 70 anni di età, ed essendo umani alla fine sono invecchiati e morti.”


“Ma voi credete che il nostro primo antenato sia ancora in vita.”


“Questa è solo una possibilità – le streghe hanno svariate abilità ma non sono in grado di procreare, ecco perché ho fatto questa supposizione.”


Ferlin meditò per un breve istante e poi cambiò argomento. “I nostri avi non hanno mai pensato di entrare nella Foresta delle Ombre e cercare l’Antenata Agatha?”


“Ѐ più facile a dirsi che a farsi.” Suo padre scosse il capo. “Se anche le streghe non sono riuscite a fare ritorno sane e salve, dei comuni mortali sarebbero andati incontro alla morte se avessero messo piede nella foresta. Inoltre, 400 anni fa, la Regione Occidentale era terra di nessuno con bestie e giungle ovunque. Ѐ stato estremamente difficile sistemarcisi, e poi non c’era tempo di occuparsi di altri problemi. Tuttavia, in realtà, i nostri predecessori hanno scritto nei loro testamenti che speravano che, un giorno, un discendente sarebbe entrato nella Torre di Pietra della Foresta delle Ombre, anche solo per dare un’occhiata.”


Luce dell’Alba fece un profondo respiro e aprì il libro impolverato. Sin dalla prima pagina, poteva già sentire un senso di rimorso scritto tra le righe. Gran parte delle scritte erano sbiadite col tempo, ma forse era proprio quello ad accentuare i dolorosi sentimenti dei suoi antenati. Dopo aver letto per molto tempo, finalmente arrivò all’ultima pagina del libro dove erano riportate le loro volontà, che somigliavano più a dei desideri irrealizzati.


Molto probabilmente, quella era la pagina che aveva reso emotivo suo padre la notte in cui era ubriaco.


In qualità di ex cavaliere lui stesso, poteva immedesimarcisi.


“Volete che la trovi?” chiese Ferlin dopo un breve silenzio. “Se è davvero Agatha, allora deve trovarsi al castello del Principe. Per quanto ne so, molte streghe sono riunite lì.”


“Le streghe sono riunite al castello?” rispose il cavaliere mentre era assorto nei suoi pensieri. “Non c’è da stupirsi del fatto che la Fortezza Longsong abbia fatto un annuncio per reclutare streghe pochi giorni fa. Pare che Sua Altezza sia intenzionato a diventare un nemico della Chiesa.” Poi, scosse il capo. “No, non devi trovarla.”


Ferlin ne rimase stupito. “Non volete vederla?”


“Un’antenato non può far visita ad un discendente, sarebbe sbagliato.” Ridacchiò il Signor Eltek. “Naturalmente, saremo noi a farle visita.”


“N… Noi?”


“Certo. Ti seguirò a Città di Confine.” Suo padre gli accarezzò la guancia e sorrise. “Prendi tutte queste cose. Se è davvero Agatha, l’ultimo desiderio dei nostri avi potrà finalmente essere realizzato.”


Haru






   


 Erialis Vado veloce perchè ho tanto da dire: (1)


Verso la fine del diciottesimo secolo, i dressing cases venivano prodotti specificamente per accompagnare i gentiluomini dell’alta società durante i loro viaggi. Originariamente erano piuttosto funzionali ma la dicevano lunga sul benessere e il posto in società dei loro proprietari, dato che all’epoca, viaggiare era un’attività intrapresa dall’élite. I dressing cases dei gentiluomini potevano contenere bottiglie e barattoli per le colonie, dopobarba e creme nonché il necessario per radersi e strumenti per la manicure. Quando quelle scatole diventarono più popolari, con esse vennero inclusi molti altri accessori da viaggio. Dai primi anni dell’Età Vittoriana, anche le signore iniziarono a viaggiare e improvvisamente i loro bisogni divennero tutt’altro che utilitari! I dressing cases per le signore potevano contenere un’ampia gamma di bottiglie decorative e barattoli nonché una vasta serie di strumenti di bellezza, tutti studiati tenendo a mente il puro lusso. L’esterno della scatola divenne importante quasi quanto l’interno e quei contenitori iniziarono ad essere impiallacciati con dei bei legni esotici provenienti da ogni parte del mondo.Quelle scatole, con i loro prezzi eccessivi, ora sono considerate delle vere opere d’arte e di bellezza a tutti gli effetti, e vengono spesso acquistati come status symbol al posto dei veri compagni di viaggio.


TNT di Haru: I capitoli come questo sono quelli che preferisco tradurre. La famiglia Eltek ha alle spalle una storia interessante, chi lo avrebbe mai detto! Sono felice che il padre di Ferlin lo abbia accolto e ascoltato, e che alla fine abbia deciso di seguirlo a Città di Confine per incontrare Agatha. Anche se comprensibile, il comportamento di suo fratello Miso (vedi capitolo precedente) non mi è piaciuto affatto. Luce dell’Alba è davvero un brav’uomo di sani principi e i sentimenti che prova per Irene dimostrano che l’amore è più forte di tutto. Voi che ne dite? Vi è piaciuto questo capitolo?


TNT Erialis: Sono d'accordo, il padre di Ferlin ha una mentalità aperta e ora si scopre anche perchè. Chissà come reagirà Agatha col carattere che ha.


 


     
                                


                                



