---
title: Capitolo 377- A basse temperature
pubDate: 2025-08-07T11:37:50.981Z
tags:
    - rtw
---










Il sistema di riscaldamento con caldaia non era troppo complicato e consisteva sostanzialmente nel bollire dell’acqua e distribuirne il calore nelle stanze attraverso tubi e caloriferi. Il calore poteva essere portato da acqua o vapore, e Roland aveva preferito il secondo perché aveva una temperatura più alta ed era più adatto. Finché la caldaia fosse rimasta in funzione, la pressione del vapore avrebbe riempito i tubi con goccioline d’acqua calda senza l’aiuto di una pompa.


Ovviamente, c’erano anche dei limiti nell’avere un sistema di riscaldamento a vapore. I tubi erano sempre sottoposti a pressione molto alta, quindi un’infrastruttura debole avrebbe potuto provocare perdite o addirittura esplosioni. Il vapore avrebbe raggiunto temperature dai 200 ai 300 gradi Celsius, rendendolo estremamente dannoso per la pelle umana e perciò alzando gli standard di sicurezza di un sistema di riscaldamento a vapore. La tecnica di Anna che brandiva il Fuoco Nero, insieme al rivestimento di Soraya, garantiva l’integrità del sistema e riduceva al minimo questi rischi.


Roland aveva anche installato una valvola automatica sulla caldaia, che seguiva gli stessi principi del regolatore centrifugo (1) della macchina a vapore. Quando la pressione della fornace si fosse alzata troppo, la rotazione ad alta velocità del volano avrebbe tirato su la valvola, rilasciando il vapore e abbassando la pressione.


L’ultima misura di sicurezza era stata collocata tra la caldaia e i due tubi di riscaldamento principali. Roland aveva chiesto ad Anna di incidere vari solchi intorno al tubo di rame di collegamento per diminuirne la forza, proprio come nel design delle lattine. Anche se la valvola a pressione non si fosse accesa, l’esplosione sarebbe comunque rimasta contenuta nella caldaia e non avrebbe ferito nessuno nella stanza.


Il castello era stato trasformato completamente da quando il sistema di riscaldamento era entrato in funzione.


I vestiti pesanti invernali delle streghe erano stati sostituiti con indumenti autunnali sfoderati. Vedere le ragazze parlare e ridere nel loro abbigliamento colorato aveva motivato moltissimo Roland a lavorare.


Certo, quelle strutture potevano solo far da supplemento al loro stile di vita e aiutare e creare un ambiente lavorativo migliore.


Il suo prossimo compito era molto più importante e avrebbe determinato il futuro della Regione Occidentale.


Doveva trovare un modo per produrre ammoniaca sintetica e dipendere di meno dal nitrato, che avrebbe permesso alla produzione di esplosivi chimici di raggiungere nuove vette e soddisfare la quantità necessaria per l’utilizzo di armi da fuoco automatiche.


Se ci fosse riuscito entro la fine dell’inverno, gli sarebbe stato senza dubbio d’aiuto nell’offensiva che aveva pianificato in primavera.


Roland convocò Kyle Sichi e Agatha nel suo ufficio.


“Come avete lavorato insieme negli ultimi giorni?” chiese sorridendo. Kyle Sichi era il Capo Alchimista di Città di Confine, ma oltre al suo amore per l’alchimia, raramente s’interessava ai sentimenti o alle opinioni della gente. Al contrario, Agatha proveniva dal Regno delle Streghe di quattro secoli prima ed era un membro orgoglioso della Società di Ricerca, l’istituzione investigativa più prestigiosa del regno. Entrambi erano schietti ed avevano caratteri molto reattivi. Roland si preoccupava spesso che potessero litigare, ma aveva bisogno che lavorassero insieme per produrre i nitro-esplosivi e l’ammoniaca. Perciò, doveva controllarli personalmente, perché se avessero litigato, solo lui sarebbe stato capace di mettere a posto le cose.


“Molto bene.” Le parole di Kyle sconvolsero Roland. “Le abilità della Signorina Agatha sono di grande aiuto ai miei esperimenti. Ho trovato la temperatura stabile per la sintesi della nitroglicerina, e non ci sono stati problemi nella preparazione del laboratorio, quindi al momento stiamo testando la possibilità della produzione industriale. Niente di questo sarebbe possibile se non fosse per le coperture di ghiaccio… Oh, perdonatemi, ero così impegnato che ho dimenticato di informarvi di ciò.” Si fermò e disse, “Comunque, se mi avete convocato qui per chiedermi di questo, posso tornare al mio laboratorio adesso? Ho ancora tante cose da fare.”


“Uhm… è così?” Roland guardò Agatha, e lei annuì.


“Sir Kyle possiede una cultura straordinaria, specialmente per quanto riguarda gli elementi, in un certo senso è simile a quella della Società di Ricerca. Collaboriamo proprio bene, e se lui fosse stato a Taqila, sarebbe stato sicuramente accettato dall’Unione.”


“E’ stato davvero più facile per due persone schiette andare d’accordo? Pare che mi stessi preoccupando per niente. Ma perché il Capo Alchimista è più rispettoso nei confronti della strega che nei miei? Che tristezza…” pensò Roland fra sé, e si schiarì la gola. “Allora sono sollevato. Vi ho radunati qui per assegnarvi una nuova ricerca.”


“Prego.” Kyle si tirò su non appena udì la parola “ricerca”.


“Come ho detto prima, ci sono molti gas diversi nell’aria, ed è il momento di usarli. Secondo la ‘Chimica Elementare’, ossigeno e azoto costituiscono il 99% dell’aria, e ho bisogno di separare questi due gas per la produzione chimica,” spiegò Roland.


Kyle stette in contemplazione per un momento. “Intendete dire che dovremo separarli sfruttando le loro caratteristiche differenti, come il loro punto di ebollizione e di fusione?”


“Esatto.” Roland annuì. “Condensare e poi riscaldare nuovamente i gas. Poiché il punto di ebollizione dell’azoto è più basso di quello dell’ossigeno, esso può essere distillato dal liquido per primo. Visto che la temperatura richiesta è di molto al di sotto del punto di congelamento dell’acqua, è difficile condurre l’esperimento con metodi convenzionali, quindi le abilità di Agatha sono cruciali.”


“Trasformare l’aria in un liquido,” disse Kyle, lisciandosi la barba. “Sembra molto interessante.”


“Se la temperatura venisse abbassata abbastanza, potrebbero congelarsi in dei solidi,” disse Roland sorridendo. L’alchimista probabilmente non si sarebbe mai immaginato che il gas apparentemente inafferrabile potesse essere tenuto in mano – purché venissero state adottate misure anti-gelone adeguate.


Agatha domandò confusa, “Ho sfogliato un po’ quello stesso libro, ma non ho letto nulla sull’aria che viene congelata in una varietà di gas.”


“E’ difficile distinguerli ad occhio nudo perché sono mescolati insieme e non mostrano strati diversi,” spiegò Roland. “Il primo passo è eliminare il diossido di carbonio, che ha il punto di congelamento più alto, ma costituisce una percentuale molto piccola dell’aria, quindi la sua forma solida non si noterebbe neanche. Successivamente, l’ossigeno e l’azoto si fonderebbero, emettendo una tinta azzurra. Se non vengono divisi, sembrano una sostanza pura, ma in realtà l’azoto liquido è incolore.”


“Cosa dovremmo fare?”


“Prima di tutto, preparare il recipiente per la distillazione.” Il Principe sorrise. “E’ un progetto molto importante.”


Non c’era dubbio che dipendere solamente da Agatha non sarebbe bastato. Il vetro poteva rompersi facilmente sotto ripetuti cambiamenti di temperatura, quindi i recipienti per l’aria liquida potevano essere fatti solo d’acciaio. Non era difficile per Anna, ma l’involucro chiuso avrebbe reso impossibile vedere l’aria liquefatta cambiare durante il processo di riscaldamento. Perciò, l’Occhio Magico di Sylvie era necessario per osservare la situazione all’interno del recipiente. Poi, Agatha avrebbe registrato sia il consumo di magia al punto di ebollizione dell’azoto, sia le temperature stabili di produzione.


Solo per la preparazione ci vollero tre giorni.


Quando il recipiente fu completato, Roland si recò al laboratorio chimico per supervisionare di persona il primo esperimento di separazione dell’ossigeno e dell’azoto della città.


Meiling










 Erialis Questi sono i capitoli che ti fanno "amare" la novel ahaha dai è uno dei migliori, ce ne sono stati di peggio anche a causa della traduzione sballata degli inglesi ricorderò sempre il motore panther per indicare invece un motore a scoppio -.-''


(1) Parliamo di regolatore centrifugo e dato che io non ne so nulla vi lascio il link di "santa wiki" :  https://it.wikipedia.org/wiki/Regolatore_centrifugo 
                                


                                



