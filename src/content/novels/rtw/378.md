---
title: Capitolo 378- Ossigeno e Azoto
pubDate: 2025-08-07T11:37:50.981Z
tags:
    - rtw
---










Agatha, Sylvie, Chavez e Kyle Sichi avrebbero condotto l’esperimento. Roland aveva richiesto che Carter, Ascia D’Acciaio, Barov e tutte le altre streghe dell’Unione delle Streghe fossero presenti al laboratorio, dato che era un esperimento di grande valore pratico ed educativo. Il Quinto Laboratorio era stato scelto per questo evento, dato che era il più grande, abbastanza spazioso da contenere una dozzina di persone.


Considerando che l’esperimento era il primo del suo genere, Roland aveva costruito un contenitore cilindrico ad altezza umana e di un metro di diametro invece che un distillatore (1) gigante. L’interno del contenitore era stato diviso in tre parti. L’aria sarebbe entrata nel contenitore attraverso il fondo e passata poi nelle altre due parti superiori.


Prima di frazionare l’aria, Roland diede una semplice lezione di chimica, spiegando cosa sarebbe successo ed anticipando alcune domande per farli ragionare e cercare di dare una risposta da soli. Era uno stratagemma usato dagli insegnanti di chimica per intrigare gli studenti ed enfatizzare gli effetti della lezione.


“...Teoricamente, quando Agatha raffredderà il contenitore abbassando la temperatura interna, l’aria all’interno inizierà a condensarsi gradualmente diventando un liquido, e gocciolerà giù nel fondo del contenitore attraverso i buchi sul piatto. Quindi quando vedrai del liquido sul fondo, faccelo sapere per favore.”


Roland spiegò poi a Sylvie i dettagli, in quanto solo lei era in grado di vedere dentro al distillatore e di descrivere i cambiamenti.


Sylvie annuì scetticamente, “Vedrò davvero apparire del liquido? Non sarà soltanto vapore acqueo all’interno del distillatore?”


“No, è diverso. L’aria liquefatta è blu, completamente diversa dal vapore acqueo.” Disse Roland scuotendo la testa, poi aggiunse, “Inoltre, a quella temperatura il vapore acqueo si cristallizzerebbe in ghiaccio molto prima dell’aria.” Poi fece gesto ad Aghata e disse “Iniziamo!”


“Aspetta... Non dobbiamo chiudere il buco alla base del recipiente ora?” chiese lei.


“Bloccalo più tardi. Altrimenti non ci sarà aria a sufficienza all’interno del recipiente per osservare cambiamenti significativi.” Dato che era soltanto un esperimento, aveva optato per la via più semplice per l’ingresso dell’aria – quando la temperatura dell’aria all’interno del recipiente si sarebbe abbassata rapidamente, la pressione all’interno sarebbe crollata e conseguentemente avrebbe risucchiato altra aria all’interno del recipiente stesso. Nella produzione di massa, abbassare la temperatura dell’aria richiedeva un consumo molto elevato di energia e l’aria sarebbe fuoriuscita continuamente, quindi questo tipo di raffreddamento era considerato inefficiente e raramente applicato nella pratica. I poteri magici di Agatha però avrebbero potuto abbassare la temperatura del recipiente molto più efficacemente di qualsiasi strumento refrigerante, risparmiando a Roland la fatica di costruire una pompa per l’aria.


Agatha fece un respiro profondo e poggiò le mani sul distillatore.


Dopo circa mezzo minuto, poteva chiaramente sentirsi un fischio, in quanto l’aria passava rapidamente all’interno del condotto d’entrata. Si poteva vedere ad occhio nudo della brina bianca espandersi rapidamente attorno al foro del condotto – l’acqua contenuta nell’aria nelle vicinanze si era solidificata velocemente, aderendo alle superfici del distillatore. Anna trasformò il suo Fuoco Nero in filamenti per ripulirlo dalla incessante cristallizzazione dell’acqua.


“Vedo apparire del liquido sul piatto, ma c’è della brina bianca all’interno.” Disse Sylvie un momento più tardi, stupita.


“La brina bianca potrebbe essere vapore acqueo solidificato o la cristallizzazione dell’anidride carbonica”, spiegò Roland. “Considerato che c’è solo una piccola parte di anidride carbonica all’interno dell’aria, la maggior parte dovrebbe essere vapore acqueo solidificato.”


Durante una normale produzione, l’aria sarebbe dovuta essere essiccata prima di venire risucchiata all’interno del distillatore, altrimenti il vapore acqueo solidificato avrebbe bloccato i piatti separatori e i fori, riducendo quindi l’efficienza di produzione.


Alcuni minuti più tardi, Sylvie riportò a Roland che del liquido azzurro chiaro riempiva la parte inferiore del recipiente. Roland ordinò subito a Soraya di chiudere i fori del condotto di entrata dell’aria e di sigillarli con un rivestimento.


Il passo successivo era riscaldare il contenitore, passaggio cruciale in questo esperimento.


Nel momento in cui l’aria liquefatta si fosse scaldata, l’azoto avrebbe raggiunto per primo il punto di bollore, vaporizzandosi e fuoriuscendo  a causa dei punti di ebollizione diversi tra ossigeno e azoto. In questo modo i due elementi potevano essere separati. Dato che Roland aveva dimenticato la temperatura esatta alla quale l’azoto avrebbe raggiunto il punto di ebollizione, e dato che non c’era nemmeno modo di misurarlo, il controllo della temperatura sarebbe dipeso tutto da Agatha. Se fosse riuscita a riscaldare il distillatore alla giusta temperatura, il gas d’azoto sarebbe fuoriuscito dal tubo di scappamento e il liquido sul fondo sarebbe diventato sempre più blu, con un incremento della purezza dell’ossigeno.


Fortunatamente, Agatha era familiare con il controllo del potere magico. Aggiustò con accuratezza la variazione di raffreddamento, aumentando la temperatura lentamente. Dopo un po’, Sylvie osservò che il liquido aveva iniziato a bollire. Vide delle bolle attorno al tubo di rivestimento che era collegato dentro all’acqua. Allo stesso tempo, Kyle Sichi raccolse diverse bottiglie di gas, usando il metodo di raccolta del gas di drenaggio.


“È azoto questo?” disse Tilly torcendo le labbra, “non vedo nulla.”


“È esattamente la domanda che vi ho posto poco fa,” disse Roland, “Come possiamo dimostrare che è diverso dall’aria?”


“Fai un test con un pezzo di legno in fiamme,” rispose Tilly per prima, “Lo spegnerà immediatamente se è azoto. Secondo la Chimica Elementare, qualsiasi cosa ha bisogno di ossigeno per bruciare.”


“Raffreddalo nuovamente e condensalo”, disse Agatha dopo aver riflettuto per un attimo, “Non hai detto che l’azoto è trasparente quando liquefatto?”


“Perché non estrarre il liquido rimante nel recipiente e provare che si tratta di ossigeno puro? Facendo così possiamo verificare la diversa composizione dell’aria.” Suggerì Anna.


Nel laboratorio, solo i pochi che imparavano in fretta proposero diversi metodi ed accesero una discussione, mentre gli altri rimasero in silenzio. Roland si guardò attorno e vide che Usignolo, Andrea, Maggie, il Direttore del Municipio e il Capitano dei Cavalieri Carter erano tutti confusi e persi. Ascia D’Acciaio, il Comandante del Primo Esercito, al contrario, mantenne sempre la stessa espressione. Roland credeva che Ascia D’Acciaio avrebbe annuito qualsiasi cosa avesse detto, probabilmente.


Roland tirò un sospiro sconsolato. “Sembra che la lezione di chimica sia un tantino al di sopra del loro livello.” Pensò in silenzio


Forse gli unici che davvero condividevano la felicità di Sua Altezza, al momento, erano Kyle Sichi e Chavez.


“Sua Altezza è davvero... strabiliante,” esclamò il giovane alchimista, “Avete provato che ciò che è scritto nella Chimica Elementare è vero. Temo che a nessuno degli alchimisti sia mai passato per la testa che l’aria attorno a noi sia tanto complicata.”


“Con l’ossigeno puro, è possibile osservare reazioni di ossidazioni più intense, vero? Ora potrò provare diversi esperimenti.” Disse Kyle eccitato.


Roland annuì e improvvisamente gli venne in mente un’idea.


L'azoto era la materia prima più importante per l'ammoniaca sintetica. L’azoto ad alte temperature e sotto alta pressione faceva reazione con l’idrogeno, era quindi l’elemento più importante per la sintesi dell’ammoniaca, usata nella manifattura di fertilizzante all’azoto e nella sintesi degli ossidi di azoto, che a loro volta potevano essere impiegati nella produzione di acido nitrico. In ogni caso, per poter portare a termine questo piano, sarebbe stato necessario molto lavoro e avrebbero dovuto realizzare molti strumenti come pompe per l’aria e contenitori per i gas sottovuoto. Anche se Carta avesse avuto i poteri ti catalizzazione, sarebbero stati necessari diversi test.


Ora, con ossigeno e azoto puro, perché non cercare di creare monossido di azoto?


La reazione con l’ossigeno e l’azoto in natura non era automatica essendo una reazione esotermica che richiedeva energia esterna, come una scarica elettrica in cui un arco elettrico può riscaldare istantaneamente l’aria fino ad una temperatura di mille gradi. Ecco la spiegazione per cui i posti in cui avvengono frequentemente tempeste di fulmini e saette hanno terreni più fertili, e perché l’ammoniaca era stata spesso usata per produrre acido nitrico nell’industria chimica. Il metodo elettrico di produzione non era una pratica comune in quanto costava troppa energia e richiedeva un equipaggiamento estremamente di alta qualità.


Tuttavia era il metodo più efficiente in caso di emergenza, in quanto non richiedeva nessuna catalisi, bastava semplicemente una costante scarica elettrica... di fatto, ogni altro metodo di generazione di alte temperature che avrebbe raggiunto un arco elettrico avrebbe avuto effetto ugualmente.


Roland naturalmente pensò a Fuoco nero.


Era sicuro che sarebbe stato semplice per Anna manipolare il suo Fuoco nero, il che sarebbe stato un’efficace e potente scarica elettrica. Quello che serviva ora per produrre del monossido di azoto era un mix di ossigeno e azoto purificato in proporzioni adatte e versare la miscela dentro ad un reattore a tenuta stagna.


Decise di provarci.










 Erialis Tanto lo sapete che i capitoli tecnici vanno in coppia accettatelo come faccio io, in realtà mi aiuta a rispolverare conoscenze perdute ahaha- (1) Distillatori: tutti sappiamo cosa sono giusto? Li vediamo nei film, anime nei laboratori a scuola e via discorrendo quindi invece di dirvi come vengono fatti questi strumenti direi che vi offro una breve storia sulla distillazione che ovviamente nell'antichità era più lagata alla parte alimentare e di bellezza più che altro. Il primo link è più generico quello interessante per chi volesse approfondire è questo.  Vi offriamo anche un breve link sul ciclo dell'azoto.  Vi ricordo la nostra pagina facebook.
























                                


                                



