---
title: Capitolo 379: Attacco
pubDate: 2025-08-07T11:30:06.741Z
tags:
    - rtw
---














“Più veloci!”


“Tieni le mani ben salde. Inserisci un proiettile alla volta nel caricatore!”


“I tuoi compagni di squadra al fronte hanno bisogno di te velocemente, altrimenti darai possibilità al nemico di avvicinarsi ed ucciderti!”


“Non guardarti attorno. Rimani concentrato nel lavoro delle tue mani!”


“Fintantoché i tuoi compagni di squadra sparano, tu devi solo continuare a ricaricare!”


Nel campo militare del Primo Esercito, Lord Brian stava incitando a gran voce le nuove reclute a far pratica, e Nail era tra questi.


Non era una nuova recluta, ma al contrario un veterano del Primo Esercito. Dopo che la Milizia aveva sconfitto le bestie demoniache sotto la guida di Sua Altezza, si era unito all’Esercito su forte consiglio di Testa di Ferro. Usando le parole di Testa di Ferro, sarebbe stato molto più promettente portare un fucile a pietra focaia e combattere proteggendo Sua Altezza e Miss Nana che passare il resto della sua vita a lavorare nella miniera.


Poco dopo che Nail si era unito alla Milizia, questa era stata riorganizzata nel Primo Esercito. Sotto la guida del Principe Roland e di Lord Ascia D’Acciaio, l’Esercito nel quale serviva aveva sconfitto non solo le bestie demoniache, ma anche i grandi nobili che era solito considerare invincibili. Avevano abbattuto il Duca Ryan ed addirittura prevenuto che le truppe di Timothy, il nuovo re, mettessero piede a Città di Confine. Dopo quelle battaglie, Nail era stato promosso a leader nella Squadra degli Acciarini.


Tuttavia, secondo la tradizione del Primo Esercito, ogni volta che arrivava un grande numero di nuove reclute, alcuni veterani venivano scelti per far parte del plotone appena formato. Avrebbero vissuto e mangiato assieme alle nuove reclute e li avrebbero accompagnati nelle esercitazioni come istruttori. Appena aveva scoperto di essere stato scelto per quel ruolo, Nail inizialmente aveva accettato l’incarico controvoglia. Era riluttante all’idea di allontanarsi dal fronte e dai suoi compagni di battaglia, ma ripensando ai veterani che lo avevano aiutato quando era stato lui stesso una recluta nell’Esercito, non aveva avuto altra scelta che accettare l’incarico.


A quel tempo, l’istruttore della sua squadra era Lord Brian, che ora era il comandante del Primo Battaglione nella Squadra degli acciarini.


Nail sperava che un giorno sarebbe diventato qualcuno come Lord Brian, indossando una medaglia conferitagli da Sua Altezza e dando gli ordini a circa mille soldati. Testa di Ferro aveva ragione. “Questo lavoro è molto più promettente che far funzionare una macchina a vapore di fronte ad una miniera.”


“Mio Lord, per quanto dovremo continuare ancora questa esercitazione?” Farfugliò un giovane uomo del suo plotone. “Sta ancora nevicando.”


“Continua ad esercitarti finché non finirai di ricaricare in circa un minuto con gli occhi chiusi,” Disse Nail fermandosi di fronte a lui. “Sei Haimon, giusto? Ricordati di dire “Rapporto” prima di parlare. È una regola della Prima Armata!”


“Rapporto”, gridò il piccolo uomo al fianco di Haimon, mentre con le mani continuava a riempire il caricatore, “avremo uova per cena stasera?”


A questa domanda, molti soldati del plotone iniziarono a leccarsi i baffi.


Nail non poté che sorridere. Durante le due settimane di rigidi allenamenti militari aveva capito che una scorta di cibo sufficiente era un fattore altrettanto importante per mantenere questi nuovi soldati dei Territori del Nord e del Sud ben disciplinati anche durante le giornate nevose. Disponevano di porridge e carne secca salata ad ogni pasto, talvolta anche qualche pezzo di pesce marinato o addirittura delle uova. Tuttavia quest’ultime erano fornite solo dopo una battaglia contro le bestie demoniache o durante le esercitazioni sul campo.


“Beh, dovresti chiederti se le bestie demoniache verranno a Città di Confine piuttosto.” Chiodo scrollò le spalle “Come ti chiami?”


“Al Amaro, mio Lord”, rispose il piccolo uomo.


“Ti ci è volta quasi metà giornata ad inserire un solo proiettile. La mia vicina di casa, una signora anziana, è molto più sveglia di te,” Nail si fermò improvvisamente, smise di sorridere e disse seriamente “Se non farai miglioramenti prima di aver concluso l’allenamento di oggi, cancellerò la tua razione di porridge e carne, figuriamoci le uova!”


I nuovi soldati abbassarono immediatamente la testa e si concentrarono. Nessuno voleva essere punito in quel modo.


Giusto un momento dopo, le campane delle mura della città iniziarono a suonare rapidamente.


Le bestie demoniache stavano arrivando.


“L’allenamento è finito!” gridò Brian, “Gli istruttori guidino i propri uomini all’interno dell’area delle mura cittadine. Pronti a combattere!”


“Avete sentito?” gridò Nail. “Portate le munizioni, tutti. In fila, salite sulle mura della città, come durante l’allenamento. La nostra posizione è la quarta sezione delle mura della città. Veloci!”


“I nuovi soldati avranno possibilità di avere uova per cena stasera.” Pensò in segreto Nail.


Dopo essersi messi in posizione, Nail vide che la Squadra degli acciarini era pronta. Vedendo le ombre nere avvicinarsi gradualmente, fece con calma l’ultimo controllo del fuoco e diede istruzioni ai propri uomini di montare le armi sopra ai piloni delle mura.


Nail era in qualche modo deluso. Avrebbe voluto dare lui stesso un bel colpo di fucile a quelle bestie.


I proiettili erano inseriti nei caricatori uno ad uno e poi collocati in posti alla mano in modo che i soltati sul fronte potessero avervi accesso facilmente. C’erano una o due persone responsabili del caricamento dietro ad ogni veterano. Se necessario, i veterani potevano sparare fino a cinque colpi alla volta. Le nuove armi erano molto più potenti delle precedenti a pietra focaia.


“Guarda! Arrivano le streghe!” sussurrò Haimon.


“Sono così... belle.” Mormorò Al Amaro “Prima di venire qui, avevo sentito di loro solo attraverso la chiesa e pensavo fossero brutte e spaventose.”


“Hai notato solo questo?” brontolò Haimon. “Non ti ricordi la strega che portava la grossa spada? Quella ragazza poteva fare a pezzettini ibridi demoniaci. Oh! Se solo potessi avere poteri così.”


“Se è davvero il potere dei demoni...”


“Zitti!” gridò Nail. “Signorina Nana è anch’essa una strega. Pensi sia un demone forse?” Poi abbassò la voce e disse, “La Signorina Nana è l’angelo della nostra città. Il potere che ha è il potere degli dei, capito? Se solo osi dire ancora qualcosa del genere di fronte ad un veterano del Primo Esercito, ti giuro che verrai picchiato in maniera veramente pesante. Ora concentrati a ricaricare. Non è un’esercitazione!”


Dopo aver urlato ai due ragazzi chiacchieroni, diede uno sguardo alle bestie demoniache in avvicinamento. “Sembrano quasi uguali a quelle che sono venute in precedenza. Sembrerebbe una battaglia breve... aspettate, cos’è quello?”


Sembrava ci fosse una figura gigantesca tra le ombre scure, qualcosa di simile alla Bestia d’Assedio con un guscio di tartaruga, ma sembrava molto più grande e veloce.


Quando si fece più vicina, Nail non poté fare a meno di rimanere a fissarla. Era una bestia demoniaca super gigante mai vista prima! Le sue zanne enormi erano spesse come un corpo umano, come falci rivolte verso in alto. Le quattro zampe sembravano pilastri di roccia che sollevavano strati di foschia nevosa. Ad ogni passo della sua corsa, la terra sotto ai suoi piedi tremava. Le mura della città erano alte più di quattro metri e non arrivavano nemmeno all’altezza della sua mandibola: se la bestia caricato contro le mura di fango, queste avrebbero probabilmente ceduto in mille pezzi.


Gli artiglieri!


Non c’era dubbio che i fucili a pietra focaia avrebbero avuto limitato effetto su una tale bestia gigante, solo l’equipaggiamento pesante dell’artiglieria sarebbe stato capace di fermarlo!


I nuovi cannoni furono issati sopra le sei sezioni delle mura cittadine dove c’erano gli equipaggiamenti più potenti in loro possesso.


In quel momento, le nuove reclute iniziarono ad urlare spaventate, “Oh buon Dio. Guarda! Cos’è quello?”


“Che Dio abbia pietà di noi. È un demone infernale?”


“Chiudete la bocca e fate il vostro lavoro!” Nail mandò giù il rospo che aveva in gola e guardò i nuovi cannoni alle sei sezioni delle mura cittadine. Le canne, che riflettevano una luce argentata, ruotarono lentamente proiettate in direzione del mostro gigante.


Poi fiamme luminose furono sparate in aria, e i cannoni rombarono all’unisono.










Erre










 Erialis In questi giorni sono scesa a Roma per occuparmi della mia mamma, ma mentre giravo per Roma ho notato più volte che la programmazione era saltata, da qui gli orari strani di pubblicazione..Per chi conosce la città, mi sono ritrovata sulle scale di San Giovanni a cercare di pubblicare il capitolo e non solo anche sulle scale della metro a San Giovanni al freddo mentre la gente si voltava e mi guardava come una pazza per la mia espressione stressata perchè la linea faceva schifo o forse perchè sembravo un palo fermo con gli occhi puntati sul cellulare. Mi sembrava di avere in mano un vecchio moden con dentro un criceto agonizzante da come andava piano la connessione. Magari qualcuno mi ha anche vista ci sono stata quasi mezzora con il rischioche scoppiasse il diluvio. Va beh vi invito a visitare la nostra pagina facebook. Spero che vi piacerà e lascerete commenti e molto altro .Vi ricordo che per tutto il mese i capitoli sono a 4 euro l'uno.   https://www.paypal.me/erialis  
                                


                                



