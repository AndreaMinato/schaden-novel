---
title: Capitolo 38: L’era delle armi da fuoco
pubDate: 2025-08-07T11:30:06.661Z
tags:
    - rtw
---




Ascia d’Acciaio si accorse di essere sotto sorveglianza.


I cacciatori che avevano preso parte all’ esplosione di prova si erano trasferiti insieme in una casa a due piani vicino al castello. Guardando dalla finestra, poté notare che la casa era circondata da mura di pietra e c’erano delle guardie appostate all’ingresso.


Non gli dava fastidio questa disposizione, e il fatto che Sua Altezza avesse mandato solo due guardie a controllarli dimostrava che si fidava di loro.


Fino a quel momento, Ascia d’Acciaio aveva continuato a risentire nella mente il boato dell’esplosione; fino a quel momento, non c’era stata nessuna arma che potesse recargli un tale shock. Nell’estremo sud della sua terra natale aveva visto come il fuoco arancione eruttava dal terreno, e quel fuoco poteva continuare ad ardere per decenni; aveva visto interminabili tempeste, con onde mostruose…benché fossero forze imprevedibili, erano il volere di madre natura o del dio del mare. Erano la frusta che disciplinava tutte le creature viventi.


Ma ora, Sua Altezza aveva iniziato a sfidare il potere degli dèi, ottenendo un potere visto solamente nei cieli in collera; anche se, paragonato ai veri fulmini e tuoni, c’era ancora un’enorme differenza. Raggiungere un tale livello di potenza non era possibile per gli umani.


Nella Nazione della Sabbia, a chiunque avesse partecipato a simili dimostrazioni o utilizzi sarebbe stata tagliata la lingua. Certo, questo non era il modo migliore per mantenere i segreti. Solo i morti non potevano raccontarli. E un straniero? L’avrebbero solo visto come blasfemo, ed era impossibile per uno di famiglia straniera entrare nel cuore della gerarchia.


Il principe sapeva che Ascia d’Acciaio era un mezzosangue, ma gli aveva ugualmente permesso di assistere alla maledizione del fuoco. Ancora di più: lo aveva perfino reso responsabile delle informazioni dello squadrone di caccia. La fiducia di Sua Altezza nei suoi confronti rimase impressa a fondo nel cuore di Ascia d’Acciaio.


Durante il tempo trascorso nella Nazione della Sabbia, aveva subìto numerosi tradimenti sa parte di amici e familiari, che lo avevano incastrato per i suoi misfatti. Quando era fuggito nel confine meridionale del Regno di Graycastle, aveva dovuto subire discriminazioni perché discendeva per metà dal Regno di Graycastle e per metà dalla Nazione della Sabbia. Alla fine, scoraggiato, era arrivato nella città di frontiera.
Lì, aveva intenzione di affidarsi alle sue abilità di cacciatore per trascorrere in pace il resto dei suoi giorni. Però non si aspettava di incontrare lì Sua Altezza Reale il Principe. Ancora meno si era aspettato che il Principe addirittura si fidasse di lui.


Non aveva dubbio che, con quelle armi, a vincere la battaglia per il trono sarebbe stato Roland Wimbledon.


Quando pensò di combattere al servizio il futuro re e alle occasioni promettenti che avrebbe ottenuto, Ascia d’Acciaio divenne del tutto entusiasta.


“Tutti quanti, radunatevi di sotto!”


Quando Ascia d’Acciaio udì ciò, lanciò un rapido sguardo fuori dalla finestra e vide arrivare il cavaliere comandante Carter e altri quattro cavalieri.


Ascia d’Acciaio fu il primo a finire di vestirsi, poi scese le scale  e si mise sull’attenti di fronte a Carter. Visto che aveva partecipato all’addestramento della milizia, sapeva che Sua Altezza preferiva la disciplina, perché li sistemava in modo da uniformarli. Gli altri membri della squadra di caccia furono molto più lenti. Gli ci vollero sei o sette minuti per allinearsi come una squadra.


“Tutti voi, seguitemi al vecchio posto.” Carter non era molto interessato a come la squadra di cacciatori si mettesse in fila. Invece, andò dritto verso le mura cittadine.


Era lo stesso luogo dell’esplosione di prova. Ma, questa volta, Sua Altezza non aveva predisposto una zona di sicurezza.


Oltre a Roland, c’erano quattro cavalieri che li aspettavano, erano tutti subordinati di Carter. Ascia d’Acciaio notò che Sua Altezza aveva iniziato a giocherellare con un bastone di ferro dalla forma insolita, mentre spiegava qualcosa ai cavalieri.


Quando Roland vide la squadra dei cacciatori, andò da loro e chiese: “Come è vivere nelle nuove case? Vi siete già abituati?”


“Grazie per l’interessamento, Sua Altezza.” Tutti si inchinarono e dissero che le nuove case erano confortevoli.


Di fatti, i nuovi alloggi in cui erano stati spostati erano molto meglio di quelli vecchi. AL meno non c’erano spifferi, e i tetti non erano fatti di paglia, ma di tegole lisce e pulite.


“Molto bene”, Roland annuì, soddisfatto, “Le misure attuali sono necessarie per motivi di sicurezza. Ma dovrete vivere lì solo finché non sarete in grado di tornare ai vecchi posti. In più, il salario del primo mese è stato consegnato alle vostre famiglie, che ogni finesettimana potrete vedere di persona. Ovviamente sarete accompagnati dalle guardie.”


“Grazie per la gentilezza, Sua Altezza.” risposero allegramente i cacciatori.


Ascia d’Acciaio ne rimase davvero sorpreso. Al di là le leggi della Nazione della Sabbia, nemmeno l’amministrazione militare di Graycastle sarebbe dovuta essere così permissiva. Poteva essere per la gentilezza di Sua Altezza? Ascia d’Acciaio iniziò a preoccuparsi; se Sua Altezza voleva gareggiare per il trono, doveva essere spietato, questo lo sapeva bene per aver vissuto nella Nazione della Sabbia.


Comunque, quando il quarto principe iniziò a parlare delle armi basate sullo sviluppo della polvere da sparo, relegò le sue preoccupazioni in un angolino della mente. Ascia d’Acciaio fissò ad occhi spalancati le due barrette di ferro che il principe aveva pizzato davanti a loro.


“Queste si chiamano ‘pistole’” disse Roland, “Ora vi insegnerò ad usarle.”


…..


Nella mezz’ora successiva, dovettero imparare a usare le nuove armi.


Prendere la povere nera che causava l’esplosione e riempirci la canna della pistola. Poi, un pallino di piombo veniva ficcato nella canna con un attizzatoio, fino in fondo. In seguito, dovevano versare la polvere da sparo nella camera di combustione, puntare, premere il grilletto.


Ascia d’Acciaio si considerava un maestro di molte armi, che fossero spade, coltelli, martelli, asce o lance. Era ben addestrato in ognuna di esse, ma aveva avuto bisogno di lunghi anni di allenamento e di abilità in combattimento per dominarle.


L’altra pistola fu consegnata a Carter.


Anche cavaliere comandante provava molto interesse per la novità di quest’arma, e non voleva metterla giù.


Dopo svariate simulazioni, Roland preparò due bersagli per mostrare la potenza delle pistole. Il primo aveva un’armatura di legno all’altezza del petto, tenuta da due cavalieri che stavano a circa dieci metri di distanza.


Il principe spiegò a Carter e Ascia d’Acciaio come sparare. Poi, presero la mira e premettero il grilletto.


Quando sentirono il forte suono dello sparo, tutti trasalirono dallo shock. Ascia d’Acciaio non fece eccezione, ma presto sulla faccia di tutti rimase solo la sorpresa.


Guardando l’armatura di legno del bersaglio, potevano vedere un piccolo buco. Il pallino di piombo era stato sparato attraverso la parte più spessa della corazza di legno.


Prima di sparare, Ascia d’Acciaio aveva attentamente osservato l’armatura. Era evidente che non fosse un prodotto creato a partire da materiali scadenti; i segni lasciati da incudine e martello provavano che era prodotto con le tecniche standard dei fabbri di Graycastle. La parte più spessa era larga quanto mezzo dito e abbastanza resistente da proteggere da un colpo di balestra diretto, sparato da breve distanza. Per danneggiare quel tipo di armatura sarebbe stato saggio servirsi di una grossa balestra o un martello da guerra.


Quindi, paragonata a una balestra, la difficoltà di utilizzo dell’arma era la stessa, ma la forza di una pistola era molto più grande di quella di una balestra. Inoltre la velocità con cui si ricaricavano le pistole e le balestre era quasi la stessa, quindi…osservando il bersaglio, che era dieci metri più in là, Ascia d’Acciaio no vedeva difetti.


“Sua Altezza, quante armi del genere abbiamo?” chiese Carter.


“Al momento sono queste due, entro i Mesi dei Demoni ne possiamo produrre al massimo solo altre due.”


Ascia d’Acciaio vide che, sentendo ciò, Carter fu molto sollevato. Immaginava i pensieri di Carter: se le armi fossero state facili da produrre, allora con solo qualche giorno di allenamento tutti sarebbero stati in grado di addestrare ‘guerrieri express’ che andavano in battaglia con le pistole. Persone di ogni età, sesso e forza, anche una fragile donna, sarebbero diventate pericolose per i cavalieri.


Nonostante lo shock che ottenne da quest’arma fosse minore rispetto a quello della maledizione del fuoco, era comunque una magnifica arma. Ascia d’Acciaio pensò che con quella fantastica arma avrebbe potuto uccidere facilmente un gran numero di bestie demoniache, dall’alto delle mura. Anche se avessero affrontato delle specie miste, con quelle armi forse il risultato non sarebbe stato così imbarazzante.


Ma il vero significato di un’arma del genere a Roland era chiaro.


Stava personalmente dando il via all’epoca della guerra con le armi da fuoco.




Merges
                                


                                



