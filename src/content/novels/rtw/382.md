---
title: Capitolo 382: Esame finale
pubDate: 2025-08-07T11:30:06.742Z
tags:
    - rtw
---










Presto arrivò il giorno dell’esame finale.


Nella sala, le streghe sedevano in file ordinate mentre aspettavano che l'istruttrice Pergamena distribuisse i fogli d’esame.


Nel frattempo, Andrea si tagliava elegantemente le unghie con delle forbicine. Stava già pensando alla cena: secondo Sua Altezza Roland, il primo semestre di scuola si sarebbe concluso non appena l'esame fosse terminato. Per festeggiare, ogni studente riceveva per cena una torta gelato.


Questo significava che Andrea ne avrebbe ricevuto molto più di una.


Nei giorni precedenti, giocava a "Fight the Landlord"  con Cenere e Shavi ogni volta che era libera. Questo gioco di strategia era un po’ simile agli scacchi, popolari nell’alta nobiltà. In entrambi i giochi, la chiave era quella di sfruttare i propri vantaggi e nascondere le proprie debolezze, ed era necessaria una attenta pianificazione. Spesso si vantava di non aver mai perso una partita con Lady Tilly né con Cenere, e in effetti stava dicendo la verità. Adesso le erano dovute sei involtini di pane con gelato, di cui quattro da Cenere e due da Shavi. In altre parole, quando Sua Altezza organizzava questa prelibatezza come dessert, i due avrebbero dovuto consegnare le loro porzioni ad Andrea.


Sarebbe stato un "raccolto eccezionale" per Andrea. Avrebbe potuto gustare tre rotoli di torta gelato per cena, che sarebbe stato finalmente sufficiente a soddisfare la sua voglia.


Naturalmente, era anche fiduciosa riguardo all'esame.


Non appena aveva saputo che ci sarebbe stato un esame, aveva chiesto a Sylvie del test precedente e persino tentato le domande da sola. Si rese conto che il test era molto semplice e sostanzialmente equivalente all'istruzione di base impartita alla nobiltà. L'esame consisteva principalmente nel riconoscere parole e frasi, e c'erano anche alcuni semplici calcoli aritmetici dei profitti e delle perdite, che non erano così difficili come i problemi contabili, per non parlare dei calcoli finanziari della famiglia. Era ampiamente conosciuta come il prodigio della sua famiglia in questo settore e, all'età di 15 anni, era già in grado di controllare i libri contabili della sua famiglia.


La vera via della nobiltà era quella di fare tutto al meglio.


Le prove vennero subito distribuite.


Andrea diede una rapida occhiata al foglio e sollevò la testa. Il test consisteva in tre fogli di domande, ognuno dei quali veniva etichettato separatamente come "Lingua del Regno", "Aritmetica di base" e "Chimica elementare".


Grande, esattamente come l'ultima volta.


Ghignò in maniera incontrollabile quando aprì il foglio di domande “Lingua del Regno" e iniziò a scrivere immediatamente con la sua penna d'oca


Entro 15 minuti, le domande sul primo foglio erano completate. Anche se la gamma di vocaboli era maggiore di quella della volta prima e c'erano alcuni segmenti inaspettati come "comprensione di lettura" e "riempire gli spazi vuoti", la prova le sembrava ugualmente facile. "Beh, si tratta solo di rispondere alle domande dopo aver compreso il passaggio e completare le frasi. Sembra strano, ma è abbastanza semplice".


Il foglio successivo era "Aritmetica di base".


La prima parta consisteva in semplici calcoli di profitto e perdita, ma gradualmente, la velocità di Andrea diminuì.


"Cosa significa 'Usa un'equazione per descrivere due linee che si intersecano con pochi punti sopra di esse’?"


Ebbe una stretta al cuore. Provò la stessa sensazione che aveva avuto leggendo Fondamenti di Fisica Teorica. "Perché capisco le parole separatamente, ma non quando sono collegate?”


Questo valeva anche per le domande successive.


Andrea iniziò a sudare abbondantemente.


Fece un respiro profondo e lo trattenne nel petto. Poi, si voltò verso Usignolo, seduta nella fila posteriore. “Come collega nobile, puoi darmi qualche suggerimento?”


Ma l'espressione Andrea rimase scioccata dall’espressione di Usignolo.


Stava guardando inespressivamente il foglio, con la penna d'oca in bocca. Tenne lo sguardo fisso per molto tempo.


Le domande sono difficili anche per lei?


Lady Tilly non aveva sostenuto l'esame, mentre la leggendariamente dotata Miss Anna non si vedeva da nessuna parte. Andrea vide che la maggior parte delle streghe erano ancora bloccate sulla prima pagina e incapaci di rispondere alle domande.


Dopo altri 15 minuti, tutti sono passati al secondo foglio di domande. Anche se erano stati molto più lenti di Andrea per il primo foglio, sulla seconda parte non staccarono la penna dal foglio nemmeno per un istante, pure Maggie scriveva furiosamente. "Oddio, Maggie sa nemmeno impugnare la penna correttamente e sembra quasi che la stia per spezzare, ma è in grado di rispondere alle domande?”


Andrea si sentiva completamente impotente. Fingendo di aver completato il foglio "Aritmetica di base", è passata al foglio finale, "Chimica Elementare".


Rispetto al semplice formato di domande e risposte del test precedente, questa volta c'erano numeri e simboli incomprensibili. “Aspetta, anche qui servono calcoli?”


Improvvisamente cominciò a intuire che le cose non andavano secondo quanto aveva previsto.


L’unica consolazione era che Cenere aveva smesso di scrivere già da un po’, apparentemente perché ugualmente perplessa di fronte alle domande.


“Ma… come," pensò, "che soddisfazione c'è nel battere una testa di rapa?”


Tra un pensiero ansioso e un altro, sentì Pergamena annunciare la fine dell'esame. Tornando alla  sua sedia, guardò mentre l'insegnante le toglieva il foglio di prova, e sentì il sapore dei tre rotoli di pane con gelato che si aspettava per cena non era più così dolce.






***






"Vostra Altezza, ecco tutti i test." Pergamena piazzò una pila di carta sul tavolo dell'ufficio di Roland. "Siete sicuro di volerli correggere tutti da solo?"


"Esatto". Roland sorrise. "A volte, leggere gli esami è una forma di piacere".


Ad esempio, poteva leggere le loro bizzarre risposte, o ritrovare l'angoscia e la sofferenza degli esaminandi leggendo tra le righe. Queste cose nutrivano il suo spirito durante il suo tempo libero.


"Devo scrivere i punteggi?”


"Sì, scusa se ti disturbo". Roland annuì, e poi esclamò: “Hey Usignolo, non sbirciare!”


"Lo sapevi." Dal divano, Usignolo si rivelò e sorrise. "Perché Anna non deve sostenere l'esame? Non è la fine del semestre? Tutte le sorelle dell’Unione dovrebbero farlo".


Roland scoppiò in una sonora risata. ”Perché questo test è stato preparato da lei e Pergamena".


Usignolo rimase in silenzio per molto tempo prima di chiedere: "E tua sorella minore?”


"Lady Tilly? Ha aiutato a rivedere i fogli e ha fatto l'esame in anticipo per verificare che non ci fossero errori". Il principe spalancò le braccia. “Tra l’altro, ha ottenuto il massimo dei voti".


L'ombra di Usignolo sembrò farsi più pesante.


Roland scosse la testa e cominciò a valutare gli esami.


...






Dopo aver ottenuto tutti i punteggi, Roland stiracchiò il suo corpo indolenzito. Le streghe dell'Isola Dormiente avevano mostrato un notevole miglioramento questa volta. Candela, Evelyn e Sylvie avevano tutte superato l'esame, e tra di loro, Evelyn era quella che era migliorata di più. Anche se aveva ricevuto il punteggio più basso delle tre nell'esame precedente, questa volta era passata da 5 a 62 punti, senza dubbio perché si era impegnata enormemente.


Al contrario, le tre streghe da combattimento che erano arrivate di recente avevano ottenuto punteggi bassi, nessuno dei quali andava oltre i 50 punti. Era comprensibile, dopotutto avevano trascorso molto meno tempo in classe e ai loro punteggi per “Lingua del Regno" era stato assegnato un peso relativamente basso.


Tuttavia, la peggiore era stata Usignolo. Anche se aveva frequentato le lezioni con tutti gli altri, il suo punteggio totale era stato inferiore a quello del suo ultimo esame. Roland non sapeva se mettersi a ridere o piangere. "Sembra che la capacità di apprendimento sia davvero un dono naturale difficile da far acquisire a forza".


L'unica ad averlo sorpreso era stata Maggie.


Anche se non era riuscita a svolgere più di una manciata di problemi di calcolo nelle sezioni "Aritmetica di base" e “Chimica elementare", aveva risposto correttamente alla maggior parte delle domande a scelta multipla e vero o falso, ottenendo alla fine 63 punti, e Roland faticava a crederci.


"Come ci è riuscita?"


Non riusciva a capacitarsene.






 


Merges


 Erialis Ciao a tutti come sapete abbiamo aperto una pagina facebook ma sopratutto il patreon spero che vi piaccia l'idea e che parteciperete numerosi.


 




                                


                                



