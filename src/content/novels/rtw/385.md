---
title: Capitolo 385: Causa effetto
pubDate: 2025-08-07T11:30:06.742Z
tags:
    - rtw
---






“Non sia così sconvolto, Signor Mayne.” Zero teneva le mani dietro la schiena mentre girava lentamente intorno alla piazza. “La Chiesa è stata comunque originariamente fondata dall’Unione, quindi Sua Santità ha fatto ciò solo per far sì che le streghe potessero riprendersi quel che era loro. Se vincerà, acquisirà tutti i miei ricordi e le mie esperienze – ricchezza accumulata in più di 200 anni.”


“Capisco. Già lasciare che Zero usasse la Chiesa della Riflessione era strano perché, anche se era la favorita del Papa, rimaneva comunque una Strega Pura che non avrebbe dovuto avere alcun accesso ai più profondi segreti della Chiesa. Sfortunatamente non ho realizzato tutto ciò abbastanza in fretta”. Mayne rimase in silenzio per un momento prima di dire: “Se vincessi tu, dove pensi di condurre la Chiesa?”


“Alla vittoria” disse alzando la testa, “o alla distruzione… sicuramente non verso le Isole dei Fiordi.”


“C…Cosa?”


“Crede che nessuno sappia dei suoi ordini segreti?” il tono di Zero conteneva una traccia di scherno. “Poco prima di una grande battaglia ha inviato risorse al porto del Regno dell’Eterno Inverno per riparare le navi e supportare i marinai. Inoltre ha mandato un gran numero di capri espiatori al patibolo. Tutte queste azioni sono state costose, praticamente impossibili da nascondere alla Chiesa.”


“Accidenti, O’Brien le ha persino affidato i servizi segreti del Tempio Centrale Segreto”. pensò. “Questo non prova nulla! Come Papa ho bisogno di agire a lungo termine per assicurare che la Chiesa sopravviva in qualsiasi circostanza.”


“Addirittura ci crede in quel che dice?” Zero rise. “Subito dopo aver accettato lo scettro davanti a tutti quei credenti, ha iniziato a pensare al suo futuro e ha perso la voglia di vincere la Battaglia della Volontà Divina ancora prima che iniziasse – crede che un mortale come lei possa guadagnarsi l’approvazione di Dio?”


“Quale approvazione di Dio?” Mayne non poté fare a meno di urlare. “Se il suo sostegno fosse realmente quello di proteggerci, perché gli umani stanno soffrendo sconfitta dopo sconfitta?” ansimò pesantemente e parlò con voce stridula. “Nel frattempo proviamo a fare affidamento sull’Armata della Punizione Divina per combattere i demoni, quindi il tempo è essenziale e non c’è niente che tu possa fare per cambiare ciò.”


“No, non solo l’Armata della Punizione Divina,” sussurrò Zero. “Il destino dell’umanità non dovrebbe essere nelle mani di poche persone.”


“Dovremmo contare su voi streghe?” Mayne ridacchiò freddamente. “Non dimenticare che è stato il tuo genere a perdere contro di noi quattrocento anni fa!”


“Anche le streghe sono solo un piccolo gruppo.” smise di camminare e fissò apertamente il Papa, i suoi occhi lo raggelarono fino al midollo. “Questa battaglia deciderà della sopravvivenza di tutta l’umanità, quindi tutti devono essere coinvolti – uomini, donne, anziani e bambini, diventeranno tutti degli onorati guerrieri e prenderanno parte al combattimento contro i demoni, altrimenti… moriranno tutti.”


“Questo è assurdo. Hai intenzione di mandare questi civili, che sono spaventati dalle bestie demoniache senza nessun motivo, contro i demoni reali? Devi essere fuori di testa…” non appena Mayne realizzò che non stava scherzando e che stava seriamente condividendo i suoi piani con lui, si bloccò improvvisamente. “L’unico modo per dare ai civili la possibilità di combattere era…”


“Vuoi somministrare a tutti loro le Pillole della Follia?” chiese incredulo.


“Una persona sotto incantesimo non può competere con un Guerriero della Punizione Divina, ma se fossero in dieci?” chiese Zero voltando la testa. “Attualmente non solo vi è una quantità costante di bestie demoniache che si agirano incontrollate, ma l’Area Segreta Centrale potrebbe anche essere in grado di inventare delle nuove formule. In cinque anni la Chiesa potrebbe avere una scorta di circa tre/quattro milioni di pillole. Che significa ciò?” fece una pausa. “Significa che oltre all’Armata della Punizione Divina, la Città Santa sarà in grado di schierare anche un esercito costituito da milioni di persone sotto effetto delle pillole che combatteranno contro i demoni.”


“Sei… pazza!”


“Pazza? Lei è l’unico idiota che non prende sul serio la Battaglia del Giorno del Giudizio!” ruggì improvvisamente la Strega Pura. “Prima sia l’Unione che la Chiesa erano solite far combattere solo piccoli gruppi di uomini contro tutta la forza del nemico ed è in ciò che risiede il motivo dei loro fallimenti. Nessuno è esentato da questa battaglia e i mortali non possono nascondersi per sempre dietro l’Armata della Punizione Divina o le streghe – come ho detto, questa è la battaglia decisiva che richiede il massimo impegno da parte di tutti, altrimenti non potremo mai combattere i demoni nella Terra Barbarica!”


Una Strega Pura addestrata dalla Chiesa non avrebbe mai potuto dire una cosa del genere poiché ciò era tipico della mentalità di un conquistatore. Mayne divenne pallido. “Sei una vera… bastarda!”


“Vostra Santità O’Brien, avevate davvero previsto tutto ciò?”


“Accettare la verità è una delle parti del processo di auto-cambiamento e solo un cambio di idee può portare al progresso.” Zero respirò affannosamente. “Forse dovremmo smetterla di parlare e decidere invece chi dovrebbe essere il governatore della Chiesa.”


“Non scommettere sulla vittoria,” disse il Papa a denti stretti. “Ho costruito io questo mondo!”


Non appena finì di parlare, ai suoi piedi apparve la Nebbia Rossa che iniziò a diffondersi. Zero sembrava leggermente sorpresa. Improvvisamente si afferrò la gola ed emise un urlo disperato, la sua faccia si raggrinzì diventando come buccia d’arancia, cadde a pezzi e vomitò sangue dappertutto, perdendo così presto la sua forma umana.


“Questa è la nebbia demoniaca nascosta nelle trappole del Tempio Segreto e colpisce solo le streghe con i poteri,” disse amaramente Mayne attraverso la Nebbia Rossa. “Se la diffondessi per tutta la piazza, sarai lasciata soffrire all’infinito e morirai centinaia di volte!”


“E’ così?” una folata di vento spazzò via tutta la Nebbia Rossa attorno alla Strega Pura e la rinata Zero disse dolorosamente: “Certo, il nuovo Papa ha qualche asso nella manica. Se fosse andato direttamente verso la biblioteca del Tempio Centrale Segreto sin dall’inizio, questa battaglia sarebbe stata molto più difficile – ma anche questa è la parte divertente della Battaglia delle Anime.


“Questa è… una Pietra del Vento?” Mayne notò un anello con una pietra verde al suo dito. “L’area d’influenza della pietra è limitata, quindi fin quando mantengo le distanze posso rompere questo scudo con una freccia della Pietra Divina della Vendetta. Ma giusto per essere sicuro, dovrei fare alcuni preparativi.”


"Oh, che idea geniale", disse Zero con un sorriso. "La sua più grande debolezza risiede nelle capacità di combattimento, quindi assumerà la pillola bicolore incrementando così la forza, l'agilità e la sopportazione del dolore, in questo modo per me sarà più difficile attaccarla da lontano con delle armi come le frecce."


Mayne la ignorò, si spostò in una zona che fosse fuori dal raggio d'influenza della Pietra Magica e si concentrò per creare una Pietra Divina della Vendetta. Le Pillole della Follia stavano facendo effetto e iniziava a sentire la sua forza aumentare rapidamente e la vista diventare più nitida. Quando aveva creato la Pietra Divina della Vendetta, lo aveva fatto con l'obiettivo di creare l'arma più efficace per combattere contro le streghe e Zero sarebbe morta corrosa dalla Nebbia Rossa se avesse provato ad attaccarlo.


Anche lei stava creando la propria arma - Cos'era? Una paio di spade lunghe?


Che avesse delle frecce aveva senso, ma a cosa le sarebbero servite delle spade lunghe?  Inoltre, la struttura delle spade era molto strana, con una lama larga quanto il suo torso e incastonata con molti cristalli e… gli sembrava stranamente familiare.


Zero sollevò le spade tra le sue mani. "Le riconosce? Nella Sala dell'Illusione della Chiesa della Riflessione c'è più di un'immagine che le rappresenta."


“Che significava tutto questo?”


"Ha dimenticato quel che ha detto Sua Santità O'Brien? Lo scontro tra Alice e Natalie è stato completamente registrato dall'Unione," disse con attenzione. "Oltre l'assorbimento dei ricordi, anche imparare e osservare sono due miei talenti."


Mentre parlava, i cristalli sulle spade si accendevano uno per uno, come a segnalare qualcosa. Alla fine una brillante luce dorata fu emessa dalle spade e attraversò la Nebbia Rossa, proiettandosi dritta nel cielo. Anche il cielo sembrò rispondere a questo potere scagliando centinaia di dardi di luce.


"Che... genere di abilità è questa?" Mayne osservava il tutto sconvolto.


Prima di ricevere una risposta, venne circondato da una luce dorata avvolgente che sembrò ridurre tutto il mondo in frantumi.


La gabbia cadde lentamente sul fondo della Miniera della Pietra Divina.


Zero gettò a terra i vestiti sulla sua spalla e uscì dalla gabbia. Le cicatrici delle frustate sulla sua schiena erano del tutto scomparse, come se non ci fossero mai state.


I Guerrieri del Giudizio che facevano la guardia abbassarono la testa in segno di rispetto e le porsero il mantello dorato che era stato preparato - l'indumento che indicava la più alta autorità nella Chiesa.


Con l'aiuto di molti inservienti, Zero indossò l'ampio mantello e andò dritta al Tempio Centrale Segreto senza degnare nessuno nemmeno di uno sguardo.






Aki 


 






 Erialis Quando ho corretto questo capitolo sono rimasta a bocca aperta non mi aspettavo che tutti lo sapessero ..Insomma che giudici traditori ok il vecchio papa è vivo ma così è tradimento secondo me. Detto questo vi ricordo il nostro patreon e la nostra pagina facebook.
                                


                                



