---
title: Capitolo 387- Eredità
pubDate: 2025-08-07T11:37:50.982Z
tags:
    - rtw
---










La strega abbandonò l’atrio non appena finì di parlare e non diede agli altri due il tempo di spiegare.


Roland girò leggermente la sua testa. “Puoi dirmi cosa sta succedendo?”


“Entrambe le parti stanno dicendo la verità,” sussurrò Usignolo al suo orecchio.


Roland ci pensò per un po’ ed indovinò subito cos’era realmente successo. Ciò che veniva detto con sincerità non era necessariamente vero, ma solo quello che si pensava lo era. A quanto pare la questione risiedeva nel libro della storia della loro famiglia.


“Dato che hai fatto tutta questa strada dalla Fortezza Longsong, non andartene subito. Rimani a casa di Ferlin per un paio di giorni e fai un tour di questa città.” Roland si rivolse al Duca confuso. “Io cercherò di farla ragionare, e forse riuscirai a parlarle di nuovo.”


“Ѐ… la verità?” Il cavaliere era in stato di shock, ma chinò il capo e disse: “Allora devo disturbare Vostra Altezza.”


“Comunque, dove sono le Pietre Magiche e i libri antichi che avete portato?”


“Nella nostra barca ci sono più di dieci scatole.”


“Fantastico, portatele tutte al castello” disse Roland, annuendo. “Penso che lei si ammorbidirà un po’ dopo aver visto tutte le sue cose integre dopo oltre 400 anni.”


...


Dopo cena, il Principe chiamò Agatha nel suo ufficio.


“Dovresti dare al Duca Eltek l’opportunità di spiegarsi.” Le raccontò tutta la storia del Duca. “Non importa cosa ha fatto il tuo domestico, quest’uomo sta cercando di restituirti le cose che ti appartengono, e potrebbe anche star cercando di rimediare agli sbagli del suo antenato.”


“Il mio domestico ha ingannato i suoi discendenti, di conseguenza quell’uomo non mi deve niente.” Agatha mise su il broncio. “Inoltre, le famiglie delle streghe non significano niente adesso. Loro appartengono alla nobiltà della Regione Occidentale, giusto? Se gli accettassi, questo vi renderebbe le cose difficili, perché voi volete avere il controllo della regione Occidentale tutto per voi, non è così?”


Roland rimase sorpreso del fatto che lei avesse preso in considerazione anche quel fattore, poi scosse il capo con un sorriso. “Va bene, questo ha senso. Ma non sembra che tu voglia incolparli.”


“Non dovrei riversare la rabbia che provo verso un mortale di 400 anni fa sui suoi discendenti, specialmente se loro non sanno cos’è successo.”


“Parla come un vero membro illuminato del Regno delle Streghe!” pensò Roland. “Ha un atteggiamento positivo sia verso i mortali che verso l’accettazione delle cose nuove. Per me, questa è senza dubbio una mentalità straordinaria, ma a Taqila probabilmente era rara. Perciò il fatto che sia stata respinta dalle altre streghe della Società di Ricerca non mi sorprende.”


“In questo caso, glielo spiegherò io” disse lui sorridendo. “Ti interessa cercare tra le tue cose?”


Agatha alzò gli occhi al cielo e sghignazzò: “Non sono mie. Appartengono alla Società di Ricerca.”


...


Tutte le scatole vennero portate nel sotterraneo del castello. Oltre ad Agatha, Roland aveva invitato anche Tilly, Sylvie e Anna.


Le scatole vennero aperte una per una sotto lo sguardo di Sylvie – dieci su quindici contenevano Pietre Magiche. Roland afferrò un cristallo grande come un pugno e fece schioccare la sua lingua. “Hai detto che sono tutte state trasformate dalla Pietra Divina della Vendetta, dunque una pietra così grande deve valere 200 o 300 ori reali.”


“200 o 300 ori reali?” disse Agatha, indifferente, “Le Pietre Magiche possono essere prodotte solamente dalle Bestie del Caos, quindi ogni pezzo è praticamente inestimabile.”


“Che tipo di Pietre Magiche sono queste?” chiese Tilly. “Non sembrano facili da trasportare.”


“Pietre della Luce”. Agatha pose la sua mano sulla pietra in mano al Principe ed incanalò il suo potere magico su di essa, dando vita alla fuoriuscita di una luce giallo paglierino che superò velocemente quella di una torcia. Quando la luce accecante diventò troppo difficile da sopportare, la strega sollevò finalmente la sua mano. “Più della metà di queste sono Pietre della Luce. Oltre a quelle prodotte dalle Bestie del Caos, le altre sono tutte bottini di battaglia ricavati durante gli attacchi alle Città del Diavolo.”


“Come sono state tagliate in diverse misure?” chiese Anna con curiosità. “Se sono tutte Pietre Divine della Vendetta, allora non possono essere tagliate con il potere magico. Il blocco di Pietra Divina della Vendetta era estremamente duro e non poteva essere scalfito nemmeno con i coltelli.”


“Un intero blocco?” Agatha rimase sorpresa. “Stai parlando della vena della Pietra Divina della Vendetta?”


“Ѐ proprio sotto le miniere di Città di Confine.” Roland spiegò la storia della mappa del tesoro. “La sua superficie è molto dura, e persino un acciarino è riuscito a lasciarvi solo un minuscolo segno.”


“Capisco.” Non riuscì a trattenere un sorriso. “Avete usato questa mappa per trovare la mia torre di laboratorio. Sì, in realtà veniva usata dalla Società di Ricerca per segnare la vena della Pietra Divina della Vendetta ed era anche il luogo prescelto per la prossima Città Santa.”


“Città Santa?” Chiesero tutti sorpresi all’unisono.


“Per quale altro motivo ci sarebbero dovute essere centinaia di città sulla Pianura Fertile, e solo tre Città Sante?” Sollevò gli angoli della sua bocca. “Queste presunte Città Sante sono state tutte costruite sopra le vene della Pietra Divina della Vendetta. Avevamo bisogno di molte Pietre Divine della Vendetta per fare ricerche sulla relazione che intercorre tra il potere magico e le Pietre Magiche, e anche per prevenire danni in larga scala nel caso di controversie tra streghe.”


“Quindi avevate intenzione di costruire una Nuova Città Santa nella Miniera del Versante Settentrionale?” chiese Roland sorpreso.


“Sì, se non fossimo state sconfitte così facilmente nella Battaglia della Volontà Divina.” Agatha sospirò. “Lo stesso è avvenuto nel Crinale Selvaggio nella Catena Montuosa Invalicabile – adesso lo chiamate Altopiano di Hermes, ovvero il luogo dove si trova ora la Città Santa della Chiesa.”


“La Chiesa ha anche continuato ad usare il termine ‘Città Santa, ’” disse Tilly con una smorfia, “quindi è addirittura possibile che loro siano tutti discendenti dell’Unione.”


“Grazie al cielo non hanno costruito la Città Santa della chiesa nella Regione Occidentale.” Roland tirò un sospiro di sollievo.


“Comunque, la Pietra Divina della Vendetta è praticamente indistruttibile, di conseguenza si ha bisogno di una speciale soluzione per riuscire a tagliarla.” Agatha continuò a spiegare. “Contiene il sangue delle streghe con il loro potere magico… o il sangue dei demoni.”


“Sangue?” Sylvie non riuscì a fare a meno di restare a bocca aperta.


“Sì, e la quantità di sangue necessaria varia a seconda dalla Pietra,” disse lei, distendendo le sue mani. “Nella Città Santa, tutte le streghe adulte erano tenute a donare il sangue. Una volta abbandonato il corpo, il sangue perdeva il suo potere magico molto velocemente, quindi doveva essere usato sul momento. Ogni due o tre anni, l’Unione avrebbe ordinato alle streghe idonee di recarsi nelle miniere per donare il sangue, e anche alcuni demoni catturati sarebbero serviti a questo proposito.”


“Hai fatto anche questo?” chiese Anna.


“Certamente” disse Agatha, annuendo. “Anche i Tre Capi dell’Unione non facevano eccezione.”


“Che mi dici delle bestie demoniache?” chiese Sylvie. “A quanto pare anche gli ibridi demoniaci possiedono potere magico.”


“Sì, ma i livelli del loro potere sono molto bassi, dunque il loro sangue può essere usato solamente per gestire le pietre spezzate, e non ha alcun effetto sulle vere vene” rispose Agatha. “Una volta tagliata, la durezza della Pietra Divina della Vendetta diminuirà considerevolmente insieme alla sua stazza, ed anche il suo raggio d’azione si ridurrà. Per esempio, quella che le persone si portano dietro può essere distrutta con un martello.”


Haru




                                


                                



