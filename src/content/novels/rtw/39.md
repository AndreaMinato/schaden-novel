---
title: Capitolo 39: L’inverno è alle porte
pubDate: 2025-08-07T11:30:06.661Z
tags:
    - rtw
---


Roland era sulle mura della città, guardava verso nord. Nell’ultimo mese aveva controllato ripetutamente castello, miniera e mura cittadine in una specie di loop. Li aveva controllati più volte per non perdersi nessun dettaglio.;


La milizia era diventata molto abile nel maneggiare le armi. Grazie alle esercitazioni ripetitive di Carter, furono capaci di tenere ferme le picche finché il capitano della milizia non diede il comando di tirare un fendente.


Dietro la milizia c’era la squadra dei cacciatori. Ogni cacciatore rimasto a Città di Confine e bravo con l’arco o con la balestra era stato inserito in quella squadra. Qui cacciatori esperti erano di vitale importanza per l’uccisione delle bestie demoniache. Posizionati sulle mura a soli tre metri e mezzo dalle bestie, era quasi impossibile che mancassero l’obiettivo.


L’ultima linea difensiva era formata da Ascia d’Acciaio, Carter e due cacciatori del team d’elite. Le componenti costruite dai fabbri erano abbastanza da permettere ad Anna di saldarle e ricavarne quattro fucili. Avrebbero sparato con quelle armi solo se una specie mista li avesse attaccati, o se i cacciatori con le balestre non fossero riusciti a perforare la pelle delle bestie. La loro posizione sulle mura non era prestabilita; i quattro dovevano pattugliare tutti i quasi 200 metri di linea difensiva. Sarebbero occorsi ovunque ci fosse stato bisogno di loro.


Riguardo agli esplosivi, erano tenuti sotto controllo nel magazzino vicino alle mura. Per tenere tutti al sicuro, i tre componenti della polvere da sparo erano riposti separatamente, e sarebbero stati messi insieme solo quando necessario, sulle mura. Dopotutto, se la polvere da sparo fosse scoppiata al momento sbagliato, il danno per loro sarebbe stato ancora più grande di quello recato alle bestie demoniache. I denti di queste ultime magari erano in grado di distruggere il cemento, ma se l’esplosivo fosse partito avrebbe distrutto l’intero muro.


Finora Roland aveva organizzato due prove, comprendenti l’uso degli esplosivi. Grazie a quelle due esercitazioni, la milizia si era abituata ai rumori forti delle esplosioni e non erano più così tanto spaventati da lanciare le armi in aria. L’altro vantaggio fu che, quando i soldati vennero a sapere che il principe aveva tra le mani tali incredibili armi, il morale del gruppo andò alle stelle.


“Sua Altezza,” Barov si aggiustò il colletto, “Abbiamo già speso gran parte dei ricavi ottenuti dai  minerali nell’ultimo mezzo mese, quindi se i Mesi dei Demoni andranno davvero avanti quanto hanno predetto gli astrologi, temo che il cibo non durerà fino a fine inverno.”


“Allora voglio che riempi l’intero magazzino”, disse Roland senza esitazione. “Fai un altro patto con la città di Salice e fa’ che non sia l’unico. La prima macchina a vapore è già stata trasportata alla miniera, e la ghiaia rimasta dal crollo è già stata del tutto pulita. Durante tutto l’inverno possiamo ancora ottenere un piccolo rendimento dalla miniera. Le pietre grezze sono molto richieste. Non rimarcare il prezzo, anzi, vendile il prima possibile, così che le nostre scorte di grano e carne siano sempre abbondanti.”


Barov annuì, “Riferirò subito gli ordini, Sua Altezza. Solo…”


Vedendo lo sguardo esitante che aveva il cancelliere, Roland capì cosa voleva dire. “Non preoccuparti, mi sono già procurato una barca. Se la linea di difesa verrà sfondata, lascerò subito la città.”


“Mi fa piacere sentirlo” disse Barov, sollevato.


Roland gli sorrise, e disse: “Puoi andare. Dopotutto, hai abbastanza cose da fare. Io devo cercare qualcun altro.”


Dopo che Barov se ne fu andato, il principe lentamente si diresse vero una torre di guardia. Questa era situata nel mezzo delle mura cittadine e costituiva il loro punto più alto. Da lì, poteva controllare l’intera prima linea, parte della foresta, e le colline vicine. A quell’altezza il vento soffiava abbastanza forte, ma a Roland non importava. Solo su quella piattaforma alta e aperta riusciva in qualche modo a calmarsi, e a dimenticare l’imminente battaglia.


“Gli hai mentito,” disse all’improvviso qualcuno accanto a lui, “Non hai intenzione di lasciare questa città.”
“La vita è già abbastanza difficile, ogni tanto fa bene a tutti tenersi qualche segreto.”


“Stai dicendo cose senza senso, non capisci la situazione. Se vedi già l’identità di principe come faticosa, come consideri noi?” Usignolo uscì dalla nebbia. “Anche se non diventerai re, devi comunque sopravvivere ai cinque anni di lotta per il trono, perché sei uno dei candidati principali. Al posto di preoccuparti di queste questioni futili, faresti meglio ad accompagnare Anna. Temo…che non le sia rimasto molto tempo.”


Per un momento Roland restò in silenzio. “Non credo che morirà durante i Mesi dei Demoni.”


“Perché?”


“Ha detto che non cederà al morso del diavolo,” si interruppe per un secondo, “e le credo.”


“Tu credi davvero a ciò che ti dicono le streghe,” Usignolo scosse la testa, “ma noi siamo maledette dal diavolo.”


“Tu lo sei? Beh, credo anche a te.”


“……”


*


Brian indossava i suoi abiti civili ed era in piedi di fronte alla tomba di Levriero.


Dolcemente accarezzò la superficie della nuova lapide, era di un bianco puro e vi erano incise queste parole: “In memoria di uno degli eroi silenziosi di Città di Confine.”


“Levriero.”


“Ho già capito qual è il mio più grande sogno. Alla fine dei Mesi dei Demoni, Sua Altezza il Quarto Principe terrà la mia cerimonia di canonizzazione. Ma nel frattempo non voglio restare con le mani in mano. Le mie ferite sono guarite, quindi sono le mura della città il posto in cui devo stare. I Mesi dei Demoni sono vicini, e le bestie demoniache possono anche essere forti, ma si troveranno di fronte alla linea difensiva preparata dalla milizia, e non potranno avanzare oltre. Difenderò la città anche per te, brandendo la mia spada a nome tuo. E non finirà qui. Il tuo assassino è ancora in vita…Ma non lo sarà ancora per molto, Sua Altezza me lo ha promesso. La prossima volta che verrò a trovarti, ti porterò buone notizie.”


Brian si inginocchiò e posò un mazzo di fiori sulla pietra tombale.


“Allora arrivederci, amico mio.”


*


“Sorella Anna, hai paura?” Nana, che era sdraiata sul letto di Anna, le fece questa domanda.




“Paura di cosa?”


“Del morso del demonio che dovremo affrontare quest’inverno. Io sono diventata una strega nell’autunno di quest’anno, quindi per me sarà la prima volta…”


“Beh, la prima volta”, Anna riflettè, “sarà molto doloroso, e in alcuni momenti penserai di non riuscire più a sopportarlo e spererai di poter morire.”


“Ah!” Nana cacciò un urlo per lo spavento, ma si tappò subito la bocca.


“Ma sopravvivrai, proprio come me.”


“Non lo so…” mormorò Nana, “Non sono come te, così forte, che non temi nulla.”


“Non sono poi così forte,” disse Anna, mentre chiudeva gli occhi. Nella sua mente apparve l’immagine del momento in cui aveva incontrato Roland per la prima volta. Nelle segrete fredde e buie, il suo corpo era stato avvolto dai vestiti di Roland. Le aveva detto gentilmente di volerla assumere; le venivano ancora i brividi quando ci ripensava. “A volte trovi situazioni o cose che ti danno la forza di andare avanti, anche se devi fare molta fatica per sopravvivere.”


“Tipo…?”


“Per esempio, carne marinata in salsa di soia,” Anna sospirò, “Come faccio a sapere cosa desideri? – Ah”


Accorgendosi che Nana la stava fissando, Anna si passò una mano sul viso, “Cosa stai guardando? Ho qualcosa di sporco in faccia?


“No …” Nana scosse la testa, “Sono solo un po’ sorpresa, non mi hai mai parlato così tanto … Sorella Anna, l’aspetto che avevi quando hai chiuso gli occhi e ripensato al passato…eri così bella!”


Anna roteò gli occhi, saltò giù dal letto e andò alla finestra.


Nana la seguì, “Cosa fai, vuoi fuggire nella foresta?”


“La foresta è a ovest,” rispose prontamente Anna, “Da qui si può solo vedere il fiume Acqua Rossa.”


“Sorella Anna, guarda!” La ragazzina indicò verso il cielo.


Anna fu colta di sorpresa, poi aprì la finestra. Un misto di vento e piccoli fiocchi di neve si riversò nella camera.


Sporse fuori la mano, afferrando la neve brillante. Sentì un brivido provenire dalle sue dita.


“Nevica.”


*


“……”


Dopo un lungo silenzio, Usignolo aprì bocca e ricominciò a parlare. “Davvero non hai mentito.”


“Ovvio.” Roland rise, “Avevo molte poche ragioni per mentire.”


Usignolo non disse nulla. Semplicemente inclinò la mano, e nei suoi occhi emerse uno sguardo mai visto prima.


D’improvviso sentì qualcosa di freddo sul collo, e non poté evitare di rabbrividire. Guardò in su solo per scoprire che, a sua insaputa, la neve aveva iniziato a cadere sulle mura. Sotto il cielo grigio sembrava esserci una miriade di fiocchi di neve. Danzavano nel vento, volando dappertutto, accompagnati dalle grida della milizia.


I Mesi dei Demoni erano iniziati.




Merges
                                


                                



