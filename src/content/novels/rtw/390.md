---
title: Capitolo 390- Inverno
pubDate: 2025-08-07T11:37:50.982Z
tags:
    - rtw
---










Dopo che Carta ebbe finito di lavarsi, strizzò l’asciugamano e lo appese al balcone coperto di neve.


Lasciandolo fuori per un giorno si sarebbe congelato completamente. Prima di poterlo utilizzare di nuovo, tutto ciò che avrebbe dovuto fare sarebbe stato massaggiarlo un po’ e dargli qualche colpetto, dopodiché rimuovere il ghiaccio rimasto attaccato. Ovviamente avrebbe anche potuto stare al caldo nella sua stanza e usare i suoi poteri magici per vaporizzare l’umidità rimasta sull’asciugamano, ma ciò avrebbe ridotto il numero delle sue esercitazioni giornaliere.


Carta era consapevole che la quantità di magia nel proprio corpo era considerata tra le peggiori tra le streghe, perciò ogni goccia andava utilizzata saggiamente.


Aveva appena finito di lavarsi quando qualcuno bussò alla porta. Quasi ogni giorno a quell’ora, la sorella maggiore Wendy l’avrebbe portata nella sala del castello per godersi una sostanziosa colazione.


“Arrivo!”


Carta aprì la porta allegramente. In piedi sull’uscio c’era davvero Wendy che subito si avvicinò ad abbracciare Carta amorevolmente e annusarle le gote. “Eccellente! Ti sei già preparata.”


“Eheh.” Carta fece un gran sorriso e prese per mano Wendi mentre si dirigevano verso la sala insieme.


Era passato quasi mezzo mese da quando era arrivata a Città di Confine, e si era abituata allo stile di vita di quel posto.


Qui non c’era bisogno che lasciasse il suo tugurio per cercare del cibo di prima mattina, e non c’era nemmeno bisogno che si preoccupasse che la legna per il fuoco che aveva raccolto venisse rubata. A parte il tempo necessario per riempirsi lo stomaco e tenersi al caldo, poteva concentrarsi nel praticare i suoi poteri magici ed imparare. In passato, poteva solo fantasticare una vita del genere chiacchierando con i suoi compagni. Una vita senza preoccupazioni per la propria sopravvivenza sembrava appartenere solo ai signori e signori delle grandi famiglie nobiliari.


Carta non si sarebbe mai aspettata che un giorno anche lei avrebbe potuto avere questo genere di vita.


I palmi di Wendy erano soffici e caldi – una sensazione che Carta non aveva mai sperimentato mentre viveva nella baraccopoli. Nella sua vita presente, Carta sentiva costantemente che c’erano persone che la amavano e che si curavano di lei. Sperava che potesse rimanere per sempre in questo caldo ed amorevole posto.


Se era solo un sogno, avrebbe preferito non svegliarsi mai.


Come entrò nella sala, Carta notò che le streghe non erano sedute al lungo tavolo a mangiare i loro pasti come al solito. Erano invece affollate attorno ad una parete in un rumoroso brusio incessante.


Batté le palpebre incuriosita, ma era troppo imbarazzata per chiedere a Wendy che cosa stessero facendo le streghe.


Questa tuttavia sembrò leggerle la mente e disse ridendo “Le nostre sorelle stanno mettendo alla prova le loro capacità di combattimento.”


“Capacità di combattimento?” Carta era intrigata. “Di cosa si tratta?”


“È un termine inventato dall’eccentrica retorica di Sua Altezza. Non prenderlo troppo seriamente.” Wendy si piegò e sollevò la ragazzina per metterla sulle sue spalle. “Vedi quella lastra di metallo? Si ritiene fosse una reliquia del regno delle streghe, estinto più di quattrocento anni fa, e che fosse usato dalle Straordinarie come arma in battaglia. Solo coloro che hanno forti poteri magici riescono ad evocare i suoi poteri. Sua Altezza lo ha messo nella sala così che tutti possano testare le proprie abilità, o sarebbe meglio dire... per soddisfare la curiosità delle nostre sorelle. Coloro che sono capaci di illuminare tutte e quattro le pietre magiche dell’arma in un colpo solo sono considerate avere divine capacità di combattimento per natura.”


“...” Carta si sentì estremamente confusa. Regno delle Streghe? Straordinarie? Pietre Magiche?  Queste parole sconosciute la solleticavano, ma ciò non mitigava lo shock causato dall’incredibile vista di fronte a lei – come le streghe mettevano le mani a turno sulla lastra di metallo, le gemme incastonate brillavano in un caleidoscopio di stelle colorate.


“Riesco ad accenderne due!” esclamò Fulmine, coetanea di Carta. Sulle sue spalle era appollaiata una colomba dal piumaggio scuro – Carta ricordò che l’uccello era anch’esso una strega chiamata Maggie.


“Due e mezzo, guguuu!” tubò il piccione con orgoglio.


“Hey, sei davvero migliore di me? Impossibile!”


“Vuoi provare?” ridacchiò Wendy. “Scommetto che non saresti molto brava ora. Non hai ancora imparato ad incanalare i poteri magici nelle pietre, figuriamoci evocare un sigillo. Tuttavia Sua Altezza ha deciso che si tratta di un corso obbligatorio per le streghe, perciò ti sarà data una Pietra di Luce da usare per far pratica.”


“Sarà luccicante e cristallino come quelle gemme?” Carta fu improvvisamente eccitata. Guardò Wendy che annuì. “Farò pratica proprio per bene!”


“Brava ragazza.” Wendy ridacchiò e strofinò le guance della ragazzina. “Prima però mangia, così avrai energia per l’esercitazione”


....


Dopo aver finito il suo porridge, Carta tornò alla torre delle Streghe ed iniziò la sua esercitazione giornaliera.


Wendy le aveva detto che tutto ciò che era sulla Terra era formato da piccole palline che non potevano vedersi ad occhio nudo, e che i cambiamenti materiali erano il risultato di queste palline che si separavano e riunivano. Le abilità di ciascuno potevano solo accelerare questo processo, il che era diverso dal semplice “scongelare” il ghiaccio o “raffreddare” l’acqua calda, per esempio.


Sebbene non fosse in grado di capire il significato delle parole di Wendy, seguiva coscienziosamente le sue richieste: avrebbe cercato di percepire il potere magico all’interno del suo corpo e di rilasciarlo il più uniformemente possibile. Dagli anni precedenti nelle baracche, aveva capito che il fatto che le fosse ora possibile vivere una vita decente era perché Sua Altezza aveva bisogno dei poteri delle streghe – questo era il suo unico valore, e perciò se non voleva essere abbandonata, avrebbe dovuto lavorare sodo.


Improvvisamente, Carta sentì un dolore lancinante all’addome, Il potere magico vibrava al suo interno e sembrava volesse bruciarla, provocandole un incontrollabile lamento.


“Cosa succede?” chiese Wendy che era al suo fianco.


“No, niente” scosse la testa, “è solo che... un attimo fa, il mio potere magico sembrava volesse liberarsi.”


“Liberarsi...” Wendì rifletté un istante, “Ti ricordi quando sei diventata una strega?”


“Era inverno forse...” disse Carta con calma. “Non mi ricordo la data esatta.”


“Siamo alla fine dell’autunno, l’inverno è in arrivo in pochi giorni.” Il sorriso di Wendy scomparve. “Come ci avviciniamo al Giorno del Risveglio, il potere dentro ai nostri corpi si attiva sotto forma di un morso. Riposati un attimo, chiamo Usignolo intanto. Lei sarà capace di vedere i cambiamenti del potere magico del tuo corpo,” camminò verso la porta, poi si voltò e aggiunse, “Non ti preoccupare, per una strega di Città di Confine, non è questione di vita o di morte.”


...






Le predizioni di Wendy erano corrette.


Dopo tre giorni, Carta si preparò al suo secondo Giorno del Risveglio.


Sdraiata a letto, guardava attorno a sé le streghe che erano venute a farle visita. Ascoltando il farfugliare delle loro parole di conforto le venne da piangere.


Il dolore bruciante dei poteri magici, che ricordava ancora dal suo primo risveglio, sembrava molto più sopportabili.


“Siccome hai iniziato ad esercitarti da poco, non è detto che il dolore del morso sparirà completamente.” Wendy sedette affianco al letto di Carta e le accarezzò i capelli. “Ma ricorda, non pensarci nemmeno ad arrenderti e non perdere la consapevolezza dei tuoi poteri.”


Carta annuì.


Non osava parlare per paura che nel momento in cui avesse aperto la bocca avrebbe iniziato a piangere a squarcia gola.


Non voleva perdere la dignità di fronte a tutti.


Quando viveva nelle baracche, piangere era considerata l’espressione più debole, qualcosa che soltanto chi si arrende farebbe.


Carta chiuse gli occhi e aspettò con calma che arrivasse quel momento.


....






Quando aprì gli occhi, vide che fuori dalla finestra era tutto una distesa bianca.


Il morso era più debole di quanto si aspettasse, così che i rimedi che tutti avevano aiutato a preparare risultavano superflui. Al suo risveglio, sentì che le capacità magiche del proprio corpo erano cresciute considerevolmente, e piccoli cambiamenti erano avvenuti su tutto il corpo. I suoi occhi potevano vedere più lontano e i suoi arti avevano più forza.


Dopo che si fu lavata il viso, sentì ancora una volta Wendy bussare alla porta.


“Arrivo.” Carta aprì la porta allegramente e prese la mano di Wendy. Tuttavia, questa volta non la portò nella sala del castello, ma piuttosto nell’ufficio del Lord al terzo piano.


Il pezzo grosso dai capelli grigi sorrise gentilmente a Carta e posò una pergamena di fronte a lei.


“Da oggi in avanti, sei ufficialmente un membro dell’Unione delle Streghe.”






Erre Erialis Buongiorno a tutti! Oggi un bel capitolo sulla vita quotidiana di una giovane strega. Carta è molto carina e sono contenta per Wendy ha trovato dove sfogare il suo istinto materno per così dire. Beh oggi ci sono di nuovo delle novità la nostra compagna Merges, una delle storiche traduttrici della novel ci lascia per motivi universitari. E'una pausa più o meno lunga le auguriamo di tornare presto. Ovviamente troverete altri capitoli scritti da lei nel frattempo. Beh detto questo vi ricordo la nostra pagina di facebook dove potrete trovare commenti ed altro e il nostro patreon, donando come sapete potrete ricevere dei capitoli in più alla settimana. 








                                


                                



