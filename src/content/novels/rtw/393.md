---
title: Capitolo 393- Il varo delle nuove barche
pubDate: 2025-08-07T11:37:50.982Z
tags:
    - rtw
---














Una folla di persone circondava il cantiere provvisorio sul fiume Acqua Rossa.


Tutti sapevano che nel capannone di legno si stavano costruendo strane barche con degli involucri che le facevano assomigliare a delle enormi vasche da bagno. Le barche erano fatte di cemento grigio, un materiale che non era diverso dalla roccia dopo essersi asciugato. Se fossero state messe in acqua non ne sarebbe rimasta nessuna traccia, se non uno schizzo.


Gli artigiani che avevano lavorato lì gli hanno dato un nome appropriato: Nave vasca da bagno.


Quel giorno era previsto che le prime due barche fossero messe in acqua.


La folla era composta da due tipi di persone. Il primo tipo era formato da i civili che erano appena arrivati a Città di Confine e che erano curiosi di quell'evento o lo ritenevano inconcepibile, di conseguenza erano venuti a controllare con estremo scetticismo. Gran parte di loro erano pescatori e marinai del territorio orientale e meridionale. L'altro tipo erano i locali che erano abituati ai "vari miracoli" di Sua Altezza. Avevano sentito parlare della precedente Cittadella e si erano riuniti lì, sotto la neve sollevata dal vento (1) per vedere Sua Altezza.


Kukasim rientrava nel primo tipo.


Quando Kukasim aveva visto per la prima volta l'avviso sulla prova di nuove barche e il nuovo ordine di reclutamento di Sua Altezza, aveva detto che sarebbe venuto ad ogni costo a vedere le barche entrare in acqua. Vader non aveva avuto altra scelta se non chiedere a Sua Eccellenza Carter un permesso e accompagnarlo. Considerando che Kukasim non aveva familiarità con quella zona e il terreno era coperto da una spessa nevicata, Vader era preoccupato che andasse in quel posto affollato da solo. Se fosse finito in uno spingi spingi generale, avrebbe potuto significare ricevere danni incurabili.


"Mi sottovaluti, ragazzo”. Il vecchio agitò la mano, facendo cenno a Vader di non seguirlo. "Ho attraversato venti e onde, anche se sto invecchiando, le mie condizioni fisiche non sono peggiori delle tue”.


"Certo, certo" disse Vader indifferente. "Ho già chiesto un congedo, quindi rifiutare adesso è troppo tardi. Io non lo capisco davvero, perché devi venire a vedere questa cosa entrare in acqua? È solo una barca”.


"Ma hai detto che è fatta di pietra grigia”. Kukasim scosse la testa. "Siamo entrati in un'epoca in cui persino una pietra di dimensioni di una vasca può galleggiare sull'acqua?"


"È colpa mia” pensò Vader "non avrei dovuto accennare all'avviso della piazza”. "Forse Sua Altezza si stava solo vantando, probabilmente è una barca di legno con alcune parti ricavate da quel ... cemento”.


"Questo è ancora più improbabile”. Il vecchio insistette. "Pensaci, quando è stato costruito quel capanno di legno?"


"Circa ... più di un mese fa”.


"Esatto, la data in cui sei diventato un poliziotto. Quando ci siamo trasferiti qui nella Città Interna, quel posto era ancora vuoto!" Scosse la sua testa. "Ci è voluto un mese per costruire quel capannone, quindi significa che la costruzione della prima barca è durata solo mezzo mese".


"Uh, non è normale?" Vader era confuso.


"Ovviamente no!" esclamò Kukasim "Nel nome del Dio del Mare! Non ho mai visto una barca che potesse essere costruita in mezzo mese. Non è una questione di dimensioni. Per qualsiasi tipo di barca a vela, la sola lavorazione delle chiglie richiederebbe più di un mese. Infatti si deve aspettare che il legno sia completamente essiccato e poi va incurvato con il vapore. Questo è un processo molto complicato che non può essere completato in breve tempo".


Vader era molto sorpreso. "Perché hai così tanta familiarità con la costruzione delle navi?"


"Un tempo ero un capitano, ragazzo”. Il vecchio sospirò e disse: "Quando ero giovane, navigavo con numerose merci attraverso il Regione del Vento Marino e il Porto di Acque Chiare, ho raggiunto il Regno dell’Alba e le isole dei Fiordi. Poi successe qualcosa ... e ora sono qui”.


"Non mi hai mai detto niente di tutto ciò” disse Vader con gli occhi sgranati.


"Non l'hai mai chiesto, ragazzo”. Kukasim scrollò le spalle.


"Va bene”. Vader spostò la sua attenzione sul cantiere. "Quindi quello che ti incuriosisce veramente è la tecnica utilizzata da Sua Altezza per costruire una barca a vela in mezzo mese".


"Qualsiasi capitano sarebbe curioso”. Kukasim si toccò la barba. "Se Sua Altezza non sta mentendo, sai cosa vuol dire? Tra uno o due anni, la sua flotta navigherà attraverso tutti i fiumi del Regno di Graycastle".


Il cuore di Vader perse un colpo. "Non avrai forse intenzione di …”


Kukasim sorrise: "Non posso sempre mangiare la tua farina d'avena".


"Sua Altezza non mente mai" disse all’improvviso qualcuno lì vicino. "Inoltre, non è una barca a vela”.


Vader si voltò e scoprì che a parlare era stato un giovane. A giudicare dal suo accento, sembrava essere un abitante della regione occidentale. "Non è una barca a vela?"


"No. Può viaggiare senza vento e a massima velocità è più veloce di qualsiasi barca a vela” continuò il giovane con orgoglio. "Avete visto i motori a vapore nelle miniere? Possono facilmente trascinare un sacco di minerali da un foro nella miniera. Queste barche di cemento sono guidate da quei motori a vapore e, secondo Sua Altezza, sono in realtà barche a vapore!"


"Viaggiare senza vele?" chiese Kukasim incredulo. "Ragazzo, questa è un'assurdità. Se una barca non ha vele, può solo contare sui remi, una barca simile non potrà mai viaggiare più veloce di una barca a vela. Inoltre non è ancora entrata in acqua. Non l’hai vista, come puoi essere certo che possa davvero muoversi nell'acqua? "


"Certo che l'ho visto" disse il giovane. "Dovete essere dei nuovi arrivati, venuti da altri territori, quindi è normale che non capiate. In estate, ho modificato una barca a vapore per una Carovana sullo stretto. Tuttavia quella barca era ancora in legno e non così resistente come quelle in cemento".


Vader voleva continuare a discutere, ma all'improvviso gli occhi di quel giovane si illuminarono. Indicando il cantiere, disse: "Guardate laggiù: Sua Altezza è qui!"


Esclamazioni e applausi scoppiarono tra folla mentre tutti i presenti alzavano le mani per salutare il Signore.


Il principe Roland salì sulla piattaforma temporanea in legno del cantiere navale, fece alcuni ringraziamenti e annunciò l'entrata delle nuove barche.


All’unisono, gli operai aprirono il capanno di legno sul fiume Acqua Rossa. Una barca con uno scafo grigio di 40 metri scivolò lungo l'argine del fiume, trascinando con sé la neve, si tuffò nell'acqua ghiacciata.


Vader sentì il suo cuore saltargli in gola. Pensava che quella cosa sarebbe finita direttamente sul fondo del fiume, ma con sua sorpresa, dopo che la metà posteriore entrò in 'acqua, il fronte si sollevò e si schizzò la schiuma.


La folla scoppiò di nuovo in applausi.


"Accidenti, galleggia davvero” Kukasim si bloccò esterrefatto. "Ma è davvero fatta di pietra?"


Vader aveva la stessa domanda: la superficie della Nave vasca da bagno sembrava così liscia, come se fosse composta da lastre di granito finemente levigate e collegate tra loro. Lo scafo della barca pareva essere di un solo pezzo. La sua cabina era poco profonda e non aveva coperta, quindi non c'erano posti dove l'equipaggio potesse dormire. Inoltre, il fondo dell'imbarcazione era troppo piatto per avere un albero. Proprio come indicava il suo soprannome, quella cosa sembrava esattamente una vasca da bagno.


In ogni caso, Sua Altezza era effettivamente riuscito a costruire la barca in mezzo mese.


Vader guardò Kukasim e trovò i suoi occhi scintillare per l'emozione.


"Voglio candidarmi come capitano" disse il vecchio.


 


Thea


 


 Erialis Ragazzi mi scuso formalmente con voi per la rapidità di oggi ma ho un lutto in famiglia e anche se i capitoli usciranno normalmente sarò fuori fino a lunedì quindi la nota è mooolto sintetica. Effetto drifting-snow 
                                


                                



