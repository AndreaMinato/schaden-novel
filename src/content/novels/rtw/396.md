---
title: Capitolo 396: La battaglia feroce
pubDate: 2025-08-07T11:30:06.744Z
tags:
    - rtw
---






“Gli esploratori non hanno mai paura delle avventure, ma non affrontano mai un’avventura in modo sconsiderato.”


“I Demoni non sono così terribili perché possono essere anche uccisi e hanno tantissime debolezze – non possono sopravvivere senza la Nebbia Rossa.”


“Foglia una volta aveva usato frecce e balestra per uccidere un demone intrappolato. Usignolo è riuscita a uccidere il nemico in circostanze davvero sfavorevoli.” Fulmine applaudì segretamente per sé stessa e credeva che anche lei sarebbe riuscita ad ucciderne uno.


“Dovremo prima raccontare tutto a Sua Altezza,” disse frettolosamente Foglia. “Paragonate a noi, sia Usignolo che Cenere hanno molta più esperienza nel combattere i Demoni!”


“Ma potrebbero essersene già andati per quando arriveranno qui.” Fulmine controllò la cartuccia della pistola per assicurarsi che fosse piena di proiettili e disse, “Lasciando che dei nemici così pericolosi vaghino in giro per il confine, affronteremo dei rischi molto più gravi.”


“Posso… posso rimanere e tenerli d’occhio.”


“E se uscissero fuori dalla tua area di controllo?” insistette la piccola ragazza e continuò, “e se proverai a fermarli, finirai con l’esporti. Tre di noi insieme possono lavorare bene allo stesso modo di Cenere e Usignolo.”


Foglia rimase nuovamente in silenzio. Sembrava che fosse stata persuasa.


“GuuGuu!” Maggie si mise sulla testa di Fulmine e agitò le ali.


“Va bene”, grattò il collo del piccione e disse, “Ognuna di noi si occuperà di un demone.”


“Che cosa ha appena detto?” chiese Foglia.


Fulmine mise il broncio e disse, “Ha detto che vuole spaccare la testa del nemico con i suoi artigli e pestare la carne in modo da farci una torta di carne con le sue ali. Alla fine la tosterà sul fuoco per poi scoprire quale sarà il suo sapore.”


“Ha solo detto Guu due volte!” mise in discussione quest’ultima.


“Fondamentalmente è questo quel che intende.” la piccola ragazza annuì seriamente.


“Un esploratore eccellente non è solo straordinariamente coraggioso ma ha anche la capacità di guidare l’intera squadra, aiutandola a rilassarsi quando i suoi membri sono nervosi e a proteggerla quando è troppo rilassata. Farò del mio meglio per seguire le tue parole, papà.”


Fulmine agitò il polso chiudendo così la cartuccia. Cercando di non apparire nervosa, fece finta di sembrare calma e disse, “Quanto sono lontani da qui?”


“Circa trecento metri dalla nostra destra” rispose Foglia.


“Avrei potuto vedere i nemici se non fossi stata bloccata dagli alberi.” Stava riflettendo sul fatto che sicuramente avrebbe avuto il vantaggio di tirare il primo colpo e la pistola ovviamente superava la Pietra Magica grazie alla sua lunga portata. “Puoi intrappolare i nemici nei viticci, giusto? Come hai fatto l’ultima volta alla Terra Barbarica.”


“Credo di riuscire a intrappolarli per poco tempo.”


“Ok, possiamo attaccare dal cielo.” disse Fulmine. “È l’ultima direzione che considereranno. Saranno temporaneamente concentrati solo sui viticci. Possiamo concludere questo combattimento in pochi secondi.”


“C… capito.” Foglia tremava leggermente. Forse perché c’erano fin troppi ricordi terribili collegati a quando faceva parte dell’Associazione delle Streghe Alleate. Ma Fulmine non aveva tempo per preoccuparsi di ciò al momento. Avrebbe probabilmente perso tutto il suo coraggio e avrebbero continuato ad aspettare. Dopo tutto, lei e Maggie erano da sole a combattere i demoni. Ma Foglia si sarebbe nascosta nel bosco. Non si sarebbe fatta male indipendentemente da quanto i demoni avrebbero attaccato i viticci.


“Iniziamo!” Fulmine volò dritta verso il cielo.


“Guu” Maggie, nella sua forma di piccione, le andò dietro.


La foresta apparve subito come delle macchie verdi e bianche sotto di lei. La ragazzina indossò gli occhiali dati da Sua Altezza e si sentì subito più coraggiosa.


“Sono laggiù.” Maggie si trasformò in un falco dalla coda grigia e trovò gli obiettivi dopo pochi secondi di ricerca – con la sua vista da falco, non si sarebbe mai persa nemmeno un coniglio che correva nella neve.


Fulmine fece un respiro profondo. Tuono e Sua Altezza le balenarono in mente. Scosse la testa e si schiarì i pensieri. Con le mani stringeva la presa sulla pistola e disse, “Mi occuperò del lato sinistro e tu del destro. Quando saremo a metà strada ti trasformerai di nuovo nell’uccello dalle ali giganti.”


“Lascia fare a me, guu!”


“Andiamo!” gridò la ragazzina e partì in picchiata. Con il vento freddo che ruggiva sulle sue guance, le orecchie le stavano facendo male. Spostò un po’ di più la testa nella sciarpa. Pensando al metodo per sparare imparato da Usignolo, puntò la mano sinistra in avanti. La distanza effettiva che il proiettile poteva raggiungere era di circa cento metri, ma era chiaro che dovesse spostarsi il più vicino possibile all’obiettivo per essere certa di colpirlo. Considerando come giuste le informazioni di Foglia, i guanti di ferro dei demoni dovevano essere intarsiati con la Pietra Magica dell’Elettricità. Il loro raggio d’azione era di circa cinque metri, più o meno lo stesso di quello delle streghe. La scelta migliore era di colpirli a una distanza di sette/otto metri.


Le figure dei nemici divennero più chiare e riusciva a vedere i loro orribili copricapi e le maschere scarlatte. Improvvisamente un demone si fermò a guardare in alto e ruggì verso di loro. “Siamo... esposte?” il cuore di Fumine perse un battito. “Perché il nemico si comportava come se sentisse la sua presenza?” in quel momento infiniti viticci si innalzarono intorno ai demoni, intorcigliandosi intorno alle gambe del nemico e continuando a salire verso l’alto. Alla fine i demoni erano completamente avvolti dai tralci.


Un flash bianco si liberò dal corpo di Maggie che si trasformò immediatamente in un enorme mostro che si agitava e urlava allo stesso tempo per mostrare la sua forza.


“Ora o mai più.” Fulmine digrignò i denti e decise di accelerare di nuovo. Quando si trovò a circa cinquanta metri dai nemici, fece una svolta improvvisa e si precipitò alle loro spalle come una stella cadente – avrebbe potuto colpire in quel momento, però se avesse sparato orizzontalmente avrebbe potuto espandere l’area di tiro. E Usignolo anche le aveva ripetuto tantissime volte che si dovrebbe sparare sempre sulla parte più larga del corpo del nemico.


Il demone lottò per alzare la mano destra avvolta di viticci. Una luce abbagliante esplose dai suoi guanti di ferro. Quasi nello stesso momento, Fulmine premette il grilletto. Un’enorme esplosione improvvisamente attraversò il cielo sopra la foresta.


Come si aspettava, il raggio di zione della Pietra Magica era veramente limitato. L’arco di luce blu e bianca durò solo per pochissimo tempo. Con i suoni degli spari, una nebbia di sangue esplose dalla schiena del demone – i proiettili non solo erano passati attraverso il suo corpo, ma avevano distrutto anche la bombola di gas sulla sua schiena.


Tuttavia Maggie non fu ugualmente fortunata. Un altro demone la colpì con un fulmine. Delle scintille si liberarono dal corpo di Maggie e le sue potenti urla divennero di terrore. Raccolse le ali e si gettò pesantemente sul demone, sollevando grandi fiocchi di neve. Quando insieme colpirono il suolo, Fulmine sentì la terra tremare. Probabilmente a causa del forte impatto, la bombola di gas del demone si distrusse e la Nebbia Rossa traboccò da sotto l’uccello gigante. Fulmine intanto guardava il tutto in ansia e preoccupata.


Foglia reagì immediatamente. Dozzine di viticci si raggrupparono sul corpo di Maggie e la spostarono dal demone. L’uccello gigante rotolò nella neve due volte e rimase immobile con la faccia a terra.


Fulmine si precipitò da lei. Prese la sua testa gigante e la scosse dicendo, “Svegliati, Maggie! Tutto bene?”


“Guu.. mi sento intorpidita,” Maggie aprì gli occhi. Si trasformò di nuovo nella sua forma umana con il rimanente potere magico e disse “Cosa è appena successo?”


Fulmine controllò ogni parte del suo corpo, rilassandosi dopo aver confermato che non avesse nulla di rotto e disse, “Sono felice che tu stia bene.”


Sembrava che nella forma di gigante mostro volante, Maggie non fosse stata ferita dalla Nebbia di Sangue e che fosse riuscita a sopportare più danni grazie al suo corpo gigantesco. L’arco di elettricità l’aveva messa fuori gioco solo per un momento e c’era un demone proprio sotto di lei quando è caduta che le ha fatto da cuscino. Era stato un attacco spaventoso ma era stata a malapena ferita. Questa poteva essere la cosa migliore nel peggiore dei casi.


“Sono morti entrambi.” Foglia spostò metà del suo corpo dal tronco esaminando i due demoni senza vita e disse “Cosa dovremmo farne ora?”


“Portiamo indietro i corpi,” disse Fulmine, “Sua Altezza dovrebbe sapere come comportarsi con loro.”


 


Aki






 Erialis Salve ragazzi! rieccomi di nuovo fra voi. Come sapete abbiamo creato sia una pagina facebook che un patreon quest'ultimo è stato un pochino aggiornato e presto avrà nuovi contenuti. Non dimenticateci.


PS non commento questi emozionanti capitoli perchè effettivamente ve li rovinerei, però mi piacciono sempre di più Fulmine e Maggie 
                                


                                



