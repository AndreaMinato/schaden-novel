---
title: Capitolo 399: Contatto
pubDate: 2025-08-07T11:30:06.745Z
tags:
    - rtw
---










Sotterraneo del palazzo, Città del Re, Regno di Graycastle.


Timothy era seduto sul trono con la guancia appoggiata sulla sua mano destra. Osservava con impazienza i candidati mentre mettevano in scena i loro finti assassinii.


“Quanti idioti ho visto dall’inizio dell’inverno?


Di recente devo essere stato troppo indulgente per permettere a quei pagliacci di esibirsi.”


Starnutì e sentì gli occhi secchi.


Da quando la Sala della Volta Celeste era stata distrutta dalla polvere di neve, Timothy aveva spostato la sede della Riunione del Consiglio nel sotterraneo del palazzo. Dopo qualche ristrutturazione, inclusa l’apertura di numerosi locali di magazzinaggio, lo spazio totale era abbastanza grande da accogliere tutti i ministri e i nobili del Consiglio. Soprattutto, questo posto era completamente sicuro. C’era solamente un’entrata, ed il magnifico palazzo si trovava esattamente sopra. Nessuna quantità di polvere di neve avrebbe potuto sconvolgere la situazione lì. L’unico svantaggio era la mancanza di luce solare, di conseguenza la luce doveva essere fornita dall’utilizzo di torce alla trementina (1). Le torce, poste sulle mura circostanti, rendevano l’aria nella stanza insolitamente secca e soffocante. Inoltre, la trementina emanava un cattivo odore anche se dolciastro che rendeva Timothy sonnolento.


Ogni volta che avrebbe pensato al suo Quarto Fratello, Timothy sarebbe diventato furioso e perfido. Se non fosse stato per i testimoni oculari che avevano notato che gli attacchi venivano dal cielo, probabilmente starebbe ancora costruendo delle torri di guardia con non curanza. Dopo aver realizzato che quel metodo era completamente inefficace, per il momento, tutto ciò che poteva fare era tenere le sue riunioni in quel luogo.


“Roland Wimbledon pagherà sicuramente per questo!”


“Vostra Altezza.” La voce di un candidato interruppe i suoi pensieri. “Date un’occhiata. Se quel traditore Roland oserà mai apparire davanti a me, porterò a termine la missione che voi mi avete affidato!”


Timothy diede un rapido sguardo al candidato. In mezzo secondo, quest’ultimo posò accuratamente quattro coltelli volanti su di un barile che si trovava a venti piedi di distanza.


“Ѐ questo il trucco di cui parlavi?”


“In realtà, Vostra Altezza,” replicò lui con sicurezza, “Parlando francamente, prima mi occupavo di questo genere di cose. Ho ucciso dozzine di Ratti con questo metodo. Se mi nascondo tra la folla, la maggior parte dei miei bersagli non si accorge nemmeno da dove arrivano i coltelli.”


“Quanto vuoi?” Timothy cambiò leggermente posizione.


“Solo 25 ori reali,” disse la recluta contando con le dita, per poi continuare: “5 dei quali verranno usati per coprire i costi del mio viaggio e del mio travestimento – indosserò dei vestiti ordinari e poco attraenti in modo da potermi avvicinare al traditore.”


“Cavaliere Weimar.” Chiamò il Re.


“Sì, Vostra Altezza.”  Il Cavaliere Cuore di Ferro entrò nella sala, brandendo la sua sciabola ed il suo scudo.


“Vostra Altezza, cosa intendete con questo?” disse spaventato il candidato.


“Se sconfiggerai il mio cavaliere, ti darò subito la tua ricompensa.” Timothy fece l’occhiolino al Cavaliere Weimar.


Quest’ultimo annuì, poi si tolse la testa dell’armatura e si incamminò verso il candidato.


“Aspetta, aspetta… no. Vostra Altezza, questo non va bene.” In difficoltà, girò il suo corpo per schivare gli imminenti colpi del cavaliere, e balbettò: “Non posso combattere direttamente! Ah!”


Il cavaliere gli sferrò prontamente un violento calcio sullo stomaco, che gli fece inghiottire il resto della frase.


Dopo aver rotolato per un po’ sul pavimento, il candidato lanciò un coltello volante verso il cavaliere, che però lo schivò facilmente grazie al suo scudo. Calpestò la mano del candidato e, usando la sua spada, gli asportò metà braccio. Il sangue si riversò sul terreno seguendo una linea curva.


“La mia mano…!” disse piangendo dal dolore. Si tenne la parte residua del suo braccio e avvolse il suo corpo.


“Innanzitutto, la famiglia reale non è stupida come il tuo mediocre bersaglio. Anche quel mio sciocco fratello non si avvicinerà facilmente alla folla. E poi, se non riesci ad affrontare un cavaliere, cosa ti fa credere che riuscirai ad assassinare un Signore protetto da molti cavalieri? Temo che una volta ricevuti i 25 ori reali, non ti farai mai più vedere.” Timothy fece dei cenni con le sue mani. “Buttalo fuori.”


Se si fosse trattato di uno o due mesi fa, non avrebbe mai nemmeno considerato quel branco di pidocchiosi ignoranti. Avrebbe dato una piccola somma di denaro a quelli che gli avrebbero dimostrato di avere una piccola possibilità di successo – eppure finora, Roland era ancora vivo e vegeto.


Probabilmente era stato quell’atteggiamento ‘benevolo’ ad incoraggiare numerose persone a farsi avanti, dichiarare di poter risolvere i problemi creati dal traditore, e proporre dei metodi sempre più ridicoli. C’era stato anche un tizio che aveva suggerito di usare la cameriera di una locanda come assassina, sostenendo che la sua tecnica fosse eccezionale e che nessun uomo avrebbe potuto rifiutare il suo servizio. “Totale ignoranza! Non conoscono la differenza tra una normale donna e una strega?” Era già di dominio pubblico il fatto che Roland avesse cresciuto e addestrato parecchie streghe, quindi non c’era possibilità che lui si infatuasse di qualcuno di così squallido.


Timothy fece un lungo sospiro. “Dando a questi candidati ignoranti una lezione, magari gli altri ci penseranno due volte prima di farsi avanti.


Forse è stato un errore reclutare un assassino dalla cittadinanza. 


Le uniche cose che possono sconfiggere Roland sono le pillole e la polvere di neve.”


Diede una rapida occhiata intorno alla sala, e, vedendo che non erano rimasti estranei, chiese al Primo Ministro: “Come procedono i progressi dello sviluppo dell’arma a polvere di neve?”


Secondo le varie informazioni raccolte dalla Fortezza Longsong, il motivo per cui i minatori di Città di Confine erano riusciti a sconfiggere i cavalieri del Duca e la milizia impazzita era per l’utilizzo di un’insolita arma a polvere di neve. Si trattava, con ogni probabilità, di un tubo in ferro semichiuso che si avvaleva della potenza generata dall’esplosione della polvere di neve per sparare un colpo verso un bersaglio, funzionava come una balestra. Timothy ne era molto interessato e aveva immediatamente radunato gli esperti fabbri di Città del Re per iniziare a creare un’imitazione di quell’arma particolare.


“Non molto bene, Vostra Altezza.” Il Marchese Wyke scosse il capo. “I fabbri hanno creato circa 10 prototipi di quest’arma, in linea con le informazioni, ma nessuno di loro si avvicina alla presunta potenza di fuoco. Soltanto alcuni sono riusciti a perforare il pettorale di un cavaliere in 10 tentativi, mentre tutti sono imprecisi sopra i 50 tentativi.”


“10 tentativi?” disapprovò Timothy. “Tanto vale mirare alla faccia, no? Di questo passo, come fermeremo i cavalieri alla carica?”


“In effetti, ci potrebbero essere alcuni espedienti che dobbiamo ancora controllare… Un’altra cosa, anche se convocassimo tutti i fabbri e gli apprendisti della città, potremmo produrre al massimo 20 di quelle armi al mese, e non c’è alcuna garanzia che ognuna di loro funzioni.” il Marchese sospirò. “Fino ad oggi, ci sono stati quattro casi di tubi di ferro esplosi durante l’esercitazione, e le guardie sono piuttosto restie ad esercitarsi con questo tipo di arma a polvere di neve”


“Dannazione. Città di Confine era molto più povera di Città del Re, ma Roland è riuscito a produrre centinaia di tubi di ferro in un solo inverno. Deve essere stato assistito dai demoni.”


Timothy, adirato, cambiò argomento. “Che mi dici delle pillole? La Chiesa non ci ha ancora risposto?”


“Sì, Vostra Altezza” rispose il Marchese. “Il Sommo Sacerdote ha detto che la Città Santa è stata occupata nel combattere l’invasione delle bestie demoniache, pertanto è temporaneamente impossibilitato a fornirci altre pillole della follia. Spera che potremo aspettare fino alla fine dei Mesi dei Demoni per discutere della questione.”


“Non voglio vedere il traditore rimanere tranquillo e beato al castello della Regione Occidentale, neanche un giorno di più!”


“A quanto pare dovrò scrivere personalmente una lettera alla Città Santa di Hermes,” pensò Timothy malignamente. “In futuro, se vorranno continuare a reclutare fedeli nel Regno di Graycastle, in cambio dovranno portare le pillole.”


Proprio mentre era in procinto di annunciare la fine della Riunione del Consiglio del giorno, il Ministro della Diplomazia, Ser Bullet, gli si avvicinò e disse: “Vostra Altezza, dei messaggeri provenienti dal Regno dell’Alba sono arrivati a Città del Re e desiderano vedervi.”


Haru






 Erialis (1)Trementina: La trementina viene dalla parola greca terebinthos, terebinto in italiano, un albero dalla cui linfa la trementina era originariamente distillata. E' una resina vegetale volatile, oleosa e dal colore chiaro. Si ottiene grazie ad un procedimento di incisione del tronco di particolari alberi. L'incisione può essere fatta sulla pianta viva oppure nel durame di una pianta morta. Anticamente veniva prodotta sull'isola di Chio poi intorno al '700 nel sud degli Stati Uniti. 








                                


                                



