---
title: Capitolo 40- Lettera
pubDate: 2025-08-07T11:37:50.876Z
tags:
    - rtw
---


Buon weekend!
*Artemide*


La legna da ardere bruciava intensamente, ma Gerald Wimbledon non sentiva molto calore.


Anche se si trovava in una grande tenda di pelle cucita, sigillata in modo da non far arrivare spifferi dal terreno, aveva ancora freddo. I suoi piedi erano particolarmente freddi, congelati, quasi al punto da non riuscire più a sentirli.


"Questo maledetto posto, anche l' urina congela quando si va a pisciare", sputò e si alzò in piedi. Afferrò entrambi i lati del tavolo con le mani. Usò tutta la sua forza, tanto che anche le sue mane divennero rosse per lo sforzo, finché il tavolo di legno quadrato con sei gambe si sollevò da terra..


Dopo aver messo il tavolo al lato del focolare, Gerald si sentì molto meglio. Si tolse le scarpe e mise i piedi accanto al fuoco, scaldandoli nel tepore. Distese la pergamena con le mani ancora una volta e continuò a scrivere la lettera non ancora finita.




“Cara, dolce, Olivia,


È già passato un mese da quando sono venuto a Hermes, ma naturalmente la Chiesa preferisce chiamare questo luogo la loro nuova Città Santa. Se non fosse stato per i Mesi dei Demoni, non sarei rimasto qui nemmeno per un momento. Voglio solo tornare da te e condividere il letto caldo  ancora una volta.


Fedele all’accordo, la Chiesa ci controlla con ogni mezzo invece di sostenerci. È quasi ironico, non è vero? Parlando della chiesa, devo ammettere che quello che è riuscita a fare è davvero sorprendente. Ricordo ancora il tempo in cui sono arrivato qui per la prima volta. Era circa vent'anni fa. Oltre ai monti e alle rocce intorno a Hermes non c' era niente qui oltre ad una chiesetta ai piedi delle montagne. Ma ora, non solo hanno costruito una strada che sale fin sulla vetta della montagna, ma hanno anche creato una città fortificata di grandi dimensioni.


Durante l'estate, dovresti davvero venire con me a dare un' occhiata a questa città. La nuova Città Santa è ancora più grande del nostro Graycastle. Ti ricordi il teatro di Graycastle? Tu ed io eravamo andati lì a guardare "La vendetta del principe". Sei rimasta così impressionata dall'architettura del teatro; l' interno era così incredibilmente spazioso.


Ma dopo aver visto la nuova Sala degli Affari Militari della Città Santa, penserai che il teatro di Graycastle sia solo una baracca. È difficile definirlo un edificio, penso sia più un’a squisita opera d'arte. È così spazioso che potrebbe contenere cinque teatri. Tuttavia, non esiste un singolo pilastro che sostenga le pareti esterne. I muri sono retti da otto ossa demoniache di bestie simili a un colosso. Tra le ossa ricurve ce ne sono molte altre più piccole che sono collegate da funi di canapa, e il tetto si aggancia a mezz'aria come se fosse su un palo. Come hanno potuto ideare un edificio del genere?


E quelle ossa, se fossero state strappate da una bestia demoniaca, scommetto che le sue dimensioni erano certamente più di trenta metri. Probabilmente solo a Hermes si potrebbe incontrare un mostro di questo tipo. Ma tesoro, per favore non preoccuparti, anche se le bestie demoniache sono enormi, sono comunque servitori del diavolo.


In presenza dell' Occhio Divino della Penitenza, nessun male può sfuggire alla legge di Dio! Che si tratti di una bestia demoniaca, di una strega o del diavolo stesso, il loro unico destino è quello di trasformarsi in cenere! "


Quando ebbe scritto fino a questo punto, Gerald Wimbledon mise giù la penna e si sgranchì le mani formicolanti. Era davvero strano, normalmente poteva impugnare la sua spada a due mani pesante 7 kg tutto il giorno, ma quando teneva la penna era in grado di scrivere solo qualche riga prima di sentirsi estremamente stanco. Sorrise con autoironia e pensò che veramente era fatto per vivere da bifolco.


“Parlando di bestie demoniache, improvvisamente penso al mio quarto fratello. È stato assegnato a Città di Confine, un posto così miserabile. Temo che abbia già tagliato la corde e sia fuggito alla fortezza Longsong- lì, le bestie demoniache non saranno in grado di raggiungerlo e la difesa della roccaforte è paragonabile a quella di Hermes. Ma non penso che sia colpa sua, anche io se fossi andato in quel luogo avrei potuto solo rifugiarmi nella fortezza. Da questo si può notare quanto sia ingiusto mio padre. Solo perché nostro fratello minore si è dimostrato eccezionalmente intelligente fin dalla più tenera età, ha deciso di lasciargli in eredità il trono. Papà dimentica che lui stesso non ha ottenuto il trono grazie a dei calcoli. Dalla morte di nostra madre, è diventato sempre più difficile per me capire cosa pensi il padre".


Gerald esitò prima di iniziare a scrivere la parte successiva della sua lettera, non sapeva se avrebbe dovuto dire o meno le sue vere intenzioni ad Olivia. Si fermò un attimo, ma poi decise di scriverle. Se i suoi piani fossero andati a buon fine, sarebbe arrivato al Palazzo di Graycastle ancora prima che lei ricevesse la lettera.


“Mia cara, l’Astrologo Ansger aveva ragione. Se non farò nulla, alla fine il trono non finirà nelle mie mani. Ansger osservò le stelle e ciò che disse fu: La Stella dell' Apocalisse arderà per i prossimi quattro mesi prima di lasciare l'orbita, Questo ovviamente mi dice che ho poco tempo a disposizione e non posso più aspettare invano.


Dopo la battaglia di oggi, tornerò tranquillamente nella capitale e incontrerò mio padre, e porterò con me i miei fedeli soldati. Qui forse ho molte meno opportunità per ottenere ricchezze rispetto alla Città del Raccolto Dorato, ma in compenso non mancano coraggiosi guerrieri. Devo solo buttare qualche moneta in giro e fare alcune promesse, e mi seguiranno come lupi affamati, aiutandomi a raggiungere il mio obiettivo. Naturalmente, non voglio iniziare una rivolta. Voglio solo chiedere personalmente a mio padre perché ha dato l' ordine di iniziare la battaglia per il trono. Alla fine, cos’è che gli ha fatto dimenticare che io, come suo figlio maggiore, ho il diritto di eredità?


Ansger ha già organizzato tutto per me. Olivia, mio amore, dovrai solo aspettare un po' più a lungo. Il giorno in cui diventerò il Re sarà il giorno in cui ti sposerò come mia Regina. Se fallirò miseramente.... non dovresti tornare nella capitale, ma piuttosto rimanere nel Regno dell' Eterno Inverno.


Ti amo, Gerald.”


Piegò accuratamente la lettera per poi metterla in una busta e sigillarla con la cera. Dopo averla controllata un paio di volte, bussò sul tavolo e la sua guardia personale entrò rapidamente nella tenda.


“Devi consegnare questa lettera alle mani della famiglia famiglia Rose sulla catena montuosa del Vento Gelido. Non è necessario che viaggi giorno e notte. Non prendere nemmeno un cavallo, viaggia semplicemente vestito da normale viaggiatore, come un passeggero su un vagone da una città all'altra. Devi solo ricordare una cosa: questa lettera deve essere consegnata a mano ".


“Sì, Sua Altezza Reale! "


“Bene, puoi andare.” Dopo che Gerald ebbe congedato la guardia, si sedette al tavolo ancora una volta, mettendo i piedi vicino al fuoco.




Se fosse accaduto qualcosa, non avrebbe avuto alcuna via d'uscita.


Chiuse gli occhi, ricordando scene della sua infanzia. A quel tempo, stava giocando a nascondino con il suo secondo fratello e la sua terza sorella nel Giardino del Re. Quando la sua terza sorella cadde, ebbe bisogno dei suoi due fratelli per prendersi cura di lei. Esattamente quando avevano iniziato i tre a diventare sempre più estranei?


Gerald scosse la testa, mettendo da parte i suoi pensieri confusi. Non era portato a fare il sentimentale, pensò, c' era una sola possibilità per porre fine a tutto questo: doveva sedersi sul trono lui stesso.


In questo momento, dalla tenda si poté udire il suono sordo di un corno.


“Ohh oh oh ohh ohh ohh ohh ohh"


“Sto arrivando!”, saltò su e si infilò le scarpe. Uscendo dalla tenda, vide che tutto il campo era in rivolta. Ovunque, i soldati correvano e sventolavano bandiere, si fondevano in un grande caos, entrando in formazione da battaglia. Dalle montagne lontane giunse un' eco a tratti continui.


Quando il corno suonava, significava che le bestie demoniache stavano attaccando.


“Venite con me!”, salì sul suo cavallo da guerra, portando con sé le sue guardie.


Sulle mura della Città Santa rimaneva solo una persona, per sperimentarne la grandezza - era come un fossato naturale insormontabile, che attraversava il sentiero verso l' invalicabile catena montuosa. Il passaggio verso la cima era pianeggiante e largo, era abbastanza ampio da permettere a decine di persone di passare l'una accanto all'altra. All'inizio del sentiero, su entrambi i lati si trovavano delle falesie formate da un ghiacciaio, ma la parte successiva era un altopiano.


Per questo motivo la chiesa volle disperatamente costruire la nuova Città Santa in cima alla montagna.


Utilizzando questo terreno, avevano costruito una linea di difesa che era quasi impossibile da sfondare.


Tuttavia, Gerald Wimbledon guardò la cosa più a lungo termine. Erano stati in grado di trasportare così tante pietre e legname dai piedi della collina fino alla cima. In appena vent'anni avevano  potuto costruire una città a Hermes, il potere che la Chiesa aveva esibito era stupefacente.


Ma a prescindere da quanto fosse stanco di fare affari con la Chiesa, Gerald dovette ammettere che anche loro avevano i loro punti di forza. Se non avessero avuto la roccaforte di Hermes, tutti i paesi del continente avrebbero dovuto affrontare una catastrofe. Erano anche responsabili dell’accordo  contro l' Orda delle Bestie Demoniche.


Ogni anno nel mese di gennaio, quando le bestie demoniache attaccavano, i quattro Regni che confinavano con Hermes dovevano inviare truppe per sostenere la Chiesa e combattere insieme secondo il decreto della Chiesa.


Le loro quattro bandiere fluttuavano al vento. Un serpente attorcigliato a uno scettro per il Regno dell' Alba, scudo e spada per il Regno di Wolfsheart, una rosa ghiacciata per il Regno dell' Eterno Inverno, e infine torre e picca per il Regno di Graycastle.


Guardando le macchie nere che apparivano nel cielo lontano, Gerald Wimbledon strinse la sua grande spada.




Merges
                                


                                



