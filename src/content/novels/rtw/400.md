---
title: Capitolo 400- Accordo per l’Alleanza
pubDate: 2025-08-07T11:37:50.983Z
tags:
    - rtw
---










“Secondo la consueta pratica, i messaggeri provenienti da altri regni dovrebbero essere ricevuti nella Sala della Volta Celeste. Tuttavia, è stata solo recentemente ripulita dai detriti del crollo del soffitto e ci vorrà ancora molto per la restaurazione.” Mentre Timothy pensava a ciò, il suo risentimento nei confronti di Roland aumentò.


“Portali al mio studio,” ordinò Timothy. Dopo una breve esitazione, aveva deciso di riceverli comunque nel Palazzo. In ogni caso, sarebbe stato maleducato ricevere dei messaggeri nel sotterraneo.


Non aveva idea del perché il Regno dell’Alba dovesse mandare dei messaggeri al Regno di Graycastle in quel momento, specialmente senza preavviso. Se invece si fosse trattato di uno degli altri due regni, sarebbe stato sicuramente per una richiesta di aiuto – o di viveri o di materiali per resistere al freddo invernale. C’era un detto tra la nobiltà secondo il quale le persone che si mettono in contatto d’estate sono amici, mentre quelli che lo fanno d’inverno sono nemici. Era vero per tutti i regni, tranne quello dell’Alba. Sebbene il suo territorio fosse piccolo, non aveva penuria di materiali e, infatti, vendeva una grande quantità di cibo e tessuti al Regno di Graycastle ogni anno in cambio di profumi e cristalli.


Timothy scosse il capo con discrezione. Aveva molte faccende di cui occuparsi, quindi voleva congedare i messaggeri il prima possibile.


Tornato al suo studio, vide che i due membri della delegazione erano stati ad aspettare molto tempo in compagnia di Sir Bullet. Vedendo Sua Maestà entrare nella stanza, si alzarono in piedi e fecero l’inchino. “All’onorevole re del Regno di Graycastle, Wimbledon IV, il re del Regno dell’Alba porge i suoi saluti.”


“Porgetegli anche i miei saluti.” Timothy annuì distrattamente. “Sedetevi.”


Notò che la coppia di messaggeri era composta da un uomo e una donna, molto giovani e somiglianti l’uno all’altra. Lo stemma familiare che portavano in petto raffigurava uno scettro con le corna, e se non ricordava male, questo stava a significare che provenivano dall’illustre famiglia Luoxi del Regno dell’Alba.


“Cosa sta pensando esattamente Mia IV? Perché ha mandato questi due ragazzini?” Timothy era piuttosto curioso. I nobili di quell’età erano solitamente altezzosi e arroganti, ed erano molto diversi dai nobili più grandi, che avrebbero lottato per ogni piccolo pezzettino sul tavolo da negoziazione.


“Siete entrambi membri del clan Zulu(1)?” Timothy indicò il petto. “Una volta ho brevemente incontrato il Duca Luoxi.”


“Senz’altro, Vostra Altezza.” Il ragazzo sorrise. “Sono Otto Luoxi. Questa è mia sorella minore, Belinda Luoxi.”


“Sono anche fratelli.” Timothy sollevò le sopracciglia. “Se è così, non dovrò menare il can per l’aia con loro.”109


“Attualmente è il periodo del massacro dei Mesi dei Demoni. Perché la regina del Regno dell’Alba vi ha mandati qui?” chiese Timothy, prendendo il comando. “Suppongo che non vi manchino né il cotone né la stoffa, e nemmeno il grano o il pane. E ovviamente, anche se vi foste imbattuti in una disgrazia, l’aiuto che posso offrirvi è piuttosto limitato – dovreste sapere che il Decreto Reale sulla Selezione del Principe Ereditario ha lasciato il mio regno nel caos. Molti posti sono arrivati ad un punto morto, e solo aiutare i rifugiati ha messo il Comune alle strette. E’ davvero difficile per me far uscire altri rifornimenti.”


“Riguardo a questo, vi rivolgo le mie più sentite scuse,” disse Otto, toccandosi il petto. “Tuttavia, Mia IV non ci ha mandati qui per chiedere aiuto, ma per rispondere ad una minaccia ancor più pericolosa.”


Le sue parole fecero sobbalzare Timothy. “Quale minaccia?”


“La Chiesa, Vostra Altezza,” rispose Belinda. “Attualmente, l’Armata della Chiesa ha preso possesso del Regno dell’Eterno Inverno e del Regno di Wolfsheart, e una moltitudine di rifugiati si è riversata nel Regno dell’Alba. Secondo le informazioni riportate dai rifugiati, i metodi della Chiesa sono abominevoli e violano seriamente le regole di combattimento accordate con la nobiltà. Coloro che si ribellano vengono impiccati o esiliati, mentre soltanto ai nobili che giurano fedeltà viene concesso di vivere.”


“Questo metodo punta ad eliminare completamente la classe nobiliare e portare i territori sotto il controllo totale della Chiesa,” Otto parlava con un tono piuttosto appesantito. “Mia IV crede che il Regno di Wolfsheart non sarà il loro ultimo bersaglio. Vista la situazione critica in cui riversano entrambi i nostri regni, è probabile che la Chiesa porterà le fiamme della guerra sulle nostre terre l’anno venturo. La nostra regina spera che possiamo collaborare e combattere insieme contro la Chiesa.”


“Siete sicuri che la Città di Wolfsheart sia già stata presa?” Dopo aver ascoltato la controparte, Timothy corrugò la fronte.


“Mille volte sicuri, Vostra Altezza.” I due messaggeri annuirono all’unisono.


Timothy aveva sentito parlare della guerra aggressiva della Chiesa, ma non si aspettava che questa potesse essere capace di sottomettere due grandi regni in così breve tempo. Se i messaggeri non stavano mentendo, la forza dimostrata dalla Chiesa era un po’ troppo terrificante.


Certamente, sarebbe stato meglio verificare prima questa faccenda con il Ministro dello Spionaggio. L’arrivo in anticipo della neve durante i Mesi dei Demoni aveva ostacolato il tragitto della sua carovana, per questo non riceveva messaggi dal Regno di Wolfsheart da tempo.


Dopo un lungo silenzio, Timothy chiese, “Qual è il piano preciso?”


Otto si inumidì le labbra e tirò fuori una mappa da sotto al braccio. Aprendola davanti a Timothy, disse, “Se la Chiesa parte dalla Città Santa e attacca il Regno dell’Alba o il Regno di Graycastle, allora l’altro regno dovrebbe condurre un esercito verso nord e invadere la Città Santa di Hermes. Così facendo, l’offensiva della Chiesa verrà soppressa e le sue truppe divise.”


“E’ un accordo di tipo sia offensivo che difensivo?”


“Senza dubbio, Vostra Altezza,” rispose Otto. “Non importa che il punto di partenza sia la Catena Montuosa del Vento Gelido del Regno di Graycastle, o la Contea Settentrionale del Regno dell’Alba, sarà possibile raggiungere la Città Santa di Hermes nel giro di una settimana. Finché le nostre forze principali stazioneranno in questi due luoghi, la Chiesa potrebbe decidere saggiamente di ritirarsi – sarebbe una benedizione per entrambi i regni se potessimo prevenire questa guerra dal verificarsi.”


“Se le cose stanno così, farò meglio a smetterla di comprare le pillole dalla Chiesa.” Pensò Timothy in silenzio. “Ma senza di esse, come farò a cacciare via Roland Wimbledon dalla Regione Occidentale?”


Timothy capì che andavano prese delle precauzioni nei confronti della Chiesa. Ma sentiva che sarebbe stato meglio comprare innanzitutto le pillole che gli servivano e unificare il Regno di Graycastle, prima di giungere ad un accordo col Regno dell’Alba.


“Questa è una questione di grande importanza. Dovrò consultarmi coi miei ministri prima di decidere. Voi due potete restare a palazzo mentre attendete la mia decisione.”


“Certo, Vostra Altezza.”


“C’è un’altra cosa che vorrei chiedervi. Quanto sapete della situazione nel Regno dell’Eterno Inverno e nel Regno di Wolfsheart? Tutte le informazioni provenivano dai rifugiati tramite passaparola?”


“Ci sono alcuni resoconti delle spie, ma non molti… quando la Chiesa ha assediato il Castello Dente Spezzato e la Città di Wolfsheart, ha anche bloccato le strade circostanti. Per questo non sappiamo molto dell’avanzamento della battaglia,” rispose Otto. “Secondo i rifugiati, la Chiesa ha usato un’arma d’assedio terrificante che ha demolito le mura della Città di Wolfsheart in un giorno solo.”


“Probabilmente era un’arma a polvere di neve, che è stata presumibilmente rivelata dalla parte di Garcia.” Timothy gesticolò con le mani e chiese, “Non mi interessa questo. Avete avuto notizie della Flotta dei Vessilli Neri o di Garcia Wimbledon?”


“Questo…” I due messaggeri si scambiarono degli sguardi prima che Belinda dicesse con cautela, “Abbiamo sentito che mentre Garcia stava fuggendo da Città del Re insieme al re di Wolfsheart, è stata colpita dalle frecce della Chiesa ed è morta.”


“Garcia era col re di Wolfsheart?” A Timothy venne un colpo. “Il suo corpo è stato rinvenuto?”


“Non che noi sappiamo. A giudicare dalla divulgazione della Chiesa dopo l’assedio, e anche dalla mancanza di notizie dal Regno di Wolfsheart, è altamente improbabile che siano riusciti a scappare.”


“Davvero…” Timothy espirò e si sentì un po’ sollevato. Sebbene avesse qualche rimpianto, questa era una delle poche buone notizie che aveva sentito da quando era arrivato l’inverno, e sperava che i messaggeri avessero ragione. “Bene, potete andare a riposarvi.”


Mentre i messaggeri andavano per la loro strada, un sorriso cominciò ad increspargli le labbra. “Hai sentito, Roland Wimbledon? Questo è il genere di morte che, in qualità di insorto, sperimenterai anche tu.”




Meiling


Erialis: Ciao a tutti oggi c'è una nota molto interessante: 1- Nel testo originale il clan si chiama Jùlù 巨鹿, ma nel testo inglese questa pronuncia è stata resa come Zulu”. Inoltre Julu è lo stesso nome di una contea che esiste davvero oggi in Cina, non sappiamo se l’autore l’ha fatto apposta.


Detto questo vorrei ricordarvi che abbiamo realizzato un patreon, il prezzo più basso parte da 1 dollaro che attualmente  in euro sarebbero 0,88 centesimi. Tramite la donazione sosterrete il nostro team di streghette;. Tutte le traduttrici e l’editor del team di RTW lavorano come volontarie (aka non prendono neanche un Reale d’Oro!!): con il Patreon avrete la possibilità di sostenerci con un’offerta che decidete voi ed in cambio otterrete più capitoli da leggere (e non solo)!
 Naturalmente più persone parteciperanno, più otterrete capitoli extra a settimana; quindi cosa aspettate? Andate a dare un’occhiata al nostro Patreon, e passate la voce a tutti i vostri amici!!




Ringraziamo Irene che è la nostra prima Patrons sperando che continui a seguirci . Grazie infinite per il tuo sostegno.


