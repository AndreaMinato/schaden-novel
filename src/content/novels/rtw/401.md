---
title: Capitolo 401: L’inverno nei Fiordi
pubDate: 2025-08-07T11:30:06.746Z
tags:
    - rtw
---










L’Isola Dormiente si trovava nel Mare dei Fiordi.


L’orizzonte divenne di un giallo pallido quando fu completato l’ultimo degli alti edifici. Sebbene il sole che tramontava non fosse visibile, si poteva ancora vedere una striscia di luce dorata riflessa sulla superficie del mare dal bagliore del tramonto che attraversava le nuvole. Solamente le forti e fredde raffiche di vento, che soffiavano dritte in faccia alle persone, facevano capire che non fosse più autunno.


“Ed è fatta.” Lotus sollevò la sciarpa attorno al collo affinché anche le sue orecchie fossero coperte dal soffice cotone. “Questa sarà la nostra nuova casa una volta che i letti e i mobili saranno portati dentro.”


“Fantastico!” disse applaudendo Durat Kimshoe. “Sono tante case per essere state costruite in mezzo mese. Ed io che pensavo che Lady Tilly stesse esagerando.”


“Lady Tilly non mente,” aggiunse Brezza.


“Senza dubbio,” Durat si accarezzò il grosso doppio mento e disse, “Se le cose stanno così, mi sento rassicurato nel trasferire i miei cittadini quaggiù. Oh, cos’è questo?”


Il mercante proveniente dalla Baia della Luna Crescente esaminò la balaustra scanalata della casa. Piegandosi, infilò addirittura la testa nel foro per dare un’occhiata all’interno.


“Questo è un dispositivo per il riscaldamento di cui sono venuta a conoscenza nella Regione Occidentale. Si chiama kang.” Spiegò Lotus. “E’ collegato alla cucina, perciò quando in cucina viene acceso il fuoco, anche questo letto si riscalda. Aggiungendo un’asse di legno in cima e coprendolo con lenzuola o paglia, si può usare anche come panchina o come letto vero e proprio. Sarà più comodo del vostro tipico arredamento, specialmente nella stagione attuale.”


“Progetto interessante,” disse Durat, lanciando un’occhiata sincera a Lotus. “Se volessi assumerti a tempo indeterminato, quanti ori reali servirebbero?”


“Cosa… in che senso?” Lotus era leggermente sorpresa.


“Seguimi per lavorare alla Baia della Luna Crescente. Sono rimaste numerose terre incolte che devono ancora svilupparsi nel mio territorio. Le tue abilità risulterebbero estremamente utili.” Disse Durat, stropicciandosi le mani. “Quanti ori reali servono per pagare l’Incantesimo Dormiente affinché Lady Tilly ti autorizzi a seguirmi?”


“Scusatemi, non ho mai pensato di andarmene…”


“La tua vita laggiù sarà molto meglio di com’è qui,” la interruppe velocemente Durat. “Potrai vivere nello stesso ampio complesso dove vivo io, goderti del buon vino e la cucina dei Quattro Regni ogni giorno, e avere servi che ti accompagnino ovunque tu vada. Questa è la vita ideale che molte persone si prefigurano, e te la sto offrendo se lavorerai per me. Inoltre, Lady Tilly ha detto che le richieste per l’Incantesimo Dormiente devono essere esaudite, ed io sono in grado di permettermi i costi della tua assunzione, non importa quanto siano alti.”


Lotus corrugò la fronte. Non era estranea a quel suo genere di comportamenti. Nonostante a parole avesse detto di assumerla, le sembrava più che altro che la stesse acquistando. Proprio mentre stava per urlargliene quattro, Brezza le strattonò leggermente la mano. “Anche se le richieste devono essere esaudite, non significa che vengano accettate. Ci sono alcune cose che neanche le streghe possono fare. Inoltre, tutte le parti coinvolte devono dare la loro approvazione prima che possa essere raggiunto un accordo.”


“Vuoi dire che i soldi da soli non bastano? Non ho mai visto un affare del genere,” disse Durat con dispiacere. “Quello che hai detto durante l’Incantesimo Dormiente era mera retorica per prenderci in giro? Nessuno ti crederà né s’interesserà a te se va avanti così.”


“Ne dubito,” rispose qualcuno alle loro spalle. “C’è una sola gilda di streghe che offre ricompense, che sia nei Fiordi o nei Quattro Regni. Se non vieni tu, ne troverò un’altra.”


“Chi parla?” il mercante si voltò e ricevette una brusca sorpresa. “V-Vostra Altezza Tuono!”


“Ho escogitato alcune delle idee per regolamentare l’Incantesimo Dormiente. Prima che venga firmato un contratto, il consenso del dipendente deve tenere in considerazione i possibili rischi legati ai propri compiti. Non saranno costretti ad avventurarsi in gravi pericoli,” disse Tuono chiaramente, ridendo. “Hai qualche problema con questo?”


“No… è sicuramente ragionevole.” L’espressione sul volto di Durat tornò normale. “Allora… dovrò ancora disturbarti in futuro, signorina Lotus.”


“Pfui.” Lotus guardò il mercante e il suo entourage partire e sospirò sollevata. “Vi ringrazio.”


“Non c’è di che, ero solo di passaggio.” Rise Tuono. “Non hai seguito Lady Tilly nella Regione Occidentale?”


“Sì, ma sono ritornata prima insieme a Miele e Brezza perché l’Isola Dormiente aveva bisogno di preparare le provviste e le case per l’inverno.” Gli fece un semplice resoconto della faccenda. “Avete completato la vostra spedizione?”


“Ahahah, sì… è stato un viaggio incredibile e inimmaginabile.” Gli occhi di Tuono s’illuminarono non appena lei accennò alla spedizione. “E’ stata la prima volta che ho visto diversi livelli del mare coesistere contemporaneamente. Sembrava che la nostra nave volasse. Non siamo ‘caduti’ in mare quando abbiamo oltrepassato gli scogli formati dalle onde! Se non l’avessi visto io stesso, non avrei assolutamente creduto che una vista del genere potesse essere reale.”


“Diversi… livelli del mare?” mormorò Lotus. “Com’è possibile? L’acqua del mare non è solida. Non dovrebbe fluire verso il livello più basso?”


“Mmh, l’ho chiamata ‘Linea marina’, e si trova a nord-est delle Isole d’Ombra. Quando raggiungevamo la cima di uno scoglio, sembrava una lunga linea di cui non riuscivamo a vedere la fine, e il mare sembrava essere diviso in due sezioni distinte.” Si colpì il petto con entusiasmo. “Non vedo l’ora di avventurarmi ancora più lontano la prossima volta!”


Era certamente degno del più noto esploratore dei Fiordi parlare delle sue avventure come prima cosa al suo ritorno, anziché parlare di sua figlia che si trovava molto lontano nella Regione Occidentale. Lotus scosse la testa con impotenza mentre lo guardava parlare e ancora parlare.


Prima che calasse l’oscurità e le temperature fuori si abbassassero, Lotus si era già stesa sul kang presto. Quello era il momento più rilassante della sua giornata. Per più di un mese, non solo aveva costruito un nuovo insieme di case, ma anche rinnovato quelle scricchiolanti delle altre streghe. Raggrupparsi sul kang con tutte le altre e chiacchierare delle sue esperienze a Città di Confine, le domande delle sue compagne – generate da un misto tra curiosità e invidia – fecero sì che non potesse addormentarsi per metà della notte.


L’argomento di conversazione passò ai Funghi becco d’uccello.


Alle sue compagne venne l’acquolina in bocca mentre parlava di come li preparava. Metteva i funghi in un certo burro e li rigirava un po’ di volte, poi li friggeva finché entrambi i lati dei funghi non diventavano d’un marrone dorato, e infine ci spruzzava un po’ di sale sopra per creare un piatto ancora più delizioso.


“Mmm… Ho voglia di mangiarlo,” esclamò Ombra. “Dopo aver mangiato pesce essiccato a bordo per un mese, ho la bocca che puzza di sale e pesce.”


“Grandioso,” Molly non poté trattenersi dall’interrompere Lotus. “Se solo fossi io colei che il fratello maggiore di Lady Tilly ha invitato.”


“Ehi, ci sono cose ancora più belle di cui non hai sentito parlare.” Ridacchiò qualcuno. “Nelle docce di Città di Confine, l’acqua esce direttamente dal muro, e il sapone aromatizzato fa profumare tantissimo il tuo corpo dopo esserti fatta la doccia.”


“C’è davvero una cosa del genere?” chiese Ombra con curiosità.


“Certo, e me ne sono portato anche uno dietro.” Lotus arricciò le labbra. “Ma è finito.”


“Non ne parlare. Almeno loro hanno potuto sperimentarlo. Io ho seguito Lady Tilly nella Regione Occidentale e poi ho dovuto subito riportare queste ragazze qui. Non ho potuto godermi nulla!” si lamentò Brezza.


Mentre ascoltava le streghe discutere farfugliando, improvvisamente a Lotus venne in mente un’idea.


Se fosse stato Sua Altezza Roland Wimbledon a volerla assumere a tempo indeterminato, avrebbe accettato?


Dopo averci riflettuto un po’, si rese conto che non avrebbe potuto rifiutare se si fosse trattato proprio di Roland.


Che imbarazzo!


Lotus si ficcò sotto il piumone e lanciò sguardi a destra e a sinistra. Per fortuna, la lampada si era già spenta, altrimenti qualcuno avrebbe potuto capire a che cosa stesse pensando.


Tuttavia, Lady Tilly quando avrebbe finalmente accettato Sua Altezza Roland?


Sarebbe stato bellissimo se avessero potuto stare insieme per sempre. Lotus tenne stretta la stoffa tra le sue braccia. “Se così fosse, sarebbe bello sia per me che per le altre streghe, perché potremmo vivere tutte felicemente a Città di Confine.”










Meiling










💬 Erialis Se Roland sapesse cosa pensa Lotus festeggerebbe secondo me, forse si attaccherebbe ai lampadari. ahahahaha Detto questo parliamo del fenonemo descritto nel capitolo, due mari con altezze diverse, non mi risulta che esista una situazione del genere nel nostro mondo reale, tuttavia ci sono ben 5 posti spettacolari nel mondo dove due mari si incontrano ma ...non si mescolano mai. Il primo è nell'Oceano Atlantico, qui alle Bahamas le acque del Mar dei Caraibi sono sperate dall'Oceano grazie ad un ponte di roccia. Il secondo è a nord di Skagen in Danimarca dove si trova la penila di sabbia chiamata Grenene che si estende nel punto di unione fra Mar Baltico e Mare del Nord, a causa di questo le correnti sono fortissime e si può vedere la divisione dei due mari grazie alla colorazione della acque. Il terzo è Cape Reing dove il Mar di Tasmania si incontra con l'Oceano Pacifico. Il quarto è l'incontro fra Mar di Levante e il Mare Egeo. Il quinto e ultimo posto è nel Golfo dell'Alaska dove le acque gelide incontrano l'Oceano. La causa di questi fenomeni è ovviamente derivante dalla  diversa densità, temperatura e salinità delle acque che fa si che non si mescolino mai creando una sorta di "barriera idraulica" (nome decisamente curioso e carino  a mio avviso ) che rende difficile la balneazione così come la navigazione.


Detto questo sostenete le vostre streghette, iscrivetevi al nostro patreon in questo modo farete felici e ci potremo dedicare alla traduzione senza il pensiero di cercare qualche lavoretto qua e là per poterci comprare ..non so un gelato ghghgh.  Colgo oltretutto l'occasione per informarvi che la programmazione dalla prossima settimana cambierà. I capitoli saranno pubblicati il Lunedì, Mercoledì e Venerdì.


 




                                


                                



