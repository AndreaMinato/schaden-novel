---
title: Capitolo 402: Struttura organizzativa
pubDate: 2025-08-07T11:30:06.746Z
tags:
    - rtw
---












All’inizio del secondo mese dell’inverno, Barov entrò nell’ufficio di di Roland portando una pila di libri sotto braccio.


Mentre camminava verso di Roland, un enorme dipinto a colori sul tavolo catturò la sua attenzione. “È.. la mappa dell’intera Regione Occidentale?”


“Non solo,” disse Roland ridendo. “Comprende anche parte del territorio barbaro e della Foresta delle Ombre, soprattutto questo spazio qua sopra.” Indico un’area nella parte più settentrionale della Catena Montuosa Invalicabile — erano le Pianure Fertili di cui parlava Agata. “Attualmente l’area che abbiamo scoperto è equivalente a tre volte la Regione Occidentale. Se riuscissimo a coltivare quelle terre potremmo rilocare centinaia di migliaia di persone.”


Per eliminare la minaccia che proveniva da Città del Diavolo, aveva mandato Fulmine e Maggie a setacciare l’area e disegnare una mappa. Ora che Maggie poteva portare Soraya mentre disegnava, potevano essere disegnate mappe molto più precise. Sebbene la sparizione degli accampamenti del Diavolo fosse ancora un mistero, la buona notizia era che non c’era traccia di nemici entro un raggio di 200 kilometri da Città di Confine.


“Nelle Terra Barbarica non ci sonò soltanto bestie demoniache, ma anche... nemici spaventosi, come avete detto voi.” Le parole di Barov erano velate da esitazione. “Non sarà pericoloso coltivare le terre verso settentrione?”


“Prima di allora la Prima Armata sarà attrezzata con i poteri necessari per sconfiggere i demoni.” Roland girò lentamente il dito sulla mappa attorno alle pianure. “Non sarà sicuro da nessuna parte se non riusciamo a sconfiggere questi nemici.”


Fin da quando sentinelle demoniache erano state avvistate nella Foresta delle Ombre, sapeva che non avrebbe potuto nascondere la notizia a lungo. Per prevenire l’ondata di panico che sarebbe scaturita dall’improvvisa rivelazione, aveva dapprima informato i suoi migliori uomini. A giudicare dalla situazione attuale, la reazione delle persone era abbastanza normale. Aveva leggermente sminuito la potenza dei demoni dicendo che erano dello stesso genere degli ibridi bestiali, mentre non avrebbe divulgato la storia delle due Battaglie della Divina Volontà.


Roland sapeva che il suo regno non sarebbe potuto rimanere all’interno dei confini continentali per sempre se avesse voluto far parte dei Quattro Regni. Solo che la Terra Barbarica.. o meglio dire, le Pianure Fertili erano un’area che valeva la pena di governare. Di fatto, l’area che era stata esplorata era solo una piccola frazione dell’intera pianura. Si poteva solo immaginare la dimensione dei territori che gli umani avevano occupato durante la seconda Battaglia della Divina Volontà.


Ritrasse il dito, poi arrotolo la mappa e la mise da parte. “Avete notizie da riportare?”


“Si, Vostra Altezza.” Barov annuì e poi dispose e i libri che aveva sotto il braccio di fronte al principe. “Ho disegnato un piano per l’espansione del Municipio secondo i vostri voleri “


“Ah si? Fatemi vedere.”


Per stare dietro alla rapida crescita del territorio dopo la fondazione della città, Roland aveva usato una futuristica classificazione dei dipartimenti funzionali del suo governo, ed installato un nuovo modello per il controllo delle organizzazioni per questo periodo. In generale, il settore superiore del governo era diviso in quattro rami principali, rispettivamente il Municipio, quello militare, l’ufficio della Sicurezza e l’Unione delle Streghe.


Con il piano espansionistico, il nuovo Municipio avrebbe assunto il ruolo del Gabinetto o Dipartimento di Stato, e sarebbe stato l’istituzione cardine dell’intero territorio. Con il tempo, il personale sarebbe aumentato fino a 500 persone. I suoi sei dipartimenti sarebbero stati finanza, affari esteri, educazione, agricoltura, industria e legge, mentre i nuovi dipartimenti sarebbero stati aggiunti in qualsiasi momento al bisogno. Inoltre, se (o quando) il regno di Greycastle fosse stato riunito, tutte le altre città avrebbero seguito questo modello e istituito le rispettive istituzioni di livello inferiore, e tutte assieme sarebbero state governate dal Municipio.


In aggiunta allo staff di battaglia, il ramo militare aveva anche una produzione indipendente e un dipartimento medico come salvaguardia logistica. Ogni divisione militare aveva un comandante in capo che era responsabile specificatamente per le decisioni militari, ma la suprema autorità della milizia sarebbe rimasta in mano allo stesso Roland.


L’Ufficio della Sicurezza era un’organizzazione segreta nascosta nell’ombra. I suoi fondi non si trovavano nel Municipio, ed anche i membri non erano documentati da nessun dossier. La sua funzione primaria era il monitoraggio e la sicurezza all’interno del territorio e la gestione dei casi di ufficiali corrotti.


Infine, l’Unione delle streghe.. Roland aveva pensato a lungo a questa organizzazione, ma alla fine aveva deciso che sarebbe stato un dipartimento separato, invece che dividere le streghe nei vari dipartimenti.


Questo perché per alcune delle streghe i poteri sarebbero aumentati in modo esponenziale  dopo l’evoluzione e sarebbero state in grado di lavorare trasversalmente in molteplici dipartimenti. Per esempio Anna e Soraya potevano entrambe giocare ruoli importanti nell’industria, agricoltura, milizia ed educazione.


Un’altra ragione era che ci sarebbero stati periodi in cui una strega non sarebbe stata affidata a nessun dipartimento e perciò classificarle tutte assieme poteva evitare efficacemente il rischio di ledere il loro entusiasmo. Questo era un punto che gli era stato fatto notare da Pergamena e Wendy.


Roland sperava che in futuro l’Unione delle Streghe avrebbe operato indipendentemente, il che comprendeva la gestione dell’adesione, il controllo e l’allocazione dei lavori.


“Siete davvero capace di assumere così tante persone alfabetizzate?” Chiese Roland sollevando la testa dalla proposta del direttore del municipio. Un’istituzione di 500 persone era considerata enorme in quell’epoca. Inoltre il requisito che ogni impiegato avesse ricevuto un’educazione era certamente impossibile da adempire in altri territori. Sebbene la città reale di ogni regno poteva avere abbastanza persone alfabetizzate, c’era una gran parte dei nobili che erano troppo orgoglioso ed arroganti per servire come apprendisti.


“Aggiungi un nuovo gruppo di diplomati e non ci dovrebbe essere problemi” rispose Barov. “Secondo i riscontri degli avvisi di reclutamento, i lavori nel Municipio sono i più ambiti.”


“Sembra che essere un impiegato civile sia popolare ovunque…” Roland sorrise incontrollabilmente. “Se le cose stanno così procedete con il reclutamento di nuove persone secondo questi schemi. L’ultimo compito è quello di formulare le leggi.”


“Passatemi l’articolo principale che avete menzionato la volta scorsa e dirò ai miei apprendisti di completarlo il prima possibile.” Disse il direttore del Municipio pieno d’entusiasmo.


“È chiamato Legge di Base,” disse Roland e rise, sembrava che i “lavoratori modelli” non fossero solo le streghe – era un buon segno per il nuovo regime.


“Un’altra cosa, Sua Altezza,” disse Barov “Se il Municipio si espanderà secondo i piani, l’edificio attuale potrebbe non essere in grado di ospitare tante persone. Può…”


“Vorreste costruire un nuovo Municipio?” Il Principe annuì in segno d’accordo. “Certo. Farò in modo che ci pensi Karl.” Agli occhi dei cittadini quel posto era il volto del loro Lord. Mentre avevano poche occasioni per entrare nel Castello, dovevano spesso risolvere degli affari al Municipio, perciò un certo livello di splendore era necessario. Se fosse stato austero e senza decorazioni, avrebbe potuto erodere la fiducia del popolo.


Dopo che Barov se ne era andato, Roland chiese alle sue guardie che venisse chiamato Prius Dessau, il cavaliere della famiglia Elk.


Roland non lo vedeva da sei mesi. Il cavaliere era visibilmente ingrassato e il suo viso era più pieno del solito, mentre le sue guance erano ancora più luminose di un rosso acceso. La vita doveva essergli certamente andata bene.


“Recentemente c’è stata più disponibilità di uova e pollame al mercato ed è merito vostro.” Sorrise Roland. “Il vostro metodo di allevamento delle galline e oche deve essere fenomenale.”


“Eheh..” Prius rise, un po’ in imbarazzo. “Senza il vostro supporto al principio, non ce l’avrei mai fatta.”


L’allevamento non era un viaggio semplice. Quando Prius aveva appena iniziato, la piaga del pollame era apparsa e aveva causato la morte di molte galline. Roland aveva semplicemente pensato che era stata una buona lezione e non abbandonò le speranze su di lui. Piuttosto, il Principe continuò a comprare pulcini da Fortezza e glieli passò perché li allevasse. Al momento, era un talento indispensabile per la comunità della città.


“Ho intenzione di assumerti al Municipio nel Dipartimento dell’Agricoltura. Sei d’accordo?”


“Sua Altezza, voi... non volete che continui ad allevare galline ed oche?” Prius era leggermente sorpreso.


“Certo che no. Avete fatto un ottimo lavoro, e perciò spero che possiate portare più persone al successo in questo mercato.” Disse Roland in tono d’incoraggiamento, “Ho intenzione di espandere presto la scala dell’allevamento di più di dieci volte. In quel momento tu e la tua famiglia non sarete capaci di affrontarlo da soli. Se foste assunto nel Municipio, potreste trasmettere la vostra esperienza a più persone e insegnargli come allevare gli animali.”


Data l’abilità di Lilly di eliminare batteri e malattie, la faccenda più tosta nel problema della moria degli animali era finita. Oltre alle galline e alle oche, anche bestiame più grande come mucche e agnelli erano nei piani espansionistici del Principe.


“Questo è senza dubbio un lavoro non meno onorabile di essere un cavaliere.” Il Principe fece una pausa e poi continuò, “Ci sarà un giorno in cui uova e pollame saranno serviti sulle tavole di ogni casa della Regione Occidentale. E quando la gente vedrà questi cibi deliziosi, ricorderanno il tuo nome. Cosa ne pensi?”


“Io... sono pronto a servirvi.” Prius Dessau chiuse il pugno e si inchinò con rispetto.










Erre
                                


                                



