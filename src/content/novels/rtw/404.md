---
title: Capitolo 404- Il viaggio verso la magnetoelettricità
pubDate: 2025-08-07T11:37:50.983Z
tags:
    - rtw
---










"Ah... invidio Nana così tanto”. Luna Misteriosa si asciugò i capelli bagnati e avvicinò la faccia a Lily che era seduta sulla scrivania.


"Mm" rispose Lily senza nemmeno girare la testa.


"Non chiedi perché la invidio?"


"Presto mi dirai tutto comunque" rispose Lily, storcendo la bocca.


"Dannazione!" borbottò Luna Misteriosa, ma alla fine non riuscì a trattenersi dal dire: "Non hai visto come la trattano i soldati in ospedale e degli abitanti della città vicina?"


"L'ho notato”.


"Ciao, signorina Nana" "Se ne sta andando, Signorina Angelo?" "Signorina Pine, questa è la torta di grano che ho fatto" ... voglio essere trattata così anche io!" Luna Misteriosa premette la faccia contro la guancia di Lily, ma fu implacabilmente respinta.


"Questo è un ringraziamento per la sua abilità" spiegò Lily senza girare la testa. "Non hai notato che dai Mesi dei Demoni, lei è stata in ospedale quasi tutti i giorni, a prendersi cura dei feriti? Metà degli abitanti della città ha ricevuto delle cure e buona parte dell’altra sono le loro famiglie”.


"Stai esagerando”.


"Per niente" disse Lily con un sospiro e le mise il libro tra le mani. "Anche se non sono tutti a combattere le bestie demoniache sulle mura della città, è molto comune che i cittadini si feriscano: i minatori possono ferirsi alle dita dei piedi con i minerali, i lavori delle fornaci possono restare bruciati, lo stesso discorso vale per gli impiegati degli impianti a vapore e del laboratorio di chimica" Si fermò un attimo e disse: "Una volta Sua Altezza mi ha detto che io e Nana siamo alla base delle cure mediche di Città di Confine. Una di noi per i farmaci a uso interno e l'altra per gli interventi chirurgici. Ciò permette che in tutte le professioni il lavoro resti intenso, ma allo stesso tempo, tutti restano sani senza bisogno di stabilire una politica di sicurezza. Tuttavia, in realtà non ho fatto nulla se non prevenire le epidemie tra i nuovi rifugiati".


"Quindi anche tu sei amareggiata!" esclamò Luna Misteriosa, piegandosi irremovibile


"No, non lo sono!" controbatté Lily. "E stai lontana da me. Stai interferendo con la mia lettura”.


"Aw...” Luna Misteriosa si accovacciò e disse: "Ma io la invidio davvero”.


"Allora impara da Nana, prendi l'iniziativa di aiutare tutti i cittadini fino a quando non sapranno chi sei e si comporteranno in modo familiare. A quel punto, sicuramente, tutti ti saluteranno ovunque tu vada" disse Lily, scrollando le spalle.


"Ma non ho un'abilità come quella di Nana" disse Luna Misteriosa frustrata.


"Allora usa la tua forza fisica se non la tua abilità" suggerì Lily, prendendola in giro. "Indipendentemente, sei stato lì nei campi della Associazione delle Streghe Alleate”.


"Tu… maledetta!"


Luna Misteriosa si sentiva ancora rancorosa quando andò a letto. Sapeva che Lily aveva ragione, ma essere inferiore alle altre streghe feriva il suo orgoglio. Era intollerabile. Prima di riuscire a trovare finalmente un posto perfetto in cui vivere aveva provato così tanto dolore e adesso poltrire tutto il giorno era una tortura.


Luna Misteriosa ebbe un sonno tormentato per tutta la notte. Il giorno seguente bussò alla porta dell'ufficio di Roland con le occhiaie sotto gli occhi.


"Che cosa c'è?" chiese il Principe sorpreso. “Ti hanno bullizzata?"


"Lily ... No, non importa". Con aria drammatica si appoggiò alla scrivania di Roland e chiese: "Sua Altezza, non ha forse detto che ho un grande potenziale? Perché non c'è ancora alcun cambiamento nel mio potere? È vero che non può evolversi se non capisco Fondamenti Teorici di Scienze Naturali?"


"Capisco" disse Roland, cercando inutilmente di reprimere le sue risate. "In realtà, anch’io ho pensato a questo problema”.


"Che problema?"


"Agatha non ha forse detto che oltre 400 anni fa, le streghe nell'Unione riuscivano a sperimentare il Risveglio Supremo anche senza una piena comprensione del mondo? A parte le pratiche di base, il resto si tratta di un'illuminazione improvvisa. Ciò è possibile da realizzare attraverso l'osservazione di fenomeni naturali, o dall’ispirazione accidentale di un momento" disse Roland e continuò: "Tuttavia, apparentemente, quest'ultimo non è paragonabile al risveglio ispirato dall'apprendimento sistematico. Pensa ad esempio al potere magico di Agatha. Non è solo la più debole tra le streghe evolute, ma non può nemmeno competere con alcune delle streghe ordinarie come Sylvie e Andrea".


"Non importa, basta che si evolva!" Gli occhi di Luna Misteriosa brillavano. "Ha un'idea?"


"Potrebbe non funzionare" disse il Principe alzando le mani, "Ma vale la pena provarci. Cosa sai delle forze magnetiche?"


"Uhm ... è una forza prodotta dal movimento direzionale degli elettroni, un campo magnetico che agisce sui corpi magnetici e le correnti elettriche in esso”.


"Queste sono le parole del libro" Roland sorrise e disse: "L'hai memorizzato bene, ma probabilmente non lo capisci affatto”.


Luna Misteriosa esitò un momento, poi annuì.


"Hai visto le linee di forze magnetiche attraverso la polvere di ferro. Conosci anche la direzione delle forze magnetiche e hai visto anche la macchina CC. Quindi penso ... potresti non riuscire fare in modo che i circuiti chiusi taglino rapidamente le linee delle forze magnetiche, ma puoi cambiare il campo magnetico da te creato, e provare così di persona la trasformazione dal magnetismo all'elettricità".


"Non credo di seguirla abbastanza”.


"La sostanza della trasformazione dal magnetismo all'elettricità è il cambiamento nel flusso magnetico. Se vuoi cambiare il flusso magnetico in un campo magnetico costante, l'unico modo è quello di cambiare l'area, ossia tagliare le linee di induzione magnetica". Il Principe disegnò un diagramma sul foglio e disse: "Che cosa succede se l'area rimane costante? Cambierà il campo magnetico, cambiando così il flusso magnetico”.


Luna Misteriosa cercò inutilmente di trovare parole adatte, ma fallì perché non capiva una parola.


Il Principe rise e disse: "Va bene che tu non capisca, devi solo farlo. Rilascia e ritira rapidamente le tue forze magnetiche piuttosto che usare continuamente il tuo potere".


"E poi?" Luna Misteriosa aspettava che Roland andasse avanti.


"Niente altro”. Lui scosse la testa. "Questo è l'unico passo”.


"Uhm? Devo solo rilasciare e ritirare le forze magnetiche?"


"Esatto. Se riuscissi anche a cambiare la direzione delle linee delle forze magnetiche, sarebbe perfetto. Ad esempio, passa dalla mano sinistra alla mano destra”. Il Principe sorrise e disse: "Mentre ti eserciti, preparerò un 'piccolo giocattolo' per te. Saprai perché quando padroneggerai questo metodo”.


...


Due giorni dopo, Luna Misteriosa ricevette quello che Sua Altezza aveva definito " piccolo giocattolo". Si trattava di una cornice quadrata fatta di fili di rame, sulla cui cima era stata collegata una palla di vetro che non superava la metà di un pugno. Guardandola più da vicino, si notava che i fili di rame erano stati tagliati all’interno della sfera e collegati da un filo di metallo molto più fine.


L’accompagnava un manuale di istruzioni che diceva: "Prendi le due estremità del telaio quadrato con entrambe le mani ed esercitati. Attenzione: assicurati di tirare le tende e nascondere la Pietra della Luce".


Che diamine significava?


Si grattò la testa e poi fece ciò che il manuale di istruzioni suggeriva.  "Si tratta di un esercizio, non importa come lo faccia. Lascia perdere e andrà tutto bene".


Luna Misteriosa aveva impato che non era difficile rilasciare e ritirare rapidamente il suo potere, ma cambiare la direzione delle forze magnetiche le causava un mal di testa accecante. La forza magnetica era un potere essenziale per lei e all’inizio, questo sforzo era simile a respirare con una sola narice alla volta. Nonostante Luna Misteriosa si fosse astenuta dal giocare a carte e aveva continuato a praticare diligentemente la sua nuova abilità negli ultimi due giorni, il risultato durava solo mezzo minuto.


Respirò profondamente e convocò ancora il potere magico nel suo corpo.


All'inizio non percepì nulla, ma presto vide un lampo di luce rossa.


Il filo metallico nella sfera di vetro assunse un colore rosso aranciato e la luce divenne sempre più intensa e luminosa. In pochi secondi, la luce si fece abbagliante. Luna Misteriosa quasi non riusciva a credere ai suoi occhi. L'oscura stanza era stata illuminata da una luce soffusa molto più pura della luce della candela, che non aveva mai visto.


Era ancora intontita quando la luce rossa svanì producendo un debole suono scoppiettante prima che l'oscurità avvolgesse di nuovo la stanza.






Thea 




                                


                                



