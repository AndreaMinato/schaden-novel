---
title: Capitolo 408- L’enigma
pubDate: 2025-08-07T11:37:50.984Z
tags:
    - rtw
---










Roland non riusciva a credere che lo stesse incastrando con il libro che lui stesso aveva scritto.


Quando si trovava ad affrontare argomenti di tale complessità, la maggior parte delle persone faceva fatica anche solo a capirli, figurarsi se si accorgevano della presenza di errori – era pressoché surreale che non vi fosse alcun accenno alla magia in un libro di scienze riguardante la natura di tutto quel che vi è nel mondo.


Inoltre Roland aveva completamente rimosso dalla mente i ricordi del Quarto Principe e, oltre ad aver provato ad imitarlo nei primi mesi dopo aver attraversato lo spazio e il tempo, non ci aveva più pensato. I suoi ministri avevano troppo timore per fargli domande e non aveva bisogno di nascondere chi fosse alle streghe, quindi era diventato sempre più noncurante della faccenda.


Tuttavia Tilly non era una strega normale.


Oltre ad essere la sorella del Principe Roland, era anche una Straordinaria.


Non solo era stata in grado di finire velocemente tutti i suoi libri, ma era riuscita anche a notare con accortezza la loro inconsistenza. La sua logica era alla pari di una qualsiasi persona moderna che aveva ricevuto un’educazione generale. Inoltre usava delle domande teoriche per supportare il proprio punto di vista in modo tale che Roland non potesse avere alcuna chance di controbattere, lasciandolo senza via d’uscita.


Tutto ciò era un disastro.


Il cervello di Roland ideava continui pensieri, ma non aveva alcuna idea di come risponderle. Una qualsiasi spiegazione artefatta avrebbe solo reso il tutto più sospetto agli occhi di chi era riuscito già a notare quest’inconsistenza e mentire per coprire una bugia avrebbe procurato solo maggiori problemi.


Tilly ruppe il silenzio imbarazzante e disse gentilmente, “Non devi rispondermi per forza ora. È tardi ed è meglio che torni alla Casa delle Streghe. Anche lei dovrebbe riposare, Vostra Altezza.”


“Um… Okay.” Roland fissò gli occhi di questa donna dai capelli grigi, cercando di capire i suoi pensieri, dimenticando così di congedarla.


Tilly si fermò alla porta del suo ufficio, si voltò e chiese, “Posso fidarmi, non è vero?”


Di solito Roland avrebbe acconsentito con sicurezza ma, in quel momento, si trovò a lottare con se stesso per rispondere e riuscì solo a fare un cenno lento.


Dopo che la porta si fu chiusa, Usignolo, confusa, disse, “Come ha potuto andarsene in quel modo?”


“Perché sembri così turbata?” la schernì Roland.


“Sono stata così vicina dal sentire la tua vera storia!” Usignolo tirò fuori la lingua. “Perché non ti ha fatto maggior pressione?”


“Perché non vuole mettere a rischio la nostra amicizia.” Il Principe sospirò pesantemente.


“Che cosa?”


“Niente…” Roland si appoggiò allo schienale della sua poltrona e sentì un brivido percorrergli la schiena. Non insistendo troppo con lui, Tilly si era comportata in maniera assolutamente perfetta. Città di Confine era sicuramente il più grande alleato dell’Isola Dormiente e le alleanze erano molto più importanti delle identità dei volti dei propri nemici. Se Tilly avesse messo a dura prova la loro relazione chiedendo troppo, avrebbe significato solo cattive notizie per le streghe dell’Isola Dormiente.


Questo era il motivo per cui Tilly gli aveva lasciato del tempo per riprendersi dopo aver posto la domanda. Tuttavia questo non significava che non meritasse una risposta e se Roland avesse continuato a tirarla per le lunghe, avrebbe potuto anche perdere la sua fiducia subito dopo aver sconfitto insieme i loro nemici. Lei aveva fatto la sua mossa, era giunto il momento che Roland rispondesse.


Tuttavia Roland non poteva dirle la verità, almeno non in quel momento – con Anna ed Usignolo era stato diverso perché loro avevano conosciuto sin dall’inizio solo lui nei panni del Quarto Principe, invece Tilly era la sorellina del Principe Roland. Finché non avesse scoperto quali fossero i suoi veri pensieri riguardo il fratello, doveva mantenere questo segreto per sé stesso.


Scosse la testa e respinse questi pensieri fastidiosi. Si voltò verso Usignolo e disse, “Hai sentito anche tu la nostra conversazione prima. Cosa ne pensi di analizzare la situazione anche con Maggie e Fulmine?”


“Nessun problema, Vostra Altezza.”


“Non sarà solo una semplice conversazione…. Per essere onesti, sono un po’ preoccupato per te,” disse lentamente.


“Co… cosa c’è da preoccuparsi?” balbettò Usignolo. “Sto… sto bene, anche se dovessi trascinarla indietro…”


“Questo è esattamente quel che mi preoccupa!” Roland si accigliò. “Cosa intendi con trascinarla indietro? Stai cercando di fare in modo che ci faccia a pezzi? Ascolta, devi stare attenta questa volta e analizzare la situazione prima di affrontare Spear Passi. Anche se lei rifiutasse andrebbe bene; solo non minacciarla – in quanto strega, non sarà un’estranea per te.”


“Uh… è tutto?” chiese delusa.


“Questo è tutto per quanto riguarda le streghe.” Roland si accigliò. “Inoltre devi aiutare Fulmine a registrare la disposizione dei dintorni della Montagna del Drago Caduto, fortificazioni, sentinelle ed esercito, per poi fare ritorno il più velocemente possibile.”


Usignolo mormorò in segno di ringraziamento.


“Infine,” disse Roland facendo una pausa, “fa attenzione. Questa è la cosa più importante.”


…


“Possiamo avere un’altra pinta di birra qui?”


“Ehi, la mia farina d’avena è pronta?”


“Arrivo, arrivo” Scusate per l’attesa!”


Otto Luoxi entrò nel pub, Trombettista in Incognito, e fu subito circondato da un chiacchiericcio caotico. Un fuoco scoppiettante lo riscaldò ed un odore di acido ed ammuffito lo fece rabbrividire. Essendo nobile, Otto metteva raramente piede nelle aree comuni e non era solito avvicinarsi a quartieri come quello. Se non fosse stato per il suo appuntamento con i Ratti, non sarebbe mai andato a finire in quel pub dietro le mura della città esterna.


Seguendo le regole del posto, trovò subito il suo obiettivo – un uomo magro con un cappuccio che sedeva in un angolo del bar, avvolto nell’ombra. Un piccolo pezzo di osso giaceva vicino alla sua mano.


Otto si sedette vicino all’uomo e disse, “Salute a Dita Scheletriche.”


“Non hai degli alcolici con cui poter brindare.”


“Ma ho quel che misura tutte le cose sulla Terra.” disse in codice.


L’uomo si strinse nelle spalle. “Chiamami Hood. Ho sentito che sei qui per ottenere delle informazioni?”


Otto annuì. Mentre Timothy temporeggiava a dargli una risposta, non era riuscito ad aspettare e si era tenuto occupato chiedendo in giro riguardo al Re Ribelle – qualcuno che era riuscito a tenere i Territori Occidentali per un anno e mezzo dopo l’ascensione del Re e che aveva completamente fermato Timothy, era sicuramente una forza da non sottovalutare.


Il modo più veloce per ottenere quante più informazioni possibili era per mezzo dei Ratti.


Questo era il sesto Ratto con cui Otto parlava e le informazioni che aveva ottenuto lo avevano lasciato stupefatto. Il leggendario Re Ribelle, Roland Wimbledon, quarto figlio del Re Wimbledon III, non stava mostrando alcun segno di debolezza e stava persino sfidando il nuovo Re con la minaccia di un attacco per spodestare Timothy.


Anche quest’uomo rimase fedele alla sua parola – sebbene Timothy facesse di tutto per nascondere le notizie, Otto era comunque in grado di scoprire informazioni riguardo lo strano crollo avvenuto a Città del Re. Se questa notizia fosse stata vera, un’alleanza con Timothy era nel migliore dei casi discutibile. Aveva bisogno di andare fino in fondo a tutta questa faccenda per proteggere il Regno dell’Alba.


“Giusto,” sussurrò Otto Luoxi. “Voglio sapere del grande scontro e del crollo del Palazzo di Città del Re avvenuti tre mesi fa.”






Aki
                                


                                



