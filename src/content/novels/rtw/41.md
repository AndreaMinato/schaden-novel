---
title: Capitolo 41- La comparsa delle prime bestie demoniache
pubDate: 2025-08-07T11:37:50.876Z
tags:
    - rtw
---


Come Brian aveva detto, quando alla Città di Confine cominciava a nevicare, non avrebbe smesso subito.


In una sola notte, la città fu ricoperta da un manto bianco. Alle prime ore del mattino la nevicata rallentò. Qualche fiocco cadeva di tanto in tanto dal cielo, ma il tempo era ancora grigio. Quando pensò al fatto che non avrebbe visto il sole per diversi mesi, Ronald trovò la cosa ancora alquanto inconcepibile.


Pensò che questo fosse assolutamente insensato, nonostante fosse già abbastanza strano che la magia fosse una cosa normale in questo mondo. Ad ogni modo, come era possibile che le bestie demoniache avessero un impatto sul cielo? Sfortunatamente non aveva a disposizione dei satelliti meteorologici per osservare le formazioni nuvolose di questo mondo.


Camminando sulla strada in direzione delle mura ovest della città, Carter non poté fare a meno di esclamare: “Questa città è deserta, ci sono state un sacco di persone che hanno seguito i nobili che si sono ritirati.”


“Questo è un bene, almeno non ci ostacoleranno.” rispose Ronald mentre il suo respiro si condensava nella fredda aria. “Ho ordinato a Barov di realizzare un censimento durante l’inverno.”


“Cos’è un censimento?”


“È una statistica prodotta andando di casa in casa, contando il numero di persone rimaste e chiedendo loro il nome e che lavoro fanno. Tutti questi dati verranno poi registrati.” spiegò Ronald, “Di conseguenza, durante la guerra sapremo quante risorse umane potremo impiegare, e dopo la guerra, le pensioni potranno essere implementate velocemente e in maniera efficiente.”


“Ehm… come?” Carter sbatté gli occhi confuso e poi rise “ Sua Altezza, non è davvero più quello di una volta.”


“Davvero?”


“Prima diceva qualcosa e non riuscivo a capirla. Faceva cose incomprensibili e misteriose, ma dopotutto non si conformavano all’identità del principe. E ora…” Carter si fermò e sembrava riflettere sulle sue prossime parole, “sia che si trattasse di quelle strane disposizioni sull’addestramento o delle novità dell’officina alchemica, i risultati erano sorprendentemente efficaci. Forse era questo che intendeva il mio nonno quando disse ‘le persone straordinarie sono straordinarie perché riescono a vedere possibilità che le persone comuni non colgono.’ Ho la sensazione che per lei ci sia davvero la possibilità di diventare Re.”


“… Sì” all’improvviso Ronald sentì una bella sensazione nel cuore. C’è una migliore sensazione di quella generata dal riconoscimento del proprio duro lavoro? Per un po’ di tempo si sentì pieno di forza e gli sembrò che il cielo grigio non era più deprimente come prima.


Quando il principe giunse al muro, la milizia, che già aveva spostato la neve, si inchinò in segno di rispetto.


Ronald pensò che anche loro dovessero imparare a rendere onore e chiese: “ com’era la situazione la scorsa notte?”


“Non c’era traccia di bestie demoniache”, replicò Ascia d’Acciaio “Sua Altezza, secondo le esperienze passate, avremo un periodo relativamente stabile dopo la prima nevicata. Durante questo periodo il numero degli animali normali sarà ancora maggiore di quello delle bestie demoniache, e se ci saranno delle bestie demoniache saranno di una specie più debole.


Ronald annuì: “dovete continuare a stare all’erta”.


Le mura regionali posteriori erano state trasformate in caserme, quindi in caso di non pericolo, la maggior parte delle persone poteva stare nell’accampamento a riposare e recuperare energie. Ronald implementò un sistema a rotazione prendendo in considerazione le basse temperature invernali. Ogni squadra avrebbe dovuto perlustrare per due ore prima di essere sostituita.


Tutte queste misure erano state stabilite da Ronald. Aveva chiesto a Brian come fosse la situazione presso la fortezza Longsong e apprese che lì non avevano un sistema a rotazione contro le bestie demoniache. Le nuove reclute avrebbero avuto il compito di osservare i movimenti delle bestie demoniache e di stare in guardia per tutto il giorno. Quindi di conseguenza battevano la fiacca, al tal punto che accadevano episodi in cui i soldati disertavano. Durante l’inverno venti – trenta persone furono impiccate per negligenza del dovere o violazione degli ordini militari.


Se avessero trovato tracce di bestie demoniache, si sarebbe creato un disastro perché a nessuno di loro era stato assegnato il proprio settore difensivo. Considerando il livello dell’arte della guerra in questo periodo, Ronald ne aveva già un’ottima comprensione. Davano molta importanza al valore  e onore personali e addirittura esaltavano il saccheggio. Anche i cavalieri, quando attaccavano una città, stavano in prima linea, eppure non avevano tanto bisogno saccheggiare.


Ronald pattugliò nuovamente lungo il muro e notò che tutto sembrava procedere regolarmente, ma si accorse di aver tralasciato un problema.


Si trattava dei blocchi nelle strade.


Quelle ostruzioni erano ancora visibili e avrebbero condotto le bestie demoniache verso la parte destra del muro,  ma se ciò che aveva detto Brian fosse stato corretto e la neve fosse caduta dai due ai tre mesi senza sosta, si sarebbe arrivati al punto che le bestie demoniache non avrebbero visto nessuna ostruzione e avrebbero attaccato le mura per tutti i suoi duecento metri di lunghezza. La sua milizia era troppo piccola per un campo di battaglia così esteso.


Inviare già dei soldati per spalare la neve era una cattiva idea, perché alcune specie come i lupi demoniaci erano estremamente agili, quindi avrebbe perso sicuramente soldati.


Forse avrebbe dovuto contare sul potere delle streghe.


Ad esempio, avrebbe potuto far portare fuori dalla città Anna da Usignolo per sciogliere la neve col suo fuoco per poi rientrare di nascosto – proprio come aveva portato e riportato Nana dalla casa del clan Pine.


A questo punto, si sentì chiamare da un osservatore alla sua sinistra.


“Guardate davanti!”


Ronald e Carter guardarono verso la posizione indicata dall’osservatore. Lì, un gruppo di piccole ombre emergeva dalla neve, muovendosi lentamente verso il muro.


Il cacciatore che controllava questo settore difensivo si rivolse a Ronald e gli chiese: “Sua altezza, dica se..”


“Gestire la situazione secondo gli addestramenti precedenti, quindi valuta la situazione e stabilisci se suonare il corno”, ordinò Ronald, “a questo punto sei più esperto di me.”


Il soldato esitò, ma infine tolse il laccio dalla balestra e si posizionò più in là del muro per osservare.


Ronald annuì con soddisfazione. Per adesso, finché il numero delle bestie demoniache che avrebbero attaccato Città di Confine sarebbe rimasto ancora sconosciuto, sarebbe stato fondamentale mantenere l’ordine nelle mura. Dopotutto potevano organizzare velocemente la loro difesa secondo i passi insegnati loro in precedenza.


Le ombre si avvicinarono lentamente alle mura. Quando erano distanti cinquanta metri dalle mura, Ronald fu finalmente in grado di distinguerli chiaramente.


Forse una variante di volpe?


La loro pelliccia era nero – grigiastra e i loro occhi rossi. Quando giunsero alle mura ansimavano fortemente.


“Sembra che siano state trasformate in bestie demoniache da poco tempo. Non sono una minaccia”, disse Ascia d’Acciaio prendendo la mira con la balestra.


“Intendi che sono state infettate dal Respiro Infernale che è stato espulso in Occidente?”


“Non accade solo in Occidente” rispose Carter dopo essersi avvicinato, “i Cancelli dell’Inferno possono aprirsi in qualunque parte delle montagne, non c’è un solo posto sicuro nelle montagne. A Nord, c’è un sentiero particolarmente grande che è spesso sotto l’attacco delle bestie demoniache. Lì sembra che una parte dell’infinita Catena Montuosa Invalicabile sia stata interrotta. Per più di un decennio, questo sentiero era la principale direzione di attacco delle bestie demoniache.”


I mostri rimasero fermi solo per un attimo alla base delle mura prima che alzassero la testa ed emettessero un feroce ruggito verso la folla preparandosi a saltare. Ma Ascia d’Acciaio rilasciò la corda e una freccia affilata colpì il collo di una delle bestie demoniache, inchiodandola al suolo.


Ronald notò che il sangue che sgorgava dalla bestia era nero.


Il tipo di ferita era lo stesso per le bestie demoniache e per le streghe, ma come mai le streghe potevano mantenere la coscienza ed essere salvate dopo il loro risveglio, quando invece gli animali si trasformavano sempre in bestie feroci mutando i loro corpi? Se ne ho la possibilità, devo andare e dare un’occhiata dietro la Montagna della Disperazione, pensò Ronald.
Secondo i ricordi del Principe, si trattava di un luogo in cui nessun umano poteva mettere piede, era il luogo in cui i Cancelli dell’Inferno si aprivano. Tuttavia, poiché nessuno l’aveva mai visitato, la quasi totalità della conoscenza del luogo derivava da libri antichi, e non aveva modo di verificare le voci a riguardo, il Principe ebbe quindi dei dubbi riguardo i Cancelli dell’Inferno.




Dontcare
                                


                                

