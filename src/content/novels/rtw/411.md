---
title: Capitolo 411: Il Giuramento
pubDate: 2025-08-07T11:30:06.748Z
tags:
    - rtw
---














Senza l’ondeggiante luce delle candele o il fuoco ardente, la camera era stata resa così calda ed accogliente dal riscaldamento, tanto che nessuno avrebbe potuto sentire freddo neanche indossando solamente degli indumenti leggeri. La Pietra della Luce sul comodino illuminava la stanza – la stabile e delicata luce gialla splendeva sulle lenzuola e sul tappeto, producendo una meravigliosa scena nostalgica.


Seduto sul bordo del letto, ascoltando gli occasionali ticchettii provenienti dal calorifero, Roland si sentiva come in un sogno. Era come se non si trovasse in un’arretrata monarchia né in una società moderna piena di prodotti elettronici, semmai in una via di mezzo… la sua infanzia.


I suoi ricordi d’infanzia somigliavano molto alla scena che aveva davanti – tutto era coperto da una debole sfumatura di giallo, che si trattasse di una lampadina, di un film, o di una foto sviluppata.


L’unica differenza era che Anna non era nei suoi ricordi d’infanzia.


Dopo averci pensato, si voltò e osservò la ragazza seduta sul bordo del letto.


Stava leggendo un libro di fiabe. I capelli biondi sulla sua fronte luccicavano sotto la luce e le sue lunghe ciglia tremavano di tanto in tanto, facendola sembrare emozionata. Però, la parte più straordinaria erano i suoi occhi color zaffiro, che continuavano ad essere blu come un lago cristallino sotto il riflesso della Pietra Magica. L’unica differenza rispetto all’anno scorso era che quel paio di occhi non somigliavano più ad un lago pacifico.


La sua esistenza, da sola, rendeva vivida l’intera immagine.” Anna non è solamente un colore diverso da tutto il resto, ma anche un segno che separa la mia realtà dai miei ricordi. Vederla mi garantisce che tutto ciò è reale.”


“Che stai guardando?” Anna aveva già posato il Libro Illusorio e lo stava fissando. “Me?”


“Ahem…” Roland spostò inconsciamente lo sguardo, per poi riposarlo velocemente su di lei. “Uh-huh… Esatto.”


Dopo aver passato quasi un anno insieme, i due erano entrati abbastanza in confidenza fra di loro. Roland non era passivo come lo era stato in passato, e dato che erano da soli nella stanza, era molto più aperto a far trasparire le emozioni che aveva trattenuto per tutto quel tempo.


Si guardarono l’un l’altra e scoppiarono a ridere allo stesso tempo.


“Pensi che la mia richiesta sia stata un po’ troppo caparbia?” Anna scosse il capo e sorrise. “Ѐ chiaro che a tutti importa di me, ma li ho allontanati tutti.”


“Non preoccupartene” disse Roland con le mani distese, “Erano solamente sopresi dalla tua reazione in quel momento.”


“Se non fosse stato per ‘l’antico metodo’ suggerito dalla Signorina Agatha, non avrei fatto questa richiesta” disse Anna, tirando fuori la sua lingua – una graziosa mossa che faceva di rado. “Ma presumo che altre sorelle farebbero lo stesso. Sarai occupato poi.”


Roland sorrise con rassegnazione e disse: “Penso che chiederebbero solo qualche pezzo di torta gelato in più.”


Dopo aver appreso che Anna stava per avere il suo Giorno del Risveglio, Agatha aveva istantaneamente fornito la sua esperienza acquisita nella Città Santa di Taqila – secondo gli studi dell’Unione, durante il Giorno del Risveglio o Giorno della Maturità, una strega aveva bisogno di drenare il suo potere magico per ridurre l’influenza del morso. Inoltre, anche le emozioni della strega erano molto importanti – quelle positive come la felicità e la contentezza avrebbero aumentato notevolmente la sua resistenza. Per alcune streghe eccezionali, l’Unione inviava persino del personale per esaudire i loro desideri nel Giorno della Maturità.


Dopo averlo saputo, Anna aveva chiesto a Roland di accompagnarla nel suo Giorno del Risveglio.


“Grazie alla Signorina Agatha, mi sto divertendo” confessò lei. “Non ho potuto trascorrere il mio Giorno della Maturità insieme a te, ma ho rimediato nel mio Giorno del Risveglio.”


Guardando l’espressione sincera di Anna, Roland stette quasi per arrossire. Si schiarì la gola, tirò fuori un sottile libro legato con del nastro colorato dalla sua schiena e glielo porse. “Un regalo per il tuo Giorno del Risveglio.”


Il motivo per cui aveva scritto di fretta le informazioni sull’analisi matematica avanzata era che si era ricordato che avrebbe dovuto finirlo prima di quel giorno. Per una strega, il Giorno del Risveglio era più importante di un compleanno e poteva quasi essere considerato come una rinascita. Roland aveva sempre avuto difficoltà nello scegliere i regali per le ricorrenze, e questa volta non faceva eccezione. Dopo essersi scervellato, aveva deciso di regalare ad Anna nuove conoscenze – Anna aveva talento per l’apprendimento e fame per le nuove conoscenze, e di conseguenza aveva scelto quel regalo per lei.


Tuttavia, dopo aver ricevuto il libro dalla copertina arancione, non lo aveva aperto all’istante come era solita fare. Al contrario, lo aveva posato insieme al Libro Illusorio. “Grazie.”


“Il libro di fiabe… Hai finito di leggerlo?”


“Non ancora.” Anna scosse leggermente il capo. “Ma voglio ascoltare qualcosa di speciale.”


“Speciale?” Roland rimase un po’ sorpreso.


“Sì” disse lei con un sorriso. “La tua storia – l’ultima volta mi sono addormentata troppo presto mentre la stavo ascoltando e oggi spero di sentirne il continuo.”


“Intende il giorno in cui eravamo a letto insieme?” Roland contrasse le sue labbra. Improvvisamente ebbe l’impulso di dirle la sua vera identità, e di non nasconderla più. “Ricordi ancora la volta in cui ti ho detto che vivevo in una grande città? Per grande città, non intendevo il Regno di Graycastle.”


“Lo so.”


“Huh?” la risposta di Anna lo aveva scioccato.


“Quando ci ho pensato, ho trovato che quelle storie che mi avevi raccontato non potevano essere successe al Palazzo di Città del Re” disse lei con un sorriso. “Non dimenticare che ho letto Cronache di Graycastle più volte.”


“Ѐ così?” Roland esitò per un momento. “In realtà io…”


“Non devi dire niente” lo fermò Anna. “Stai esitando, questo significa che non è una cosa semplice da dire, giusto? Allora non farlo. D’altronde, non è difficile da indovinare. Credo di non essere l’unica ad avere questa sensazione. Più ci avviciniamo a te, più è facile sentirsi così – tu sei diverso da chiunque altro.” Fece una pausa. “E se… facessimo una scommessa?”


“Scommettere… su cosa?”


“Scommettiamo su quanto riesco ad indovinare sulla storia della tua vita.”


Roland si ricordò improvvisamente di un gioco a cui giocava di solito quando era piccolo: capsula del tempo. “Il gioco funziona così: scrivi le tue parole per il futuro su un foglietto, lo metti in una scatola, e tiri fuori la scatola dopo un certo numero di anni… Anche se la maggior parte delle scatole potrebbero scomparire, qualcuna di loro potrebbe essere ritrovata, e guardare il foglietto scritto anni fa ti farebbe provare una sensazione indicibile.” 


Non fece domande sulla posta in gioco. “Non importa chi vince o chi perde, visto che probabilmente l’ha proposto per confortarmi, invece che per scoprire la mia vera identità”. Doveva ammettere che, tra tutte le streghe, Anna era quella che lo capiva meglio.


“D’accordo” annuì lui.


“Dove ci eravamo fermati l’ultima volta?”


“Avevo finito i miei studi sotto la guida del mio tutor…” rise Roland. “Iniziamo da lì”


Quando la luce dell’alba incendiò l’orizzonte, Anna passò pacificamente il primo Giorno del Risveglio da quando era diventata adulta.






Haru






💬 Erialis Ahaha inutile Roland non riuscirà mai a combinare nulla, la cosa bella è che se guardo i tags della novel in inglese parlano di Harem...ma dove sta? ahaha comunque è fortunato ha tre donne intelligenti,Anna, Tilly e Usignolo che stanno aspettando che sia pronto a raccontare senza forzarlo troppo... 


Detto questo vi ricordo che abbiamo il patreon e basta davvero poco per sostenerci, la maggior parte del team è composto da studentesse universitarie che traducono e studiano, ma sapete com'è ogni tanto un po' di sostegno e apprezzamento ci vuole.. Fatevi avanti! 




                                


                                



