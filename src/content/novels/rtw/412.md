---
title: Capitolo 412:  Intrufolarsi a Montagna del Drago Caduto
pubDate: 2025-08-07T11:30:06.748Z
tags:
    - rtw
---










L’intero mondo era cupo, dal cielo alla terra al mare.


Sebbene la zona centro-meridionale del Regno di Graycastle non fosse coperta da un’infinità di neve, l’impatto dei Mesi dei Demoni era inevitabile – il sole era nascosto da una distesa di nuvole grigie che riempivano tutto il cielo. Una nebbia pallida si ergeva dal suolo, avvolgendo la terra, le rocce, i boschi. Tutto ciò che si poteva vedere erano le vette nere e grigie delle montagne al di sopra delle nubi, che si estendevano verso il confine meridionale del continente, e facevano da guida visiva ad Usignolo e alle sue compagne.


Mentre volava nel cielo sulla schiena di Maggie, Usignolo sperimentò intensamente quanto potesse essere terribile il vento freddo all’aria aperta. Anche indossando un completo personalizzato di vestiti a prova di vento, che le era stato dato da Sua Altezza prima che partissero, poteva comunque sentire il freddo penetrarle nel corpo attraverso la sciarpa e i polsini. In particolare, le orecchie e le dita le si sarebbero presto intorpidite a causa dell’ipotermia. Dovevano spesso fermarsi e riposare un po’, cosicché il viaggio della durata normale di una mezza giornata si sarebbe successivamente esteso al giorno seguente – pur volando a tutta velocità.


“Eccoci qui.” Fulmine le si avvicinò.


Usignolo sbirciò e si rese conto che la montagna era diventata molto più bassa, come se stesse affondando nella terra. Debolmente dalla nebbia emergeva una città costruita sul versante, che avrebbe dovuto essere il loro esatto obiettivo – Montagna del Drago Caduto.


“Atterriamo.” Diede un colpetto sulla schiena di Maggie. “Stai attenta e non farci vedere da nessuno.”


“Ah!” Maggie annuì, richiudendo le ali mentre planava verso il basso. La Nebbia avvolse tutte e tre non appena atterrarono. Usignolo notò che la visibilità intorno a loro era talmente ridotta che non riuscivano a vedere chiaramente cosa ci fosse a soli cinquanta passi più in là, tantomeno ad una distanza maggiore.


Era un buon segno per le streghe – almeno non sarebbero state notate facilmente.


Entrando nella Nebbia, i veri colori del mondo sarebbero stati rivelati, ma non aveva paura di imbattersi nell’Armata del Giudizio della Chiesa a causa della fitta nebbia bianca.


“Tu aspetta qui, non dovrebbe volerci molto,” disse Usignolo.


“Sua Altezza mi ha chiesto di fare da vedetta in aria.” Fulmine scosse la testa.


“E a me ha chiesto di essere il contatto di emergenza nel caso in cui tu rapissi l’obiettivo. Gru gru!” Maggie si trasformò in un grasso piccione, accovacciandosi sulla testa della ragazzina.


“Sua Altezza ha dato degli ordini insensati,” pensò Usignolo, “In questo caso, andiamo.”


Improvvisamente, il mondo divenne bianco e nero – la nebbia svanì, o si trasformò in qualcos’altro, che non le ostacolava più la vista. Tutto a un tratto la visuale divenne limpida. Le mura scure della città distavano duecento metri, estendendosi sul versante della montagna, e collegavano la città e il monte come una cupola. Le mura di pietra erano molto più basse rispetto alle mura esterne della Fortezza Longsong, e non c’erano sentinelle di guardia su di esse.


Usignolo andò verso i lati delle mura e trovò l’entrata tra le linee ricurve. Fece un passo in avanti e si accorse di essere già al di là delle mura cittadine.


La città era grande la metà della Fortezza, ed era più che altro un piccolo paesino in quell’area proprio al di fuori delle rupi delle montagne. Ma Montagna del Drago Caduto era collocata all’interno delle montagne rocciose, e il castello della Signoria costruito sul versante poteva essere visto da lontano.


Usignolo si assicurò che Fulmine e Maggie la stessero seguendo in città, poi si diresse verso il Castello.


Questa missione non le era nuova e lei era molto competente a riguardo.


Quando serviva il vecchio Gilen, infiltrarsi nelle case e nei palazzi di altri nobili era un compito comune. La maggior parte degli edifici erano simili per struttura, e ai proprietari piaceva sempre vivere nella casa più spaziosa proprio al centro. A quei tempi, non era capace di oltrepassare i muri liberamente e poteva solo nascondersi – evitando attentamente ogni possibile trappola e le Pietre della Vendetta Divina – prima di rubare le lettere e i documenti nascosti nell’ufficio.


Ora con l’aiuto della Nebbia, poteva farlo facilmente, visto che l’oscuro buco nero rappresentato dalla Pietra della Vendetta Divina, inciso all’angolo della navata del Castello, sembrava tanto attraente quanto la luna che penzola nel cielo buio. Le trappole nascoste potevano essere viste chiaramente, poiché i loro contorni attorcigliati sembravano vermi striscianti, e poteva facilmente distruggerle prima di passare attraverso i muri. Sotto l’effetto della sua abilità, Usignolo era perfettamente libera di muoversi – i muri, le porte, i tetti erano semplicemente insignificanti per lei.


Entrando nella casa più grande sulla cima, trovò il suo obiettivo.


Sebbene non si fossero mai incontrate prima, Usignolo riconobbe la Marchesa Spear Passi, la Signora di Montagna del Drago Caduto, a prima vista perché nel suo corpo ruotava una luce magica blu, l’unico colore visibile nel mondo della Nebbia.


Seduta davanti ad una scrivania con una penna in mano che ondeggiava avanti e indietro, sembrava che la Marchesa stesse scrivendo qualcosa. Aveva circa trent’anni e delle rughe negli angoli degli occhi, e i boccoli argentei e gli abiti semplici la facevano sembrare più vecchia. Usignolo esaminò la stanza attentamente e vide che non c’erano né Pietre della Vendetta Divina né trappole, e che l’unica arma di Passi era una delicata e lussuosa piccola balestra nascosta nella manica.


Dopo aver lasciato un marchio accanto alla finestra, dissolse la Nebbia e venne allo scoperto.


“Vi porgo i miei saluti, Marchesa Spear Passi.”


Scioccata dalla voce inaspettata, Spear Passi sollevò la testa rapidamente e vide Usignolo. Si calmò subito e disse, “Chi sei?”


Usignolo ricordò la scena del suo primo incontro con il Principe Roland – la sua prima reazione era stata quella di provare a scappare e lei aveva dovuto fermarlo usando un pugnale, cosa che col senno di poi risultava davvero buffa.


“Sono Usignolo e vengo da Città di Confine nella Regione Occidentale. Come potete vedere, sono una strega.”


“L’ho pensato, dato che nessuno può venire qui senza invito, se non una strega.” Spear Passi fingeva di essere calma, mentre muoveva una mano lentamente all’interno della manica. “Dovresti bussare alla porta prima di entrare.”


“In quel caso verrei accolta dalla vostra guardia, non da voi.” Usignolo rise delicatamente. “Non preoccupatevi. Non voglio farvi del male. Voglio solo parlare – perciò non avrete bisogno di quella balestra nella manica.”


Questo sorprese Spear Passi e il suo volto si fece più serio. “Sai davvero molto.” Tirò fuori le braccia e le incrociò sul petto. “Bene, perché sei qui?”


“Vi porto un messaggio dal Signore di Città di Confine, Guardiano della Regione Occidentale, il Quarto Principe del Regno di Graycastle, Sua Altezza Roland Wimbledon.” Usignolo fece un leggero inchino. “Sta creando un nuovo ordine mondiale che permette alle streghe di vivere insieme alle persone normali pacificamente, e spera che possiate assisterlo.”


“Il Principe… Roland?” La Marchesa aggrottò la fronte. “Quel nobile incompetente di cui ridevano sempre tutti?” Con uno sguardo assurdo in viso, disse, “E’ ridicolo, il Signore di Città di Confine? E’ solo un ribelle esiliato in una terra desolata!”


“Timothy era il vero usurpatore,” disse Usignolo, “E il Principe Roland presto lo detronizzerà. Ma questo non c’entra… Sua Altezza ha bisogno del vostro potere magico per rafforzare l’abilità di una strega. Vi dispiacerebbe fare un viaggio a Città di Confine?”






Meiling






💬 Erialis Sembra simpatica questa nostra Marchesa ! 




                                


                                



