---
title: Capitolo 413- Il contrattempo
pubDate: 2025-08-07T11:37:50.984Z
tags:
    - rtw
---










Spear Passi rimase in silenzio per un po’ prima di dire, “Mi stai minacciando o invitando?”


“Vi sto invitando, ovviamente,” disse Usignolo. “Sua Altezza non crede nel costringere le streghe. Di fatti, nemmeno io.”


“In questo caso, rifiuto,” Spear rispose senza esitare. “Se ha davvero bisogno del mio aiuto, può portare le streghe a Montagna del Drago Caduto per farmi visita per il rituale della nobiltà. Non c’è bisogno di far intrufolare qualcuno nel mio castello. Certo, se una strega attrae l’attenzione della Chiesa, non posso garantire la sua incolumità.”


La risposta era proprio quella che Usignolo si aspettava. Era difficile far acconsentire un estraneo ad una richiesta così complicata. In generale, c’erano due modi per gestire la situazione – costrizione o incentivo, ma non voleva adoperare nessuno dei due. La Marchesa Passi era la Signora della città e sarebbe diventata la guardiana del reame una volta promossa. Tuttavia, Sua Altezza non aveva pianificato in alcun modo di lusingarla. Al contrario, avrebbe ritirato il potere dei nobili. Secondo Sua Altezza, questo si chiamava “centralizzazione dell’autorità”. In questo caso, lei avrebbe declassato se stessa agli occhi della nobiltà se si fosse messa al servizio di Sua Altezza.


Per quanto riguardava seguire Roland, creare un mondo nuovo di zecca e difendersi nella Battaglia della Volontà Divina, non ci avrebbe mai creduto soltanto a parole.


“Capisco.” Usignolo mise il broncio. “In questo caso, me ne andrò.”


“Aspetta…” Spear sembrava sorpresa. “E’ tutto?”


“Sono incaricata di portarvi i messaggi di Sua Altezza. Ora che il messaggio è stato consegnato e mi avete risposto, il mio lavoro è finito.” Sorrise. “Vi aspettavate che vi legassi e vi portassi con me?”


“Come sapevi della mia abilità di incanalare la magia?” esitò la Marchesa. “Hai parlato con le streghe che avevano pianificato di andare alle Isole dei Fiordi?”


“Sì. Il capo delle streghe è Lady Tilly Wimbledon. Al momento è a Città di Confine, lottando contro i Demoni insieme al fratello.” Usignolo si strinse nelle spalle. “Sua Altezza ha saputo di voi da lei.”


“Non sono andati ai Fiordi?”


“No, non sapevano che Sua Altezza avesse ottenuto un punto d’appoggio così solido nella Regione Occidentale. Si sono messi in contatto solo dopo essersi stabiliti sull’Isola Dormiente.” Diede una breve spiegazione delle alleanze da entrambe le parti. “Proprio come voi, Lady Tilly è stata invitata nella Regione Occidentale da Sua Altezza.”


“Il Principe Roland ha davvero stabilito un sistema in cui coesistono le streghe e le persone comuni nel suo territorio?” chiese Spear, corrugando la fronte. Le riusciva difficile crederlo.


“Non solo, ha anche scacciato la Chiesa dal suo territorio.” Sorrise Usignolo. “Al momento ci sono più di dieci streghe che vivono a Città di Confine. Gli autoctoni sono abituati alla loro presenza. Non sto mentendo.”


La Marchesa si alzò in piedi e versò una tazza di tè. “Puoi dirmi di più al riguardo? Come ci è riuscito?”


“Se volete saperlo.” Usignolo si voltò e si sedette al tavolo. Forse non avrebbe cambiato la sua decisione, ma approfondire la sua comprensione non sarebbe stato niente di male. Usignolo decise di dirle dell’Unione delle Streghe che Sua Altezza aveva istituito, la guerra col Duca Ryan e la competizione politica dopo la ripresa della Fortezza Longsong. Se Spear avesse potuto capire la situazione delle streghe, magari non avrebbe opposto troppa resistenza quando in seguito Sua Altezza avrebbe unificato il Regno di Graycastle.


Si udì un trambusto improvviso.


“Questo è…” Spear guardò Usignolo sconvolta.


Usignolo aprì la finestra. Era Maggie che si era accovacciata all’esterno. “Pericolo, gru  gru ! (1) Fulmine ha scoperto un incidente, gru  gru !”


“Cos’è successo?”


“Una truppa di soldati dell’Armata del Giudizio sta marciando verso il castello, gru  gru !” disse il piccione, sbattendo le ali, “Ci sono almeno venti persone, gru  gru !”


“L’Armata del Giudizio della Chiesa?” Usignolo si voltò e aggrottò la fronte. “Li avete chiamati voi?”


“No… non avevo un appuntamento con il Sacerdote della Chiesa oggi,” La Marchesa sembrava particolarmente perplessa, “Possibile che la vostra posizione sia stata scoperta?”


“E’ impossibile.” Scosse la testa. “A meno che la Chiesa non sia capace di monitorare ogni uccello in cielo.”


“E’ strano…” mormorò Spear, “Se stessero venendo per me, non avrebbero bisogno di così tanti Guerrieri del Giudizio. E’ quasi l’intera armata!”


“Cosa state aspettando? Sono quasi all’entrata!” Una figura dorata guizzò attraverso la finestra e atterrò con leggerezza accanto a Usignolo. Era Fulmine.


“Non sono sicura della situazione, consiglio di evitarli,” disse Usignolo, “oppure farli fermare dalle guardie fuori dal castello e scoprire perché sono qui, prima di procedere.”


“Questo è il mio castello. Dove potrei nascondermi? Non preoccuparti, questa gente non può entrare senza il mio permesso. Altrimenti, non sarei stata capace di proteggere le streghe.” Sospirò Spear. “Tuttavia, è probabile che questo incontro debba finire qui… Se non vai di fretta, penso…”


Prima che potesse terminare la frase, si udì una serie di passi caotici provenire proprio da sotto il castello. Il rumore di spade che combattevano poteva essere udito chiaramente nel castello, riecheggiando tra le montagne. L’espressione della Marchesa mutò. “Chi li ha lasciati entrare?! Guardie!”


Spear chiamò alcuni nomi ma nessuno le rispose da fuori. I passi si facevano sempre più vicini.


“Sembra che siano qui per voi.” Usignolo fece un cenno a Fulmine, indicandole di andarsene per prima, “Avete ancora tempo per andarvene, possiamo proteggervi noi.”


“No, non vado da nessuna parte! Questo è il mio territorio; come possono essere così presuntuosi…”


A stento finì di parlare quando la porta fu abbattuta da un gruppo di Guerrieri del Giudizio armati fino ai denti. La Signora era completamente circondata da guerrieri che reggevano spade e scudi.


Usignolo si nascose nella Nebbia, indietreggiando di un passo in un angolo da cui era possibile sia scappare che osservare. Si accorse che né Fulmine né Maggie erano andate via. La prima sbirciava da sopra una finestra, l’altra stava semplicemente accovacciata su una trave, sistemandosi le ali.


“Queste due mocciose sono totalmente imprudenti. Le farò rimproverare per bene da Sua Altezza quando torneremo…” Scosse la testa con impotenza e si voltò a guardare i Guerrieri del Giudizio. Ciascuno di loro aveva indosso la Pietra della Vendetta Divina. I buchi neri erano intrecciati e oscuravano Spear completamente. Riusciva solo a sentire le strigliate rabbiose della Marchesa. “Redwyne, sei pazzo? Li hai fatti entrare nel mio castello senza permesso?”


“Certo che no, saggia sorella.” La voce di un uomo si sollevò dalla folla. “Nostro padre ha sbagliato a dare un titolo ad uno degli scagnozzi del Diavolo. Sto semplicemente correggendo il suo errore.”






Meiling






💬 Erialis Beh emozionante non trovate? Chissà cosa succederà e come si comporterà la nostra coraggiosa e intraprendente Usignolo, lo scopriremo venerdì nel frattempo vi ricordo che se volete sostenerci, cosa di cui vi saremmo grate, potete iscrivervi al nostro patreon bastano pochi centesimi e grazie a paypal il passaggio fra dollaro ed euro è automatico senza alcun problema o lavoro da parte vostra. 








                                


                                



