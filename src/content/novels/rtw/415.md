---
title: Capitolo 415: Il combattimento
pubDate: 2025-08-07T11:30:06.748Z
tags:
    - rtw
---










Gli anni di esperienza in combattimento di Usignolo la misero subito sulla difensiva, e il suo corpo rispose prima che lei potesse anche solo pensare.


Si piegò all’indietro istintivamente, e la luce argentata sfiorò la sua guancia. Anche nella nebbia, poteva percepire il potere immenso della luce: straordinariamente rovente ed intensa. Dopo aver schivato l’attacco improvviso, Usignolo si piegò e rotolò sul pavimento allontanandosi dall’avversario.


“Cosa.. Cosa succede, Lady Santa?” Rosad chiese freneticamente.


“Sembra che si sia intrufolato un ratto.” La strega si leccò le labbra. “Nasconditi da qualche parte e proteggiti.”


“Intendi dire che... c’è una strega proprio qui dentro?!” L’espressione del prete cambiò immediatamente. “Chiamo a raccolta i Guerrieri del Giudizio immediatamente!”


“Non ce ne è bisogno. È da tempo che non do la caccia a una strega. Come potrei concedere un’opportunità così senza prezzo a qualcun altro? Sta qui e guarda.”


Usignolo stava osservando quella che veniva chiamata Santa durante la conversazione. Sebbene immaginasse che la Chiesa stava probabilmente istruendo streghe in segreto, le spezzava il cuore vedere che le sue teorie erano fondate. Questa strega era proprietà completa della Chiesa, addirittura di alto rango, sembrava che le piacesse darle la caccia e che non si rendesse conto di essere lei stessa una strega!


Usignolo non poté che ricordare gli occhi determinati della strega che le aveva attaccate fuori dalla Città del Re e che aveva pugnalato Wendy.


Queste persone non erano più streghe dal momento che avevano scelto un percorso completamente diverso.


Con questo pensiero in testa, Usignolo non esitò a tirar fuori il revolver – sebbene odiasse questo tipo di battaglie, uccidere era l’unica scelta per mettere fine agli omicidi.


“Da dove vieni?” La Santa girò la testa e guardò dritto dove si trovava Usignolo. “Se il prete non può vederti, hai il potere di nasconderti; se puoi schivare i miei attacchi, sei stata allenata per la battaglia o hai combattuto molte guerre. In ogni caso, è raro vedere streghe selvagge come te.”


“Da dove provengo non sono affari tuoi” disse Usignolo freddamente. Aveva notato un nastro che copriva gli occhi dell’avversaria, ed era qualcosa che avrebbe fatto una persona cieca. La “frusta d’argento” che la Santa teneva in mano era arricciato al suo fianco con l’estremità sollevata come un serpente, ondeggiando verso di lei.


Solo i poteri magici venivano mostrati nella Nebbia. Stava usando questa strana frusta per localizzarla?


“Forse non te ne sarai accorta, ma la Chiesa ha incoronato un nuovo papa che è compassionevole, clemente e crede che persino le streghe selvagge meritano di essere salvate. Finché sarai disposta a servire il Lord, la Chiesa potrà cancellare i tuoi peccati ed accertarti come Strega Pura” disse la Santa posando una mano sul petto. “Questa è un’occasione unica nella vita per te. Se non sei venuta da sola, ma sei accompagnata da altre streghe cadute, potete andare tutte insieme alla Città Santa di Hermes per cercare la rinascita.”


“Wow, sembra davvero fantastico.” Ridacchiò Usignolo. “Ma se risvegliarsi come strega è un peccato, e tu hai trovato un modo per cancellarlo, perché avresti bisogno di stabilire questa regola ora invece che aiutarle fin dall’inizio? Pensi sia una bambina che non ha mai sentito una bugia spudorata prima d’ora?”


Prese un respiro profondo e disse “io non ho commesso peccato!”


Come finì di pronunciare queste parole, Usignolo uscì dalla Nebbia e premette il grilletto, la canna dell’arma emise fiamme e un rombo.


La “frusta d’argento” schioccò in avanti immediatamente e bloccò il colpo prima che potesse raggiungere la Santa, spargendo scintille dappertutto. Dopodiché la punta della frusta sputacchiò per terra un pezzo di metallo, era il proiettile che Usignolo aveva appena sparato.


Quella cosa poteva fermare un fucile a pietra focaia!


“Oh?” L’avversaria alzò le sopracciglia. “Che razza di arma è questa?” La sua voce si calmò all’improvviso. “Ho cambiato idea. Sembra che morirai stasera.”


La luce argentata saettò di nuovo verso Usignolo, questa volta divisa in una dozzina di fruste che la circondarono completamente.


Usignolo usò la sua Nebbia per arretrare velocemente. A differenza di un oggetto comune, le fruste che contenevano poteri magici erano immuni alla Nebbia, quindi non poteva attraversarle, ma solo evitarle. Tuttavia, il raggio d’attacco del suo nemico era troppo grande, e la luce argentata la colpì sul fianco. Sentì lo stinco intorpidirsi e perse l’equilibrio, cadendo al suolo. La frusta magica si scagliò sul pavimento affianco a lei, polverizzando la pietra. Se fosse stata colpita direttamente, avrebbe perso immediatamente la capacità di combattere.


Usignolo ignorò la ferita allo stinco e sparò dal pavimento i proiettili della sua pistola tutti in una volta.


La frusta fece un balzo indietro e si trasformò in una fascia di luce argentata rotante, bloccando tutti i colpi.


Sapeva che non aveva tempo per ricaricare l’arma nella Nebbia e che una volta che non sarebbe più stata in grado di affrontare il nemico con la pistola si sarebbe trovata in un grande pasticcio – aveva crampi troppo intensi per allontanarsi e il non essere in grado di schivare nessun colpo avrebbe solo ridotto il suo spazio di movimento. Nel panico, tirò fuori un’altra pistola e sparò a caso tutti i proiettili e si rintanò nella Nebbia, e scese due piani attraverso il pavimento.


“E’ scappata!” gridò la Santa. “Convocate l’Armata del Giudizio e bloccate la chiesa, mandate delle guardie alla cella della Marchesa dato che la strega probabilmente vorrà andare a vederla!”


"Sfuggito?" Rosad si guardò intorno, senza vedere alcun danno alle porte né uscite segrete. "Attraverso cosa?"


“Le pareti, il soffitto, il pavimento – i suoi poteri vanno ben oltre l’invisibilità. Non c’è più nessun residuo di magia nella stanza!” La Strega Pura digrigno i denti e disse “fa esattamente ciò che ti dico, è ferita e quindi non potrà andare molto lontano. Ordina a tutti i tuoi uomini di usare le frecce di Pietra divina della vendetta!”


“Si!”


Dopo che il prete se ne fu andato via di corsa, la Strega Pura collassò al suolo con le mani che tremavano potentemente.


Dannazione, che razza di arma era quella?


Le sue abilità erano fortissime e il suo potere protettivo, la luce magica che riusciva a bloccare ogni attacco, era la più resistente tra le Streghe Pure – non c’era spada o freccia che potesse penetrarla.


Per rinforzare i propri poteri, doveva sempre usare la luce magica. Dopo più di dieci anni, era in grado di trasportare talmente tanto potere magico che centinaia di frecce sarebbero state inutili e non aveva mai esaurito i suoi poteri bloccando qualcosa.


Tuttavia, il suo rivale aveva prosciugato le sue energie magiche all’istante, e non era più in grado nemmeno di tenere costante le sue abilità. Era esausta come non lo era stata da anni.


“Devo mettere le mani su quella Strega Caduta, morta o viva” pensò vaneggiando.






Erre


[su_service title="Erialis" size="14"]Decisamente emozionante non trovate? Vi ricordo che se vi piace il nostro lavoro e volete sostenerci potete farlo iscrivendovi al nostro  patreon e donando




                                


                                



