---
title: Capitolo 418- La Fine della Battaglia
pubDate: 2025-08-07T11:37:50.985Z
tags:
    - rtw
---






Erano sul crinale già da una settimana quando Fulmine scorse il plotone alla porta settentrionale della Montagna del Drago Caduto.


Come Usignolo si era aspettata, la delegazione di emissari della Chiesa era composta da 25 guerrieri del Giudizio armati di tutto punto, che cavalcavano stalloni in testa al plotone. C’era poi un corpo formato da 100 mercenari e fedeli che camminava dietro l’Armata del Giudizio.


Tra loro erano presenti due carrozze. Suppose che la strega Pura si trovasse in una delle due.


Le cinque streghe seguirono in segreto il plotone che si dirigeva verso la Città Acqua Rossa.


Secondo il piano, avrebbero dato il via all’attacco quando il plotone fosse stato fuori dell’area sorvegliata e pertanto incapace di chiamare i rinforzi in fretta.


Usignolo osservava dalla sua nebbia una delle carrozze; intravide un potere magico dalla luce argentea provenire da dentro di essa.


Se Usignolo avesse agito da sola, avrebbe probabilmente ucciso la strega Pura della Chiesa, ma non era sicura che sarebbe riuscita a uccidere tutti quanti i nemici. Ora, però, con l’aiuto delle streghe dell’isola Dormiente, era altamente probabile che avrebbero bloccato le notizie nei Territori Meridionali.


Una volta eliminato questo plotone, Hermes non avrebbe saputo nulla almeno fino alla primavera successiva. E allora sarebbe stato molto difficile investigare su cosa fosse successo alla delegazione di emissari.


A Usignolo non piaceva uccidere, ma questa volta era una decisione consapevole.


Avrebbe alleggerito il peso sulle spalle di Sua Altezza e aiutato a difendere la Montagna Sacra delle streghe.


Non avrebbe provato rimorsi.


Quando la delegazione entrò nella foresta, Usignolo vide un’ombra nera che si avvicinava.


Era Maggie. Piegò le ali scese in picchiata con un boato. I cavalli nitrirono dalla paura, e diventarono incontrollabili. Tutti erano esterrefatti, fissarono la scena ad occhi spalancati.


L’enorme bestia non si fiondò in mezzo alla folla per morderli e calpestarli come si aspettavano. Invece, spalancò le ali proprio sulle loro teste e volò via rasoterra, lasciando una tempesta dietro di sé. Il forte vento rendeva difficile aprire gli occhi. Di colpo una persona atterrò saltando giù dalla schiena della bestia.


“È un attacco nemico!” I Giudici si misero a urlare alla delegazione di emissari.


Nell’udirlo, i fedeli iniziarono a tirare fuori le loro armi e colpire il nemico sconosciuto al centro del plotone.


La visuale di Usignolo si riempì di linee bianche e nere. Erano completamente coperti da buchi neri senza luce che potevano proteggerli dalle streghe ordinarie, ma non da Cenere e dalle Straordinarie.


Cenere tagliò in due tutti i fedeli che trovò nel suo raggio d’azione, colpendoli alla vita, come se stesse mietendo il grano. Tutte le persone accanto a lei caddero rapidamente. Usò una normale spada di ferro al posto della sua spada pesante simbolica, per far sì che Maggi portasse un’altra strega oltre a lei. La spada di ferro presto si ruppe in mezzo alla battaglia. Afferrò le armi lasciate cadere dai nemici durante il combattimento: alabarde, bastoni, armi da taglio e anche martelli di ferro. Tutto in mano sua diventava un’arma letale.


Il sangue sgorgò e i corpi vennero fatti a pezzi. In mezzo al plotone, Cenere da sola li abbatteva.


Nelle retrovie, i mercenari avevano le loro difficoltà e riuscivano a malapena a supportare la sezione a metà del plotone.


Andrea saltellava per la foresta come una fata. Usava i rami e i tronchi d’albero come copertura e sparava frecce ogni volta che cambiava posizione. Ogni sua freccia colpiva il bersaglio in mezzo agli occhi e ogni suo colpo partiva per uccidere.


In meno di dieci minuti l’intero plotone era nel caos. Nella foresta risuonavano urla, pianti, rumori di lotta.


Usignolo si unì subito alla battaglia. Corse attraverso la nebbia, seguendo da vicino il suo obiettivo, il suo unico obiettivo in quello scontro, la Pura della Chiesa, cacciatrice di streghe. Le carrozze erano guidate da cavalli spaventati. Corsero selvaggiamente per un lungo tratto prima di calmarsi, ma ormai si erano allontanati dagli altri. Abbandonarono la strada principale e si inoltrarono nella foresta seguendo due direzioni diverse.


Sembrava che la Pura si fosse accorta che tra i suoi nemici c’era qualcuno di molto forte. Una Straordinaria. Per molte streghe, una Straordinaria con la Pietra Divina della Vendetta era imbattibile.


Per sua sfortuna, non poteva sfuggire a Usignolo, che aveva già individuato la sua posizione.


L’individuo nell’altra carrozza doveva essere un prete o una suora di alto rango. Lasciò che fossero Fulmine e Maggie a occuparsene.


Nonostante la carrozza della Pura oscillasse fortemente sulla strada dissestata della foresta, il cocchiere continuava a frustare i cavalli, era come se gli stessero mettendo pressione perché andasse più veloce.


Usignolo si fece più vicina. Per far sì che ogni suo colpo fosse fatale, sparava solo quando era a meno di dieci metri e aveva preso la mira. Puntò ai quattro Giudici che seguivano la carrozza e premette il grilletto per ucciderli uno ad uno.


L’Armata del Giudizio si divise subito al suono della pistola, ma Usignolo nella sua nebbia era distante solo di qualche passo. Inoltre, le loro armature facevano loro solo danno in uno scontro contro proiettili di grosso calibro. I proiettili facevano ancora più male al corpo umano dopo essere passati attraverso le armature deformate.


Dopo essersi liberata dei quattro Giudici, puntò la pistola contro i cavalli.


Mentre i due cavalli cadevano a terra, la fragile carrozza di legno fu sbalzata via con forza, colpì un albero e venne distrutta.


In mezzo ai pezzi di legno, scivolò via una persona avvolta da una lice argentea. Usignolo prese la mira e fece fuoco senza esitare, ma la luce fatta di potere magico sembrò avere coscienza propria e bloccò i proiettili uno dopo l’altro.


Usignolo si spostò per ricaricare.


“Traditore!”, urlò la Pura rabbiosamente, partendo alla carica verso il punto in cui si nascondeva Usignolo.


Questa volta la situazione era differente.


Non stavano più combattendo in una stanza ristretta. Ora ogni passo di Usignolo costava alla Pura più di dieci passi per raggiungerla, e il raggio coperto da un revolver, ovvero circa 50 metri, era molto più di quello che poteva coprire una strega con la sua sola abilità. La frusta d’argento della Pura raggiungeva a fatica Usignolo, mentre un proiettile di Usignolo avrebbe potuto farla finita in qualsiasi momento.


Da quella distanza solo uno o due colpi su cinque arrivava a colpire l’obiettivo, ma per fortuna Usignolo aveva abbastanza tempo per ricaricare, mantenere la mira e sparare.


Dopo cinque cartucce la luce argentea si spense. Un proiettile colpì la spalla della Pura e un altro le trapassò lo stomaco. Non riusciva più a reggersi in piedi. Fece qualche passo barcollante e poi cadde al suolo.


Usignolo non aveva fretta di avvicinarsi a lei. Tornò sul posto dove la carrozza si era sfasciata e raccolse una Pietra Divina della Vendetta prima di andare dalla Pura. Durante lo scontro si era mossa attorno alla carrozza, così che fosse più facile poi tornare in quel punto.


Nell’attimo in cui Usignolo apparve accanto alla strega ricoperta di sangue, lei improvvisamente allungò la mano destra, l’unica parte del corpo che era ancora in grado di muovere, ma scoprì che la sua luce argentea non stava colpendo il suo nemico, al contrario di quello che avrebbe desiderato.


“Dannato demone, Dio ti punirà!" disse, digrignando i denti, con il sangue che le colava dalla bocca.


Usignolo le puntò la pistola al petto senza mostrare alcuna emozione, e rispose: “Davvero? Aspetterò con ansia quel giorno.”


Poi premette il grilletto.






 


Merges






[su_service title="Erialis" size="14"]Non è magnifica la nostra Usignolo? *-* ok come al solito sono di parte!! E' una donna forte quando serve ed è dolce e timida nelle questioni di cuore ed è stata tanto ferita dalla sua famiglia. Si sembra che parlo di un cucciolo ma che volete fare la sento così. Ora basta che Roland non le spezzi il cuore mi va bene pure, ma facciamo quasi anche se penso che mi potrei arrabbiare, che si faccia l'harem e tenga fede alla sua fama precedente di sciupafemmine. 
                                


                                



