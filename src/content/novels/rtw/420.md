---
title: Capitolo 420- La risposta della Signora
pubDate: 2025-08-07T11:37:50.985Z
tags:
    - rtw
---










Quella notte Roland tenne uno splendido banchetto al Castello del Signore.


Dal momento che, non solo avevano salvato Spear Passi, ma avevano anche catturato un Prete di Hermes, era stato tecnicamente il primo attacco affrontato dall’Unione delle Streghe a non essere stato provocato dalla Chiesa.


Non appena le cinque streghe che avevano preso parte alla battaglia furono salite sul palco, la sala esplose in un applauso e persino Roland, che beveva raramente, scolò due bicchieri del liquore bianco ghiacciato di Evelyn.


Sebbene fosse stata solo una piccola vittoria, i Mesi dei Demoni erano lunghi e stressanti e così volle cogliere quest’opportunità per aiutare tutti a rilassarsi.


Quando la mattina dopo Roland inciampò nel suo ufficio con un forte mal di testa, Usignolo lo stava già aspettando, seduta a gambe incrociate sulla sua scrivania.


“Non hai bisogno di più riposo?” Le chiese con un sorriso.


Da quando aveva accettato di lasciarla attaccare la delegazione emissaria, era stato in pensiero per lei – sebbene sapesse che si trovava in una zona spaziosa in cui poteva usare la Nebbia rimanendo così invulnerabile, era comunque agitato all’idea che ci potessero essere degli incidenti. Dopotutto questo non era uno di quegli esercizi giornalieri, ma una vera e propria battaglia di vita o di morte. Ora, vedendola energetica e vitale, si sentiva molto meglio.


Usignolo ingoiò il suo pesce essiccato e disse, “Certo che no. Sono in gran forma ora.”


Non appena Roland tornò al suo posto, lei saltò giù dalla scrivania, si diresse verso lo schienale della poltrona e lo abbracciò. “Un giorno in più di riposo è un giorno in più che non ti vedo.”


Il Principe rimase leggermente sorpreso.


“In realtà volevo farlo ieri nel giardino del castello… ma nemmeno ora è un brutto momento,” gli sussurrò Usignolo all’orecchio.


…


Non lo lasciò andare e non scomparve nella Nebbia finché non sentì dei passi fuori dalla porta.


“Vostra Altezza.” Urlò una guardia. “La Signora della Montagna del Drago Caduto, la Marchesa Passi, è qui per vederla.”


“Me la mandi.” Roland si schiarì la voce e aggiustò la postura.


Spear Passi entrò nell’ufficio, si inchinò e si sedette di fronte alla sua scrivania. “Ho considerato a fondo la vostra proposta.”


“Cosa ne pensa?” Roland le versò una tazza di the.


Mentre Usignolo, Cenere e le altre streghe avevano combattuto contro la Chiesa, Roland anche era stato impegnato a mostrare la città alla Marchesa e a negoziare con lei. Le aveva parlato brevemente delle crisi che il Regno aveva affrontato, delle origini della Chiesa e delle minacce dei Demoni, così come dei suoi progetti per il futuro.


Quando Spear Passi era venuta a conoscenza delle origini della Chiesa e delle ragioni per cui quest’ultima dava la caccia alle streghe, era rimasta così sconvolta che i suoi occhi si erano spalancati al massimo. Se non fosse stato per le testimonianze di Tilly e Agatha, non avrebbe mai creduto che le streghe una volta avessero il governo della Terra Barbarica ma, dopo, il suo atteggiamento cambio completamente.


“Abolire il potere feudale, universalizzare le leggi e le istruzioni amministrative, proibire l’ereditarietà e la vendita dei titoli… posso accettare queste richieste ma…” la Marchesa fece una pausa. “Sono solo curiosa. Avete davvero intenzione di adottare questi stessi cambiamenti in tutti i territori?”


“Si, se non facessimo in questo modo il regno di Graycastle non sarà altro che sabbia sparsa,” disse Roland annuendo. “Prima che arrivino i nostri ultimi nemici, dobbiamo guadagnare quanto più potere possibile.”


“Il vostro piano offenderà tutta la nobiltà,” disse Spear lentamente, “Soprattutto proibendo l’ereditarietà dei titoli – se non sbaglio, anche essere Signore di un territorio è un titolo. Facendo ciò confermerete la vostra reputazione di “Re Ribelle”.”


“Infatti non mi aspetto che si ritirino volontariamente,” disse Roland battendo la mano sulla sua scrivania. “Prima della fatidica Battaglia della Volontà Divina, il malcontento della nobiltà non è una mia priorità. Non devo nemmeno ucciderli per forza tutti. Fin quando queste persone accetteranno le mie condizioni, potranno anche tenere i loro territori ma non il loro potere feudale – credo che faranno la scelta giusta.”


Una centralizzazione dell’autorità sarebbe stata effettiva solo quando tutto il potere fosse stato concentrato nelle mani di poche persone, altrimenti se le autorità locali avessero avuto troppo potere, avrebbero potuto minacciare questa centralizzazione e anche la sua posizione di sovrano. Dopo che fosse stato superato questo step, Roland sarebbe stato l’unico sovrano di Graycastle a tutti gli effetti.


“Sembra che abbiate già pianificato tutto.” Spear sospirò. “Se non accettassi le vostre condizioni, il vostro esercito probabilmente mi rovescerebbe comunque.”


“Ho disperatamente bisogno di persone per il mio piano,” disse Roland con fervore, “Specialmente di qualcuno che abbia esperienza nel governare una città. Come ho detto, non perderà i suoi territori e potrà rivelare orgogliosamente la sua identità di strega alle sue persone senza aver paura della Chiesa.”


La Marchesa rimase in silenzio per un po’. “Avrei anche una richiesta.”


“Per favore, vada avanti.”


“Quando avrete riportato indietro la Montagna del Drago Caduto per me, non voglio che cambi nulla,” disse bruscamente. “Posso supportarvi totalmente solo quando Timothy non sarà più il Re.”


“Che risposta intelligente…” pensò Roland. “Ha evitato di dare un rifiuto diretto e si è data abbastanza spazio per cambiare idea. Fondamentalmente quel che intende è che, per guadagnare il suo supporto, devo provare che il mio piano di unificare il Regno di Graycastle non siano solo parole vuote ma un qualcosa che sia in grado di realizzare.”


“Affare fatto quindi.” non prestò così tanta attenzione ai calcoli segreti della Marchesa. Se il suo attacco in primavera fosse andato bene, sarebbe stato più facile rovesciare Timothy che recuperare la Montagna del Drago Caduto.


“Oh comunque Vostra Altezza.” Spear esitò. “Le streghe parteciperanno alla lezione stasera e mi stavo chiedendo se potessi unirmi a loro…”


Roland rimase un po’ sorpreso. “Quelli sono solo dei corsi base per veri principianti. Probabilmente non imparerebbe nulla di nuovo.”


“Sono affascinata dai loro metodi di calcolo,” disse scuotendo la testa. “Non ho mai visto niente del genere prima.”


“Sta parlando della Tavola delle Moltiplicazioni o delle equazioni algebriche?” rifletté. “Certamente, finché sarà disposta ad unirsi all’Unione delle Streghe.”


…


Dopo pranzo Ascia d’Acciaio gli portò delle buone notizie.


“È disposto a parlare?” Roland era leggermente sorpreso. “Così presto?”


Secondo Usignolo, il prete prigioniero era piuttosto testardo.


“Non tutti hanno una volontà di ferro, Vostra Altezza,” rispose seriamente Ascia d’Acciaio. “La nazione della Sabbia ha dei metodi di interrogatorio unici che a malapena danneggiano il corpo ma distruggono la mente, facendo persino percepire la morte come un sollievo. Ha già indugiato più a lungo della maggior parte delle persone.”


“Giusto,” pensò. “Le Spie Professionali non solo hanno una straordinaria forza di volontà, ma sono anche addestrate a non cedere sotto interrogatorio, ma nessuno in questa era aveva ancora ricevuto questo tipo di addestramento.”


“Portami da lui,” disse Roland. “Ho alcune domande da fargli.”


 


Aki






[su_service title="Erialis" size="14"]Spear Spear non ci pensare troppo che tanto la tua vita può solo migliorare con il nostro Roland. ahha Mi piacerebbe sapere che metodi impiega Ascia d'Acciaio per terrorizzare tutti si rifarà a dei giochi psicologici? 


Detto questo se vi piace il nostro lavoro sosteneteci iscrivendovi al nostro patreon, che presto vedrà la pubblicazione anche del manga di "Release that witch"




                                


                                



