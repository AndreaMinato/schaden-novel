---
title: Capitolo 421: L’interrogatorio
pubDate: 2025-08-07T11:30:06.749Z
tags:
    - rtw
---










La prigione della città non era cambiata molto da quando era arrivato un anno prima.


Il suo progetto riguardante l’espansione di massa delle infrastrutture non si era esteso anche a questo luogo e, sebbene le case e le strade a livello del suolo fossero state rinnovate, la prigione sottostante puzzava ancora di marcio. Il muschio cresceva sui muri di pietra e dell’acqua fangosa gocciolava giù dalle scale.


L’unica differenza era che le celle ospitavano pochissimi prigionieri.


Grazie all’espansione e allo sviluppo del territorio, chiunque fosse disposto a lavorare poteva trovare lavoro. I furfanti che non volevano cambiare venivano mandati da Roland a lavorare nelle miniere dove venivano frustati per tenerli in riga.


Da quando Anna aveva distrutto le celle che si trovavano nel fondo della prigione, non essendoci stato bisogno di ripararle, l’intero piano inferiore era stato sigillato ed abbandonato. Roland seguì Ascia d’Acciaio fino a metà del terzo piano dove vide il Prete che era stato imprigionato – l’unico criminale su questo piano.


L’uomo non era stato appeso a uno strumento di tortura né era stato colpito fino a diventare una poltiglia sanguinolenta, cose che non appartenevano all’idea di interrogatorio che aveva Roland. Era rannicchiato in un angolo della sua gelida cella e, sebbene i suoi vestiti fossero del tutto intatti, sembrava completamente senza vita e pallido, con gli occhi infossati persi nel vuoto.


“Sta bene?” chiese Roland a bassa voce.


“Non è un problema, Vostra Altezza,” rispose Ascia d’Acciaio con un inchino. “Se avete delle domande, potete chiedere direttamente a lui.”


Il Principe annuì. I metodi d’interrogatorio della Nazione della Sabbia erano davvero unici, ma non era interessato ai dettagli o all’umanità del processo eseguito da Ascia d’Acciaio a patto che portasse a termine il lavoro. Si schiarì la voce, si sedette sulla lunga panca di legno accanto alla cella e, attraverso le sbarre, chiese al Prete: “Qual è il tuo nome?”


“È il Quarto Principe del Regno di Graycastle… Roland Wimbledon?” L’espressione dell’uomo cambiò. “Guardi… guardi cosa mi ha fatto. Ha liberato i poteri dei demoni.”


“Sua Altezza ha chiesto il tuo nome,” disse freddamente Ascia d’Acciaio. “Se non vuoi subire di nuovo la punizione della notte scorsa, allora dacci un taglio.”


Il volto del Prete si congelò e, dopo una piccola pausa, abbassò la testa e disse: “Il mio nome è Campus.”


“Ho sentito che vieni dalla Città Santa di Hermes?” Roland guardò l’uomo. “Chi era la strega che viaggiava con te? Anche lei veniva dalla Città Santa? Qual era il suo ruolo nella Chiesa?”


“Il suo…” Campus sembrava esitante e rimase in silenzio per molto tempo prima di rispondere: “Il suo nome era Aurora ed era una delle Streghe Pure del Maestro Tayfun. Non aveva nessun ruolo all’interno della Chiesa.”


“Tayfun?” il Principe stette un po’ a pensare a questo nome a lui familiare.


“È uno dei tre Arcivescovi della Città Santa, responsabile degli affari esteri della Chiesa. La sua posizione è seconda solo al Supremo Pontefice.” spiegò il Prete.


Improvvisamente Roland ricordò di aver già incontrato prima questa persona – a una cerimonia a Città del Re. Quel giorno Re Wimbledon III aveva organizzato una grande celebrazione per il raggiungimento della maggiore età di Tilly Wimbledon e Tayfun era il Vescovo mandato alla cerimonia dalla Chiesa. Nei suoi ricordi Tayfun sembrava essere un vecchio benevolo con un sorriso premuroso ed indulgente, come se non avesse nulla a che fare con qualsiasi cosa malvagia ci fosse nel mondo.


“Cos’è una Strega Pura?”


Campus esitò ancora una volta ma, dopo la rinnovata minaccia di Ascia d’Acciaio, rispose di malavoglia. “Le Streghe Pure sono delle streghe allevate dalla Chiesa e gestite direttamente dai Vescovi e dal Supremo Pontefice, quindi non ne so molto sul loro conto.”


Roland si grattò l’orecchio, segnale con il quale chiedeva conferma a Usignolo, e seppe così che l’uomo non stava mentendo.


“Quante persone sono a conoscenza delle streghe nascoste dalla Chiesa?”


Il Prete scosse la testa. “Maestro Tayfun me ne ha parlato solo due anni fa e mi ordinò di non dirlo agli altri credenti, quindi… non sono sicuro di quante persone lo sappiano.”


La Chiesa ovviamente è molto riservata sull’argomento, il che almeno significa che pubblicamente non adotta il metodo due pesi, due misure”. Pensò Roland. “Questa è sicuramente una buona notizia.” Questo finalmente confermava i suoi sospetti e gli dava un’altra prova evidente contro la Chiesa – se i credenti avessero scoperto che i sermoni che avevano ricevuto erano tutti falsi e che sotto il loro naso la Chiesa stava segretamente allevando gli stessi nemici contro i quali era stato insegnato loro di combattere, come avrebbero reagito?


“Per quale motivo hai sabotato la Signora della Montagna del Drago Caduto? Perché volevi portarla indietro a Hermes?”


“Non lo so. La mia sola missione era quella di tenere sotto controllo Aurora, quindi solo lei è a conoscenza del motivo esatto. C’è stato un cambio di piani perché Aurora ha scoperto che la Signora in realtà è una strega e così il nuovo Papa ci ha ordinato di portare indietro alla Città Santa tutte le streghe catturate per far sì che fossero purificate.”


“Purificate,” Roland sbuffò. “Ci credi veramente? Se le Streghe Purificate…. no, le Streghe Pure  sono senza peccato, perché la Chiesa dovrebbe tenere la loro esistenza segreta?”


“Perché… perché alcuni credenti non sono abbastanza devoti, quindi per ora questo è l’unico metodo….” La sua voce si spense e alla fine chiuse la bocca.


Il Principe sogghignò. “Dove avevi intenzione di andare dopo aver lasciato la Montagna del Drago Caduto?”


“Alla Città Acqua Rossa.”


“Dopo di che?”


“Al Castello Impraticabile.”


“E poi?”


“Solo queste tre città.” rispose il prete intorpidito, rinunciato ormai a resistere dopo aver rivelato le informazioni sulle Streghe Pure. “Maestro Tayfun non ci ha detto quando tornare, quindi saremmo rimasti al Castello Impraticabile in attesa di nuovi ordini.”


La sua risposta combaciava con la lettera trovata addosso alla strega. “Perché queste tre città?”


Campus scosse la testa.


Sembrava che non ne sapesse molto dato che probabilmente per la Chiesa era solo un sorvegliante della Strega Pura. Roland si accarezzò il mento e pensò: la Montagna del Drago Caduto è nel Territorio Meridionale, la città Acqua Rossa è al centro del Regno e il Castello Impraticabile si trova tra i Territori Settentrionali e quelli Occidentali, quindi non hanno nulla in comune e non sono passaggi o crocevia importanti. Anche se la Chiesa avesse voluto rovesciare il Regno di Graycastle, non avrebbero certo iniziato da queste città.


L’unica somiglianza tra loro è che si trovavano tutti al confine del Territorio Occidentale – un pensiero improvvisamente gli balenò in mente: era veramente lui la persona a cui mirava la delegazione emissaria?


…


L’interrogatorio continuò fino a sera. Roland raccolse le sue informazioni e si alzò in piedi. Quando stava per andarsene, notò che il Prete era seduto immobile contro il muro come un cadavere, senza chiedere pietà o bestemmiare di rabbia. Ciò lo sorprese molto. “Non mi chiederai cosa ho intenzione di fare con te?”


“Mi hai torturato per confessarti tutto ciò… e Dio ne sarà testimone,” disse Campus con gli occhi chiusi. “Dio è il mio giudice finale, non tu. Non importa quel che mi farai.”


“Vostra Altezza, mi dia un’altra notte con lui,” disse Ascia d’Acciaio. “Cambierò il suo atteggiamento.”


“Non è necessario, va bene così.” dal momento che il Prete aveva già confessato tutto, a Roland non interessava continuare a torturarlo. “Verrà giudicato, non da Dio… ma dal popolo.”






Aki 






[su_service title="Erialis" size="14"] Fate con me un giochino leggete l'ultima frase di Roland a voce alta con il tono da telefilm ( tipo alla capitano dell'astronave spaziale Star Trek ) o comunque con il peso du un Re, fidatevi ha un certo impatto.


Sapete che sono dovuta andarmi a rileggere i primi capitoli e l'incontro con Anna, col fatto che sbatte tutti alle miniere sentire parlare della prigione distrutta ha provocato diversi punti interrogativi intorno alla mia testa. Per quanto riguarda invece il manga ragazzi dateci un po' di tempo speriamo di riuscire a pubblicarlo presto, ma il problema è che le pubblicazioni in cinese così come in inglese vanno a rilento. Il manga è decisamente più snello come storia della novel e molto più leggero. In patria ossia la Cina sta avendo un grande successo infatti il punteggio medio degli utenti è abbastanza alto. Alcune parti sono inserite proprio per far ridere lo vedrete... 
                                


                                



