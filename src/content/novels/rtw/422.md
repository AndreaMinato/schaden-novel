---
title: Capitolo 422- Processo Pubblico
pubDate: 2025-08-07T11:37:50.985Z
tags:
    - rtw
---






Poco dopo l’inizio dell’inverno, un palco di legno venne costruito al centro della piazza. Era il primo del suo genere per il popolo di Città di Confine. Non era stato edificato per una rappresentazione teatrale, ma bensì per il primo processo pubblico.


Due giorni prima era stato rilasciato un avviso. Nel giorno del processo, il palco venne circondato da una grande folla. L’area della piazza era diventata molto più grande dopo l’ampliamento, ma non era ancora abbastanza grande da ospitare l’intera comunità. Dal cielo cadevano, spargendosi, dei fiocchi di neve ma tutti erano troppo eccitati per prestare attenzione al vento e alla neve.


L’atmosfera raggiunse improvvisamente dei livelli estremi quando Roland apparve sul palco.


Si sentì emotivamente toccato quando vide il pubblico sbracciarsi per salutarlo dal basso. Una volta era stato praticamente uno zimbello della nobiltà, con poca influenza sui suoi sudditi. Adesso, dopo solo un anno, la situazione si era ribaltata.


Il Sacerdote Campus fu spinto sul palco, sotto le urla della folla. Di fronte alla gente, la sua espressione facciale cambiò un po’. Forse quella parata era normale per i vertici della Chiesa. Erano abituati ad essere venerati dai credenti, e riuscivano ad influenzare facilmente le vite di quelle persone con una singola parola o azione. Questo è ciò che Roland stava pensando. Solo che stavolta, probabilmente non avrebbe vissuto lo splendore del passato.


Con l’euforia nei loro occhi, le streghe dell’Unione salirono sul palco di legno. Erano sempre state calunniate, perseguitate, trattate ingiustamente e giudicate. Ma questa volta i ruoli si erano invertiti. Le streghe erano le vittime, le accusatrici e i giurati, mentre l’oggetto del processo era la Chiesa. Avevano sempre immaginato una scena del genere, ma non si aspettavano che quel giorno sarebbe arrivato così velocemente.


Roland fece un cenno con la mano e la gente fece immediatamente silenzio.


“Salute, miei sudditi.”


“Lo scopo della riunione di oggi è svelare un crimine vergognoso. La Chiesa ha celato la verità fin dagli albori. Non avrei scoperto questa scandalosa notizia se il Sacerdote della Città Santa non fosse stato catturato in una rivolta.”


Roland aveva passato gli ultimi due giorni a pensare a come rivelare il crimine della Chiesa in maniera adeguata. La ribellione della Montagna del Drago Caduto non avrebbe dovuto essere il punto chiave, perché la storia di una piccola città lontana da loro non avrebbe conquistato la loro attenzione; la Battaglia della Volontà Divina e il Regno delle Streghe non sarebbero dovuti essere menzionati, la storia di poche centinaia di anni fa era irrilevante per loro e rivelare l’esistenza dei demoni avrebbe potuto creare del panico. Aveva bisogno di condividere qualcosa che a loro sarebbe importato per destare l’indignazione delle masse.


In altre parole, doveva arrivare al cuore delle persone.


Senza ombra di dubbio, le streghe che vivevano lì condividevano la stessa quotidianità del popolo.


“La Chiesa ha sostenuto che le streghe sono le servitrici del diavolo, persone disoneste e negative, ma in realtà, sia il Papa che l’Arcivescovo hanno dato rifugio ad un’incredibile quantità di streghe! Questo è stato detto dal Sacerdote in persona.” Roland affrontò il Sacerdote e disse: “Dico bene?”


Dopo un lungo silenzio, Campus rispose: “Sì.”


Tra la folla scoppiarono delle discussioni.


“Vostra Altezza, lui è davvero un sacerdote proveniente dalla Città Santa?” chiese qualcuno.


“Certamente,” rispose Roland, rivolgendo ad Eco un’espressione d’approvazione. “Ѐ stato inviato nel Regno di Graycastle nel nome della Chiesa come un Santo, e tutti i documenti che ha portato rivelano la sua identità!” Roland indicò un piccolo tavolo accanto al palco di legno. “Abito da Sacerdote, distintivo, circolare, tutto ciò può essere usato come prova.”


La folla sarebbe stata atta a dubitare di quelle cose, quindi lasciò prima fare delle domande, a cui poi avrebbe opportunamente risposto, ad Eco. Inoltre, quegli oggetti erano veri, non aveva bisogno di fingere.


“Miei sudditi, tornate a ciò che ho detto prima,” continuò il Principe. “Prendete atto del termine che ho utilizzato – dato rifugio! Sì, hanno radunato bambine e orfane da tutto il paese nel monastero della Città Santa e le hanno trattate come animali. Solamente alcune di loro si sono trasformate in streghe e hanno proceduto con i loro addestramenti. Le altre sono diventate semplici gingilli per i credenti della Chiesa.”


“No, quelle…” Campus alzò la sua testa e aprì la sua bocca, ma riuscì a mala pena ad emettere un suono.


“Al fine di procurarsi più streghe, hanno dato rifugio alle viandanti nel nome della carità, e hanno anche cospirato con i Topi di Fogna per rapire le neonate! Per favore pensateci, miei sudditi, se ci fosse stata una chiesa in questa città, non avreste potuto perdere solo la Signorina Nana ma anche un membro della vostra famiglia. Loro affermano che le streghe sono degli spiriti maligni, sedotte dai demoni, e spingono i credenti a perseguitare queste donne innocenti. Se avessero incolpato la Signorina Nana, avreste potuto tollerarlo?”


“Mai, Vostra Altezza, mai!”


L’atmosfera nella piazza si era scaldata, le persone scuotevano i loro pugni per esprimere la loro rabbia verso il Sacerdote.


“La Signorina Nana non può essere malvagia, è quella che ha guarito la mia ferita!”


“La conosco da quando era bambina. Era una compagna di classe di mia figlia alla scuola di Karl.”


“Sarei potuto essere ucciso dalle bestie demoniache se non mi avesse guarito. Ѐ un angelo del Primo Esercito.”


Roland rimase zitto per un momento, in modo tale che la folla potesse dar voce al suo malcontento, poi proseguì: “Allora, perché lo hanno fatto?”


La domanda creò del trambusto tra gli argomenti.


“Perché la Chiesa aveva bisogno delle streghe per mantenere il suo regime!” Prima che potessero fare ulteriori congetture, il Principe disse: “Come sapete, le abilità delle streghe sono varie ed incredibili! Oltre al potere curativo della Signorina Nana e all’eliminazione della piaga demoniaca da parte della Signorina Lily, ci sono tante altre loro abilità che possono migliorare le nostre vite. L’approvvigionamento idrico nella nostra città è stato creato dalla Signorina Anna e dalla Signorina Soraya. Gli acciarini usati dal Primo Esercito e la macchina a vapore che tira il carrello dal minatore, sono tutti regali donatici dalle streghe. La nostra città non avrebbe ottenuto nulla di tutto ciò senza i loro contributi.”


“Ma ci sono sempre due facce della medaglia. Come una spada, questo contributo può essere usato per combattere le bestie demoniache o per uccidere degli innocenti. La Chiesa sta usando le abilità delle streghe per fare del male alle brave persone. E quelle che non le obbediscono sono considerate delle emarginate da Dio. Di fatto, i vertici della Chiesa stanno commettendo un crimine efferato che è riportato nella dottrina, e hanno completamente ignorato il fatto che il loro Dio li sta osservando.”


“Miei cari sudditi, se i vostri figli venissero rapiti dalla Chiesa e usati per ferirvi dopo essere stati addestrati. Se diventassero la frusta e la lama della Chiesa, quanto sarebbe triste?”


Roland si voltò, avanzò verso Campus, srotolò il lungo rotolo di carta e chiese ad alta voce: “Hai altro da dire sulle accuse riportate su questo documento?”


“Questo… è tutto vero.” Gli occhi del Sacerdote uscirono fuori dalle loro orbite, era come se non riuscisse a credere di aver pronunciato quelle parole. “Io… ammetto la mia colpevolezza.”


Le masse si infuriarono.


“Cedo a voi tutti il diritto di decidere!” disse Roland ad alta voce, mentre la folla era in agitazione. “Per quest’uomo malvagio, la vostra scelta è…”


“Ucciderlo!”


“Ucciderlo!”


“Ucciderlo”


Tutti stavano gridando le stesse parole e subito rimase una sola voce nella piazza.


A Città di Confine, con i fiocchi di neve che fluttuavano sparsi, il popolo aveva preso la sua decisione.






Haru






[su_service title="Erialis" size="14"]Ma..un processo popolare a furor di popolo proprio
                                


                                



