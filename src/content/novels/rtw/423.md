---
title: Capitolo 423: Il “Collegamento”
pubDate: 2025-08-07T11:30:06.749Z
tags:
    - rtw
---






Alla fine Spear Passi firmò con solennità, dopo aver letto entrambi i contratti numerose volte.


Uno era il Memorandum dell’Unificazione e l’altro era il Memorandum dell’Unione delle Streghe.


Il primo contratto stabiliva che Spear avrebbe spinto la Montagna del Drago Caduto ad essere fedele a Roland Wimbledon dopo il rovesciamento del governo di Timothy Wimbledon, e in risposta alla richiesta del nuovo Re, avrebbe rinunciato al suo potere. Roland avrebbe poi garantito la sua posizione di Signora della Montagna del Drago Caduto e altri diritti. Il memorandum classificava quei punti in tre categorie: relazioni umane, amministrativo e finanza. Sebbene una tale classificazione fosse nuova, per lei era semplice capire che in essa era inclusa anche la sua vita quotidiana.


Spear aveva pensato a lungo al secondo contratto prima di prendere una decisione, poiché questa volta l’Unione era disposta a servire senza dubbio il Principe Roland. Non voleva unirsi al Principe Roland così velocemente, lui occupava solamente la regione all’angolo del Regno di Graycastle. Ma il contenuto della lezione serale era interessante, aveva vagamente avvertito che il singolare metodo di calcolo sarebbe potuto esserle utile nella gestione del suo territorio.


Fortunatamente, la costituzione del Memorandum dell’Unione delle Streghe era molto libera, più simile ad un consenso formale, e non limitava nemmeno le posizioni dei suoi membri. Si era consultata con il Principe riguardo a ciò, e la sua risposta era stata che i membri avrebbero potuto andarsene in qualsiasi momento.


“Ho firmato.”


Spear posò due eleganti pergamene sul tavolo, ma Roland non rispose. Osservava la parte vuota come se stesse pensando a qualcosa.


“Vostra Altezza?”


“Ah…” Sbatté le palpebre come se fosse tornato alla realtà. “Fammi dare un’occhiata.”


Non era mai stato così fra le nuvole prima della trattativa, e pare che dopo il processo del giorno prima Sua Altezza si sentisse confuso. Questo le rendeva difficile capire. Il processo era stato un assoluto successo, il popolo stava dalla sua parte e faceva il tifo per lui. Prima di questo, Spear non avrebbe mai pensato che delle persone comuni avrebbero supportato un nobile. Credeva che lei e loro appartenessero a due mondi diversi, e che la nobiltà non avesse bisogno della comprensione e del supporto del popolo. Ma un giorno fa aveva cambiato idea. Dopo aver visto le persone circondare la piazza scuotendo i loro pugni e gridare a voce così alta da far tremare il cielo e la terra, aveva realizzato che erano in possesso di un potere di cui non si era mai resa conto, un potere più forte di quello della nobiltà.


Inoltre, il giudizio decisivo dimostrato da Sua Altezza era anche una delle ragioni per cui aveva firmato quei due contratti.


A prescindere dal fatto che stia provando a proteggere le streghe o meno, è comunque un atto buono punire i ribelli che sono contro il potere reale. Considerando questo, lei avrebbe dovuto rispondere di conseguenza.


Tuttavia, Sua Altezza non sembra soddisfatto… si starà pentendo di essersi messo contro la Chiesa pubblicamente?


Per Spear era evidente che non fosse un nemico facile da affrontare.


Sarà meglio scoprirlo, dato che è collegato alla piega che prenderà la futura cooperazione. Esitò, poi ne fece parola diplomaticamente.


Il Principe rimase sbalordito per un po’ dopo aver ascoltato, poi scosse il capo e sorrise. “Non mi pentirò mai di combattere contro la Chiesa, in fin dei conti, è un nemico che deve essere sconfitto da tutti i punti di vista.”


“Allora perché…”


“Provo solo dei sentimenti contrastanti adesso.”


“Sentimenti contrastanti?”


“Mi sento un po’ in imbarazzo, anche se ciò che ho detto era vero e quelli che ho rivelato erano i crimini commessi dalla Chiesa” fece spallucce lui, “Pare che io non sia un politico qualificato.”


Politico? Che cos’è? Visto che un astrologo dedica tutta la sua vita allo studio delle stelle, un politico è qualcuno che dedica se stesso allo studio della politica?


Sua Altezza pose fine all’argomento prima che lei potesse chiedere. “Controllerò queste pergamene. Ho sentito dire che la tua abilità è collegata al controllo del potere magico?”


“Sì.” Spear smise di fare domande. “Per la precisione, consiste nell’estrarre il potere magico di una strega affinché altre streghe possano utilizzarlo. Ovviamente, posso anche estrarre e recuperare il mio stesso potere magico ai fini di consumo. Dato che questo processo non ha un grande impatto sul mondo esterno, posso ripeterlo in qualsiasi momento all’interno del castello.”


“Come hai scoperto di avere una tale abilità?” chiese il Principe con curiosità.


“Dopo il mio risveglio” rispose la Marchesa. “Non ho idea di come le altre streghe vengano a sapere delle loro abilità, ma io potevo sentirlo, e la sensazione era simile a… possedere improvvisamente un arto in più.”


“Descrizione interessante.” Annuì lui gentilmente. “Dovresti sapere che il motivo per cui ho mandato Usignolo alla Montagna del Drago Caduto è passarti un invito.”


“Avete bisogno della mia abilità.” Spear fece una piccola pausa e si inchinò. “Per me è un onore servirvi.”


In ogni caso, dato che al momento per lei non c’era modo di tornare alla Montagna del Drago Caduto, era meglio che vedesse cosa il Principe faceva di solito, anche se sarebbe rimasta in città per solo una settimana. Si rese conto che la città era diversa dalle altre, un luogo isolato lontano dal centro del Regno, ma energica come la capitale. In qualità di Signora, era curiosa.


Quello che la sorprendeva maggiormente era che la vita delle streghe, lì, era completamente diversa da quella che si immaginava. Il Principe non le controllava, ma piuttosto permetteva loro di vivere liberamente, e questo si poteva notare dal suo attendere il ritorno di Usignolo – evidentemente sperava che potesse tornare presto, ma comunque concordava con la sua richiesta.


Sua Altezza non le trattava come delle serve.


Alcuni nobili ospitavano le streghe per la loro bellezza. Lei pensava che ciò sarebbe stato fatto in maniera più spregiudicata perché Sua Altezza reclutava apertamente le streghe, ma lui si era rivelato sorprendentemente auto-disciplinato.


I pettegolezzi erano veri? Il Principe era sia lascivo che incompetente?


Si sentiva sia più fiduciosa che ridicola allo stesso tempo. Quando pensò al passato, sentì come se quello che Usignolo le aveva detto fosse totalmente vero.


...


Lasciò il castello insieme al Principe e raggiunsero un cortile sul retro della città, dove Spear vide altre due streghe.


“Loro sono Anna e Luna Misteriosa.” Roland face le presentazioni. “Il Potere Magico di Luna Misteriosa viene considerato di un livello relativamente basso, ma il suo consumo è sorprendente.”


“Sono chiaramente ad un livello medio!” protestò Luna Misteriosa.


“Tra le streghe risvegliate” aggiunse il Principe.


Luna Misteriosa tacque immediatamente.


“Volete che connetta i loro poteri magici?” Spear osservò Anna. “Lei ha il potere magico più forte nell’Unione? Vi consiglio di invitare qualche strega in più a venire qui. Lo stock di potere magico è collegato alle loro età, anche se ci fosse una differenza, non sarebbe importante.”


“Ѐ solo un esperimento” disse Sua Altezza, toccandosi il mento, “e se funzionerà, chiederò loro di venire.”


La Marchesa annuì ed evocò il passaggio di potere magico – si trattava di una sfera che brillava di una luce blu e fluttuava lentamente in aria. Sotto il suo controllo, due sottili fili simili a tentacoli spuntarono fuori dalla sfera verso Anna e Luna Misteriosa.


“Vi sentirete strane all’inizio, quindi rilassatevi e andrà tutto bene,” spiegò Spear. “Il trasferimento del potere magico fallirà se opporrete resistenza.”


Anna rimase scioccata quando il tentacolo le toccò il petto.


Cosa… sta succedendo? Sembra che il tentacolo si sia collegato ad un solido cubo di metallo invece che al rotante potere magico. Ѐ così grande che mi sento come una formica alla sua base, che riesce a vedere la sua cima solo alzando la testa.


Haru.


 Erialis Quanto piacciono agli orientali i tentacoli è una cosa incredibile ahha. Detto questo è interessante notare il discorso che fanno sul "politico" ci sono numerosi trattati in merito ma io personalmente preferisco riportare uno conosciuto da tutti e che si trova facilmente non solo perchè non coperto da copyright, ma perchè a prescindere dal linguaggio desueto si può dire che è ancora molto attuale. Sto parlando de "Il Principe" di Machiavelli. Basta dare un'occhiata all'indice per capire di cosa sto parlando.Chissà se Er Mu lo conosce come testo.


 Sosteneteci attraverso il nostro Patreon. 




                                


                                



