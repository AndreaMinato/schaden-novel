---
title: Capitolo 424- L’Alba I
pubDate: 2025-08-07T11:37:50.985Z
tags:
    - rtw
---






 


Com’era possibile un potere magico in una forma del genere?


Spear “toccò” il margine del metallo incredula, quello era l’unico modo per lei di percepire il potere magico. Non appena il passaggio veniva collegato, riusciva a vedere, toccare, e persino odorare i poteri delle streghe, come se entrasse nei loro corpi.


Dura e fredda, la superficie era liscia come quella di uno specchio, rifletteva ogni dettaglio del filo a forma di tentacolo. Quando il cavo di energia simile ad un’antenna raggiungeva il cubo, esso rimbalzava velocemente.


“Rilassati.” La Marchesa la tranquillizzò. “Sono innocui.” Non era sicura che la sua abilità potesse aver effetto su quel cubo metallico, poiché sembrava che il potere magico di Anna non riuscisse a fluire.


Dopo aver tentato qualche volta, finalmente l’antenna si attaccò al cubo.


Ma non c’era nessuna trasmissione di potere.


“Cosa sta succedendo?” Usignolo si accorse che c’era qualcosa che non andava.


“Non ho mai… trasportato un potere magico di questo genere. E’ troppo grande e non somiglia all’aria che può essere trasferita.” Spear sentì la gola seccarsi. “Non appena il canale è connesso, il potere magico dovrebbe venire assorbito dal ‘fulcro’.”


“Proverò a caricarlo di potere magico.”  Disse Anna improvvisamente. “Nello stesso modo in cui utilizzo il Sigillo della Volontà Divina.”


“Fa’ attenzione a non sprecarne troppo ogni volta.” Sua Altezza annuì.


Cos’era il Sigillo della Volontà Divina? Spear pensò di aver sentito molti nuovi termini da quando era arrivata in quella cittadella.


Mentre rifletteva, il potere nel corpo di Anna si trasformò all’improvviso.


Lo specchio perfetto si ruppe, e la superficie del metallo s’increspò. Il liquido senza luce scorse nel tubo e poi divenne una sfera fluttuante, come se venisse spinto da qualcosa.


Poi sentì un peso.


A differenza del ciclone di potere magico, il liquido era molto pesante. Mentre volava nel fulcro, era come inserire dei pezzi di lingotti di ferro. Spear capì di star consumando una quantità crescente di potere magico.


Era piuttosto incredibile. Prima di questo, poteva dare spettacolo delle sue abilità con facilità per mezza giornata. Ora a quel ritmo, probabilmente non sarebbe riuscita a durare qualche ora.


Per disperazione, estrasse un altro cavo dal fulcro, lo collegò al suo stesso corpo, e mantenne il canale sfruttando il potere di Anna.


Quando la sfera di luce si riempì, il cubo di metallo nel corpo di Anna era ancora alla sua forma originale, come se il potere magico che aveva perso fosse solo una porzione davvero insignificante.


Spear voleva davvero rimangiarsi quello che aveva appena detto. Tossì due volte. “Ehm… adesso il canale può fornire abbastanza potere magico per la signorina Luna Misteriosa. Cosa facciamo ora?”


“Attaccatici.” Sua Altezza diede a Luna Misteriosa un cilindro di rame. “Adesso mostraci cosa sai fare.”


“D’accordo.” Luna Misteriosa fece un respiro profondo, strinse in mano l’oggetto di rame, e chiuse gli occhi.


Tutto a un tratto, il potere magico iniziò a fluire furiosamente.


Spear vide che il cubo metallico nel corpo di Anna luccicava, il fluido fuoriuscì dal fulcro, e si riempì di nuovo; l’intero canale continuava a tremare. Sembrava che sarebbe stato spezzato dal potere magico turbolento. La Marchesa aveva la fronte sudata. Si sentiva come se stesse in piedi davanti ad uno tsunami.


Dall’altro lato, Luna Misteriosa aveva la fronte corrugata e le guance rosse. Ovviamente, era anche sotto l’impatto delle onde violente. Ma considerando che era Spear quella che stava trasferendo il potere, Luna Misteriosa doveva star subendo un impatto terribile. Nonostante ciò, non cessava di usare le sue abilità, e il potere magico consumato rapidamente ne era la prova.


Queste ragazze erano dei mostri!


Spear non sapeva come aveva fatto a durare fino alla fine. Quando il potere magico nel corpo di Anna fu prosciugato, Spear si sentiva come se potesse a stento reggersi in piedi.


“Fi… Finito.” Luna Misteriosa aprì gli occhi e sollevò il cilindro di rame con entusiasmo. “Ce l’ho fatta!”


“Ben fatto.” Roland strinse con cautela l’oggetto di rame con un paio di pinze di legno, come se fosse del ferro rovente.


“Cos’è questo?” chiese la Marchesa. “Ha lo stesso identico aspetto di prima.”


“Un potente magnete con una forza magnetica in continuo cambiamento,” rispose il Principe. “Non so se possa formare un collegamento con la terra mentre qualcuno lo tiene in mano. Se così fosse, si scaricherebbe. Quindi faremmo meglio a stare attenti.”


Spear sbatté le palpebre. “Cosa?”


Usignolo sorrise. “Non fateci caso. Questa è una discussione a cui solo Anna può prendere parte.”


“Allora… per cosa può essere usato?”


“Proviamolo.” Roland mise il cilindro di rame in una macchina nera di ferro che si trovava al centro del cortile. A giudicare dalla forma del macchinario, sembrava un gigantesco tubo di ferro. Aveva un piedistallo di legno alla base. Un palo di ferro spesso quanto un braccio si estendeva dal centro. Il principe guardò Luna Misteriosa. “Attiva l’interruttore. Se funziona, darà alla città una fonte di energia totalmente nuova.”


Luna Misteriosa annuì. Afferrò la leva di legno del macchinario e la tirò giù con uno sforzo.


Delle scintille schizzarono dal dorso delle sue mani, emettendo un rumore scoppiettante. Con sorpresa di Spear, il palo di ferro al centro iniziò a ruotare rapidamente. Quel palo doveva pesare quanto una o due persone. Come poteva ruotare così velocemente?


“Ci siamo… riusciti?”


“Non ancora.” Il Principe trovò una sedia e vi si sedette. “Dipende da quanto tempo riesce a funzionare.”


Spear notò che qualcosa scintillava negli occhi di Roland mentre guardava il semplice e grezzo macchinario di ferro. Sembrava che stesse guardando un gioiello splendente.


…


Tre giorni dopo, Roland spalancò la porta che dava sul giardino sul retro della Montagna del Versante Settentrionale. Sentendo il rumore, Anna interruppe il suo lavoro e corse a salutare Roland. Non riusciva a contenere l’entusiasmo. “Sta ancora funzionando.”


Tuttavia, non c’era bisogno della sua osservazione. Anche il Principe aveva sentito il rumore del motore elettrico in funzione. Per lui, quel rumore era tanto eufonico (1) quanto i suoni della natura, perché significava che il cilindro a magnete variabile, riempito dal potere magico di Luna Misteriosa, stava ancora operando correttamente. Aveva dimostrato il suo uso pratico in qualità di nuova fonte di energia.


Roland raggiunse il centro del giardino e vide che Luna Misteriosa era seduta accanto al motore elettrico. Reggendosi il mento con le mani, guardava il macchinario nero, annoiata. “Vostra Altezza, quando avete detto che le mie abilità sono piene di potenziale, intendevate questo? Non sembra affatto diverso da una macchina a vapore.”


“Questo è solo il primo passo per cambiare il mondo,” disse Roland sorridendo. “Ben presto potrai vedere quali cambiamenti apporterà alla nostra piccola città.”


Ogni passo in avanti nella storia dell’umanità era collegato all’utilizzo di energia. Poteva essere utilizzato, in parte, per misurare il livello di avanzamento di una civiltà. Dal vapore all’elettricità, dall’elettricità al nucleare, la svolta nel campo dell’energia solitamente incrementava la produzione industriale. Il cilindro a magnete variabile riempito della magia di Luna Misteriosa era un nuovo tipo di energia unica nel suo genere. Assomigliava ad una batteria molto grande e trasformava il potere magico in energia elettrica. La piccola scala di fabbricazione ne limitava l’applicazione, il che significava che non avrebbe potuto condurre ad una riforma dell’energia. Ma come supplemento della macchina a vapore e della macchina a combustione interna, era comunque una perfetta fonte di energia.


Inoltre, con la crescita del potere di Anna, aveva anche il potenziale di essere usato in altri campi. E quando Foglia avrebbe preso il controllo della Foresta Impraticabile e ottenuto l’immensa fonte di potere magico, il potenziale sarebbe diventato inimmaginabile.


“Il nome ‘cilindro a magnete variabile’ è troppo lungo,” disse Roland, sorridendo. “Chiamiamolo Alba I.”


Meiling






 Erialis Io continuo a chiedermi come mai Roland non ha creato un semplice generatore idroelettrico invece di fare tutta questa menata boh...alla fine il fiume e il rame ce l'ha. Comunque sia festeggiamo lo stesso "Habemus Lux" , ero tentata di scrivere anche "Lux Fuit" ma mi sembra esagerato ghhgh


Passiamo alle note ora. (1) Eufonico  è una parola d'origine greca e composta proprio dal prefisso εu, prefisso avverbiale che significa "buono" o "bene", e φωνή, "suono". In linguistica come in musica indica un effetto piacevole prodotto da un suono (vocale o strumentale) o da più suoni di parole che si incontrano.


 Cilindro a magnete variabile (2) è usato sopratutto nell'industria meccanica e nella costruzione di dispositivi e attrezzi. I cilindri magnetici hanno due poli magnetici. I due magneti che sono orientati nella stessa direzione semplificano prendere precisamente dei pezzi indipendentemente dall'orientamento o dalla posizione. La magnetizzazione assiale garantisce che i cilindri magnetici poggiano sulle loro superfici circolari piane.




                                


                                



