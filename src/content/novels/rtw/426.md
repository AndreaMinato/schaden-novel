---
title: Capitolo 426- La luce splendente delle stelle
pubDate: 2025-08-07T11:37:50.986Z
tags:
    - rtw
---










Dopo cena le streghe si riunirono nella camera di Lucia White.


Emozionata dal loro incoraggiamento e conforto, poteva sentire gli occhi colmi di lacrime. Respirò profondamente con gli occhi chiusi, sforzandosi di non piangere.


“Non si piange. È già abbastanza imbarazzante piangere di fronte a Usignolo, figuriamoci davanti alla mia sorellina. Devo essere un buon esempio per lei!” Disse tra sé e sé.


Aveva solo sentito parlare di un’organizzazione di streghe situata in quel luogo prima di imbarcarsi verso la città. Non sperava di vivere una buona vita, ma semplicemente di trovare una cura per la piaga demoniaca della sorella e un riparo.


Quello che avevano trovato non era solamente una vita confortevole, ma anche un gruppo di persone così simili che presto erano diventate la loro famiglia. Si sentì a casa per la prima volta dopo la morte dei genitori durante un attacco pirata.


“È davvero in pericolo mia sorella?” Chiese Campanellino tra le braccia di Lucia, “Quanto è doloroso il morso del potere magico?”


“E’ un dolore insopportabile, sembra come se migliaia di coltelli ti pugnalassero da dentro il tuo corpo.” Usignolo sorrise. “Solo poche streghe riescono a sopravvivere. Probabilmente solo un paio su dieci superano il loro Giorno della Maturità.”


La piccola ragazzina iniziò a tremare.


“Non spaventarla.” Wendy fissò Usignolo. “Quello succedeva ai tempi della Associazione di Cooperazione delle Streghe.”


“Tutto ciò che devi fare è continuare ad esercitare i tuoi poteri ogni giorno e rilasciare tutto il potere magico prima del Giorno del Risveglio, così andrà tutto bene.” Disse Pergamena sorridendo. “Ho sentito dire che Anna era addirittura addormentata quando ha raggiunto l’età adulta.”


“E contemporaneamente avvenne anche il suo primo Grande Risveglio”, sbadigliò Agata. “400 anni fa a Taqila avrebbe sicuramente causato agitazione, dato che nessuna strega avrebbe mai potuto raggiungere l’illuminazione durante il sonno.”


“Tutto bene?” Sua Altezza la guardò e le chiese, “Sebbene il lavoro sia importante, non dovresti sforzarti troppo.”


“La Battaglia della Volontà Divina è alle porte. Se non sono impegnata ora…” disse Agata coprendosi la bocca con le mani, “Non sarà un problema dormire per sempre se falliamo questa volta.”


“Non falliremo di certo” assicurò Roland.


“Ho deciso di lavorare un po’ di più dato che mi sentivo ottimista riguardo la vostra invenzione.” La Strega di Ghiaccio roteò gli occhi, “Crede davvero che mi piaccia restare nel laboratorio ogni giorno altrimenti?” Detto ciò, si girò e mormorò tra sé e sé “Non sarei capace di non farVi niente nemmeno se Voi non adempiste alla vostra promessa...”


“Beh, non dovreste discutere di un argomento tanto impegnativo a quest’ora.” Li interruppe Wendy continuando “Ah sì, non è stata Agata a dire che ogni strega ha diritto ad un desiderio il Giorno del Risveglio? È il turno di Lucia questa volta; cosa desideri?”


“Oh.. io?” Lucia, accorgendosi di essere al centro dell’attenzione del gruppetto di streghe, era scioccata.


“Chiedi del pane gelato, sorellona!” Disse Campanellino con gli occhi scintillanti, “Una decina dovrebbero bastare, e poi possiamo fare a metà per ciascuno!”


“Sempre la solita... Pensi solo a mangiare.” Pensò lei e le diede un colpetto sulla fronte. Poi guardò Roland. “Posso tenere il desiderio per più tardi?”


“Come vuoi.” Non poté fare a meno di sorridere e disse “Tuttavia ricorda che non aumenterà se lo tieni lì.”


“Basterà questo.” Rispose Lucia con gratitudine. Non poteva chiedere altro per se stessa finché poteva vivere in quella città. Tutto ciò che poteva desiderare era che Campanellino potesse vivere una bella vita. Sua sorella minore non era una strega, quindi avrebbe dovuto lasciarle costruirsi una famiglia un giorno. Questo desiderio avrebbe potuto aiutarla se ci fosse stato bisogno.


In quel momento Lucia sentì il suo corpo vuoto tremare improvvisamente e il potere magico si rigenerò come se stesse apparendo dal nulla riversandosi nel suo corpo incessantemente.


“E’ iniziato.” Disse Usignolo.


Sebbene le sorelle le avessero detto di non preoccuparsi, strinse la coperta saldamente, mentre provava una sensazione fredda sui palmi delle mani e piedi. Tutto questo accompagnato da una schiacciante tensione.


“Rilassati” disse Wendy, prendendole le mani, “Il potere magico è parte del tuo corpo.”


“Forse dovremmo parlare d’altro per distrarla?” Lucia sentì chiedere qualcuno, forse Lily.


“Di cosa dovremmo parlare?” chiese Luna Misteriosa.


“Come sono andati i risultati del secondo test?” La voce di Lily sembrava provenire da molto lontano. “Normalmente quando si tira fuori questo argomento, lo cambia subito e sposta l’attenzione su qualcos’altro, tipo a proposito dei risultati di Luna Misteriosa...”


“Non dirlo!”


“Visto, funziona.”


Lucia avrebbe voluto ridere, ma si accorse che il suo volto era molto teso e provava una bruciante sensazione dentro di sé.


Ogni strega sperimentava queste sensazioni durante il Giorno della Maturità?


“Come sono i risultati di Lucia?” Sentiva la voce di Luna Misteriosa ad intermittenza.


“La sua media era 86” rispose Roland.


“Che... cosa??”


“E’ davvero un punteggio alto!”


“Vedi, non prova nemmeno a fermarci.”


“Hai fallito quindi è ora della punizione!”


“Vattene!”


“Ferme, non litigate. Lucia non sembra star bene.”


Poteva sentire la conversazione tra Luna Misteriosa, Lily e Usignolo, ma si accorse che le voci delle streghe erano come distanti, Lucia stava digrignando i denti e sollevò la testa per vedere le sorelle attorno a sé. Era scioccata di vedere che la scena era cambiata completamente. Le loro sembianze erano confuse e pixellate, come composte da innumerevoli quadratini – alcuni grandi, altri piccoli e di colori diversi.


Voleva urlare per il terrore, ma tutto ciò che sentiva era un fischio nel suo respiro.


Le contrazioni del suo corpo stavano diventando sempre più forti e iniziavano a crearle un vago e crescente senso di dolore. Lucia poteva soltanto trattenere il fiato e vedere le persone attorno a lei iniziare a preoccuparsi.


Era esattamente come aveva detto Usignolo, il dolore del Giorno della Maturità era molto più intenso di quello del Risveglio. Più cercava di resistere, più questo cresceva, le sembrava di essere tagliata a pezzetti.


Improvvisamente, una strana forza magica sondò il suo corpo. Lucia poteva chiaramente sentire che il potere magico non apparteneva a se stessa. Era proprio come un tubo montato nel gorgo magico.


Non riuscendo più a sopportarlo, cedette inconsciamente al potere schiacciate e si lasciò trasportare dalla corrente. Come se avesse finalmente trovato il suo salvatore, Lucia continuò ad incanalare il suo potere magico in quel modo così da ridurre il dolore del suo corpo.


Le strane contrazioni si calmarono dopo un po’. Il poter magico non si attorcigliava più, ma sembrava solito e sostanzioso, un’esperienza completamente diversa.


Batté le ciglia sollevata dal fatto che la vista era tornata completamente.


Guardando la spaventata Campana, Lucia le accarezzò la testa e la rassicurò con una voce un po’ roca dicendo “Ora va tutto bene”.


In quel momento si rese conto di essere completamente fradicia di sudore. Poteva sentire una brezza sulla schiena quando il vento soffiava una brezza leggera.


“Aspetta, come può esserci del vento in una stanza con il riscaldamento acceso?”


Quando girò la testa, fu scioccata di vedere che c’erano grandi buchi sulle pareti che davano sul giardino e che mancavano due finestre, permettendo al vento di entrare. Poteva vedere il cielo notturno e le piccole luci della cittadina attraverso i fori. Davanti a lei c’era Anna, che la guardava preoccupata. Nella sua mano scintillava il Sigillo della Volontà Divina.


“Le sue abilità si sono cristallizzate” disse Usignolo.






Erre








                                


                                



