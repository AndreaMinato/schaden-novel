---
title: Capitolo 429: La separazione degli elementi
pubDate: 2025-08-07T11:30:06.750Z
tags:
    - rtw
---










Accompagnata dal vento ululante e dalla tempesta di neve, Lucia entrò nell’area del Montagna del Versante Settentrionale e chiuse la porta, impedendo al freddo di entrare nella stanza.


Una seria capannoni di legno posizionati in cerchio era stata realizzata lì dopo l’arrivo dell'inverno. Nonostante l'illuminazione fosse un po' carente, quantomeno le case lì non sarebbero state sepolte in un ammasso di neve.


Nel cortile c'era un falò e benché fosse vicino la porta Lucia riusciva a sentire il calore delle fiamme tremolanti. Si tolse i guanti e appoggiò le mani gelate sopra le fiamme per scaldarsi.


"Hai freddo?" Anna che era nella sua postazione di lavoro, girò la testa e le fece un cenno. "Vieni, ti riscaldo".


"Ah ... grazie" Lucia trotterellò verso di lei. Ben presto venne immersa da calde fiamme verdi che si propagarono in lei dalla testa ai piedi dandole una sensazione languida e rilassante. Si sentiva come se fosse immersa nella vasca da bagno del castello.


"Che potere comodo..." pensò Lucia in modo invidioso. "Non dovrà mai temere il freddo pungente".


"Ti sei riscaldata adesso?"


"Sì!" affermò lei, annuendo con vigore. "Cosa stai facendo?"


"Alcune parti per delle nuove armi" Anna afferrò un lungo e sottile tubo d'acciaio con al centro un pistone, lo tirò avanti e indietro. "Sua Altezza dice che non è certo che funzioni al primo colpo, quindi deve essere testato più volte".


Apparentemente, quelle parti che all’esterno erano brillanti e lucenti, erano state realizzate con il migliore acciaio laminato e poi accuratamente scolpite dalle Fiamme Nere. Prima di arrivare in città, Lucia non avrebbe mai pensato che la superficie degli oggetti di ferro potesse essere liscia come il vetro, come le opere d'arte.


Anche lei aveva dato un contributo alla loro creazione. A quel pensiero Lucia non riuscì a trattenere un sorriso. Sia Roland che Anna avevano detto che senza materiali di alta qualità, il prodotto finale si sarebbe danneggiato, anche se avessero usato dei metodi di lavorazione precisi e raffinati.


"Sua Altezza non è venuto con te?" chiese Anna, ritraendo le Fiammi Verdi.


"Ha detto che aveva ancora bisogno di prendersi cura di qualcosa e sarebbe arrivato con un po’ di ritardo. Mi ha chiesto di familiarizzare con la mia nuova abilità" rispose Lucia contraendo la bocca.






"Com'è la tua abilità dopo l'evoluzione?" chiese Anna molto interessata. "Probabilmente non c'è nessuna nell’Unione delle Streghe che abbia generato tanto scalpore quanto te quando sei entrata nell'età adulta".


Lucia si grattò la testa, sembrava leggermente in imbarazzo. "Probabilmente non ce l'avrei fatta senza te e la Signorina Spear".


"Mi hai già ringraziata, non c'è bisogno di preoccuparsi ancora" la rassicurò Anna liquidandola con un cenno. "Vediamo la tua nuova abilità".


Lucia fu d’accordo. Richiamò il potere magico nel suo corpo e percepì nuovamente quella stessa strana sensazione che le avvolse il cuore. Tutto divenne strano e oscuro, si divise in molteplici quadratini raggruppati per colore, insieme formavano diverse macchie. Questa volta però non provò alcun dolore causato dal morso del potere magico, quindi si calmò e osservò attentamente ogni singola casella.


Prese uno dei pezzi realizzati da Anna. Sulla superficie che prima era liscia e lucida adesso c'erano dei grumi e protuberanze. Grazie al suo potere, poteva chiaramente distinguere le macchie di colore su di esso. C'erano circa sette o otto blocchi di colora, il più grande dei quali era il ciano. Sembrava come se un artista avesse versato incautamente vari pigmenti sul pavimento, la loro disposizione non aveva nessuno schema. L'unica differenza, però, era che ogni macchia aveva dei contorni definiti che gli impediva di mescolarsi alle altre.


Lucia intuì che quelle non erano le minuscole particelle di cui aveva parlato Sua Altezza. Questi "quadrati" e "macchie di colore" erano troppo grandi per essere considerati gli elementi fondamentali di ogni cosa.


Secondo la classificazione, c’era un’altra cosa più grande della particella, l'elemento.


Secondo diversi schemi e molteplici regole le particelle piccole formano quelle più grandi, e queste ultime, a causa della diversità delle loro strutture, mostrano proprietà completamente diverse.


Quando era ancora a Valencia Lucia non sapeva nulla della sua abilità o di cosa potesse fare nello specifico, ma ora capiva a fondo il concetto di elementi. Basandosi sulle descrizioni e la classificazione di Sua Altezza, credeva che fossero gli elementi quelli che aveva appena osservato.


Dopo aver ascoltato ciò che Lucia ha visto e la sua spiegazione, Anna ci rifletté un momento e disse: "Potrebbe essere un tipo di abilità derivativa".


" Abilità... Derivata?"






"È un talento raro" spiegò Anna, sorridendo. "Solo alcune streghe adulte nella Unione delle Streghe che possiedono un simile talento, secondo Agatha, si verifica solo nel giorno della maturità. Se non riesci a ottenerla allora, è persa per sempre. Credo che sia molto legato all'abilità primaria della strega, o in altre parole, completa e rafforza il potere primario. Ad esempio, se non ha il pennello magico, Soraya deve prima mescolare i pigmenti per farli diventare pittura. Lo stesso vale per il Libro Magico della Signorina Pergamena. Una volta mi ha detto che sebbene riuscisse a memorizzare rapidamente la maggior parte dei libri prima dell'età adulta, non poteva condividerne il contenuto con altri perché non aveva soldi per acquistare penne e carta".


Anna fece un attimo di pausa prima di continuare. "La tua abilità primaria è la separazione e il ripristino, quindi ritengo che questi punti colorati possano aiutarti a separare accuratamente un tipo specifico di elementi. Puoi fare una prova per vedere se riesci a separare un particolare blocco di colore o no".


Lucia annuì. Applicò ancora una volta il suo potere al lingotto di ghisa sulla postazione di lavoro. A differenza della separazione di prima, questa volta aveva cautamente trasformato il suo potere magico in un filamento per tirare i quadrati di color ciano.


L'intero processo fu molto più difficile di quanto si aspettasse. Lucia non aveva mai manipolato il suo potere magico in modo così laborioso, tuttavia fu felice del suo progresso. Rispetto alla confusione provata prima della maturità, adesso era in grado di percepire veramente il suo potere, come se fosse diventato il suo dito, o addirittura un'estensione della sua coscienza.


Man mano che altri filamenti si attaccavano alla macchia colorata, i quadratini iniziarono finalmente ad allentarsi e divincolarsi dal lingotto di ferro. Nel frattempo, anche il resto delle macchie di colore si trasformarono, i loro contorni distinti iniziarono a oscillare, e l'intero lingotto di ferro crollò e si sbriciolò in un cristallo verde giallognolo piccolo quanto la metà di un chiodo, accanto ad esso apparve un blocco di ferro simile a una scatola.


Lucia ritirò il suo potere e si asciugò il sudore dalla fronte. Notò che il cristallo e il blocco avevano colori diversi a seconda che fossero visti con il potere magico o la vista normale. La macchia color ciano di prima era diventata bianco argento, che era un colore che solitamente aveva il ferro puro. Al contrario, il cristallo restava colorato, tuttavia se non lo guardava usando il suo potere magico, sembrava solo una pietra preziosa levigata.


"Che cos'è questo?" Lucia prese delicatamente il piccolo cristallo. La sua dimensione non era per niente simile a quella del lingotto di ferro, ma appariva molto più bello.


"Probabilmente è un composto formato dagli altri elementi della ghisa" suggerì Anna, i suoi occhi brillavano. "Non ne sono certa, ma posso fare un piccolo esperimento per verificarlo. Se ho ragione, sai cosa significa? Significa che puoi separare alcuni elementi da un oggetto e riorganizzare il resto degli elementi invece di romperli ... Qualsiasi materiale inutile e di scarsa qualità può rinascere con l'aiuto del tuo potere”.


 


Thea 










 Erialis  E Roland cominciò a piangere dopo averlo saputo ahahaha ovviamente di gioia.
                                


                                



