---
title: Capitolo 431: Dal Regno dell’Alba
pubDate: 2025-08-07T11:30:06.751Z
tags:
    - rtw
---














Oltre all'aggiornamento della mitragliatrice pesante, Roland prevedeva di sviluppare anche un fucile a proiettili che avrebbe avuto un raggio di tiro medio-lungo. Non gliene servivano molti, ne sarebbero bastati un centinaio circa. Il fucile avrebbe avuto lo stesso calibro della mitragliatrice pesante, e l’avrebbero facilmente trasformato in fucile da cecchino semplicemente installando un mirino.


In questo modo, poteva continuare a produrre armi da fuoco e proiettili a polvere nera senza un enorme spreco di prodotti.


Durante una battaglia, i soldati potevano usare l'artiglieria da campo per sopprimere le forze nemiche entro 800-1.000 metri e mitragliatrici pesanti da 500-800 metri. I cecchini potevano occuparsi dei nemici entro i 500 metri, e i revolver potevano essere usati per eliminare i nemici negli ultimi 200 metri. Pertanto, in teoria, poteva assicurarsi che ogni centimetro del campo di battaglia fosse coperto.


Naturalmente, probabilmente ci sarebbero voluti tre o quattro mesi per equipaggiare completamente il suo esercito con l'intera serie di armi che intendeva costruire. Poteva non essere in grado di completarlo prima dell'attacco primaverile. Aveva quindi bisogno di un'altra arma, una cannoniera fluviale interna dotata di una colubrina con un calibro 152 mm. Una era sufficiente per fare pressione sui nemici quando avrebbe lanciato l'attacco.


Roland si sentiva addosso più responsabilità di prima. Pensò alla cerimonia di fondazione successiva ai Mesi dei Demoni, all'unificazione dei Territori Occidentali e alla nuova popolazione che si sarebbe sciamata  da loro dopo aver cacciato Timothy dal trono. Avrebbe persino voluto che il tempo rallentasse, e che i Mesi dei Demoni non si fossero conclusi così presto.






****






Quando entrarono nei Territori Occidentali il paesaggio iniziò a cambiare.


Otto Luoxi alzò le tende e fece capolino dal finestrino. Non si distinguevano il cielo e la terra. Il cielo era coperto di densi fiocchi di neve che volteggiavano nel vento freddo, scendevano a terra e si fondevano nella vasta tela bianca.


Sembrava che quella pesante nevicata non sarebbe mai cessata. Negli ultimi due giorni non si era visto nient'altro se non cumuli di neve che coprivano il terreno, le rocce e i boschi. Senza il traballare della barca, avrebbe addirittura pensato che fossero rimasti sul fiume.


"Tirate le tende". Il capitano brontolò: "Andate sul ponte se volete proprio guardare fuori. Non importa a nessuno."


Non prese le parole del capitano sul personale, ma richiuse le tende e chiese: "È sempre così qui?".


“Certo, credevi che stessi bluffando?” Il capitano sorseggiò il vino dalla sua fiaschetta e disse: "Ogni anno, quando arrivano i Mesi dei Demoni, la Regione Occidentale viene tagliata fuori a causa della neve. Non c'è modo di arrivare qui se non attraverso il fiume Acqua Rossa. In tutta Città del Re, si contano sulle dita di una mano le persone che sarebbero disposte a portarvi qui con questo tempo terribile. Ah, e in più devono avere una barca” brontolò, facendo uscire un rutto: "Così cinque ori reali è un affare terribilmente buono. Capito?"


“È un po' costoso, ma non ho trattato al momento di pagare", disse Otto, sorridendo.


“Così è più ragionevole." Il capitano gli lanciò la fiaschetta: “È caldo. Bevine un po'. Ti riscalderà", si pulì la bocca e continuò: "C'era una volta questo commerciante che voleva acquistare merci dalla regione occidentale più velocemente di chiunque altro, ma non voleva pagare un po' di più per la tariffa, così chiese ai topi di fogna di trasportarlo. Sai cosa? Quel tipo è stato ucciso a metà strada. Quei pochi mercenari che portava con sé erano poco capaci, finirono tutti come cibo per pesci".


“Poveraccio…” Otto prese la fiaschetta, ma non estrasse il tappo di sughero per bere il vino. Invece, si tolse i guanti e la tenne in mano. Non si sentiva a suo agio nel condividere bevande con altri.


“Raccogli ciò che semini. È una regola universale. Ci sono sempre persone che pensano di poter farla franca. Non gli è mai venuto in mente che se i ratti accettano di fornirgli il servizio a un prezzo così basso, come facciamo a mandare avanti la nostra attività?”, aggiunse il capitano, "A proposito, che affari hai nella regione occidentale? Non biasimarmi per non avertelo ricordato. C'erano gioielli e pellicce in questo dannato posto, ma ora non si può ottenere nulla da qui".


"Davvero?" Otto si meravigliò, fingendo di essere interessato: “Non si guadagnano da vivere con questi mestieri? Nella regione occidentale sono diventati tutti banditi ora?"


“Adesso sono notizie vecchie.” Il capitano accese la sua pipa con il fuoco del carbone e inalò profondamente: "Da quando il Principe Roland governa Città di Confine, la Regione Occidentale è diventata strana. Sapete che la città è ben nota per le sue pellicce e i suoi gioielli, ma nessuno sa cosa diavolo stia combinando il Principe nel suo territorio. Ora ci sono solo importazioni ma non esportazioni. Alcuni gioielli vengono ancora venduti nella Fortezza Longsong, ma i nobili hanno i loro modi specifici per ottenerlo. Non puoi intrometterti".


"Solo importazioni ma non esportazioni?" fece lui eco, stupito.


"Sì. Anche se non è possibile acquistare prodotti locali, le vendite sono piuttosto buone. Si può praticamente vendere di tutto, dal cibo e capi di abbigliamento fino ai tessuti e alle merci in generale. Nessuno sa da dove il Principe Roland abbia preso così tanti ori". Il capitano inspirò un po' di fumo e concluse: "Quindi è molto probabile che questa volta tornerai a mani vuote".


Otto assunse un’espressione preoccupata senza dare alcuna risposta. Non gli importava infatti se questo sarebbe stato un viaggio infruttuoso, perché il suo unico scopo era incontrare il Signore di Città di Confine. Tuttavia, a causa del rapporto ostile tra Roland e Timothy, aveva dovuto camuffarsi da commerciante e arrivare alla frontiera in segreto.


Prima di partire, aveva già condotto un'indagine approfondita sulla sua destinazione.


Come suggeriva il nome, Città di Confine era insignificante per quelli con cui confinava. Era stata inizialmente costruita per monitorare l'intrusione delle bestie demoniache, e successivamente trasformata in città a tutti gli effetti. Per la gran notorietà del Principe e per le terre desolate che dominava, si credeva che il Principe Roland fosse il meno amato dal re, abbandonato al suo destino sul confine.


Tuttavia, la verità era che non solo si era ben stabilito nella Regione Occidentale, ma era anche diventato una grande minaccia per il nuovo re. Questo era ciò che confondeva maggiormente Otto. Se il Principe Roland era davvero un uomo capace, su cosa si basava la sua infamia e come si era cacciato in una posizione così disperata in primo luogo?


Secondo le sue informazioni, l'ascesa di Roland Wimbledon fu incredibile.


In realtà, era più come se il Principe fosse stato bandito a Città di Confine un anno prima,senza nessun ministro o guardie. Anche i cavalieri con lui erano stati spediti dal re. Era quasi impossibile per lui costringere i nobili locali a sottomettersi alle sue regole con risorse così inadeguate, per non parlare dell'attuazione delle sue politiche. Quindi, molte persone consideravano il suo arrivo come uno scherzo.


Tuttavia, il Principe Roland aveva sconfitto il Duca Ryan e conquistato Fortezza Longsong, diventando il vero sovrano della Regione Occidentale in soli sei mesi. C'erano varie voci popolari che correvano sulla battaglia. Alcuni credevano che il Duca fosse stato ucciso durante una ribellione interna, mentre altri pensavano che fosse caduto da cavallo, motivo per cui il cavalleria non riuscì a competere contro un gruppo di minatori.


Roland si è così assicurato la sua posizione di Sovrano dei Territori Occidentali. Le guerre indotte dal regio decreto sulla selezione del Principe Ereditario si erano fatte sempre più intense. Con la morte del Principe Gerald e della Principessa Garcia e la scomparsa della Principessa Tilly, le città del territorio meridionale e della Regione Orientale erano pervase da un caos costante. Solo la Regione Occidentale era rimasta tranquilla e pacifica.


Ciò non era certamente dovuto alla benevolenza del nuovo re, ma al fatto che gli eserciti inviati da Timothy non erano mai tornati. Otto era molto curioso di sapere cosa avesse fatto Roland per ottenere soldati così feroci.


"Capitano, Città di Confine è proprio di fronte." Il marinaio spalancò la porta della cabina e riferì: "Siamo quasi arrivati".


"Ah, finalmente!" Il capitano picchiettò la pipa e urlò: "Abbassate la vela, alzate la bandiera e dite agli uomini del porto che siamo qui! Andrò alla taverna a farmi un goccio.” Guardò Otto e gli ricordò: "Ehi, non dimenticare il tuo bagaglio. Ci vediamo tra una settimana. Se arrivi in ritardo non ti aspetto."


Otto scrollò le spalle, senza sollevare obiezioni.


Di tutte le voci sul Principe Roland, quella che gli interessava di più era che il Principe si era dato ai demoni e che assumeva streghe in segreto. Si credeva che questo fosse il vero motivo per cui era riuscito a schiacciare rapidamente il Duca e occupare tutta la Regione Occidentale, prova ne erano la chiesa bruciata nella Fortezza, l'assassinio del sacerdote e l'espulsione dei credenti.


Era venuto qui per via di queste voci.


Ad Otto non importava se il Principe commerciava con demoni o assumeva streghe, fintanto che il Principe si fosse schierato contro la chiesa.


A questo proposito, Roland aveva portato più benefici al Regno dell'Alba di Timothy.


La cabina ebbe una violenta scossa improvvisa quando la barca arrivò a terra.






Merges
                                


                                



