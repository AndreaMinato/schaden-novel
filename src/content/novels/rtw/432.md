---
title: Capitolo 432- Un incontro
pubDate: 2025-08-07T11:37:50.986Z
tags:
    - rtw
---








Dal momento che il suo viaggio era stato tenuto segreto, ovviamente non ci sarebbe stato nessuno ad accoglierlo.


Pertanto Otto non aveva intenzione di andare direttamente al castello, ma voleva prima passare uno o due giorni ad osservare il territorio del Principe prima di rivolgersi ai Ratti locali per ottenere delle informazioni, dato che un’immagine sarebbe sicuramente valsa più di cento parole.


Uscì fuori dalla cabina e si fermò sul traliccio rimanendo immediatamente attonito da quel che vedeva.


Era… questo era veramente il molo di una terra di confine?


Le aree di attracco, costruite con dei mattoni color ruggine, si trovavano a poche centinaia di metri dalla riva del fiume. A intervalli regolari erano stati eretti dei tralicci con un cartello, sul quale era segnato un numero, affisso dove il traliccio e la banchina si collegavano. Otto li contò approssimativamente: ce ne erano in tutto ventisei, ognuno dei quali era ben in mostra e, nell’insieme, sembravano dei tentacoli che si protendevano dalla banchina. Alcuni erano ricoperti di neve, mentre altri rivelavano le tavole rossicce sottostanti. Tutto ciò stava ad indicare che il molo della città era ben tenuto anche durante i Mesi dei Demoni.


In confronto i tralicci del molo di Città del Re erano meno della metà di quelli che si trovavano qui sia per altezza che per numero!


Tuttavia ciò che lo stupì di più furono le barche attraccate.


Una linea di enormi barche grigie che non aveva mai visto era ormeggiata non molto lontano. Ce ne erano sette o otto in totale, ognuna delle quali aveva una linea di galleggiamento superficiale ed erano prive di vele o alberi maestri. Comunque erano sicuramente troppo grandi per essere gestite da dei pali. La caratteristica unica di queste strane barche era la presenza di un’enorme ruota di legno su entrambi i lati e di un grosso tubo di ferro al centro. Erano differenti da qualsiasi altra barca fluviale dell’entroterra.


Otto rimase lì a guardare per un po’. Stava ancora cercando di capire come venissero azionate queste strane “barche con le ruote”, quando iniziò a nevicare.


Si tolse la neve dalla testa, mise da parte questi ultimi pensieri e decise di seguire l’equipaggio in città.


Evidentemente Otto non era l’unico passeggero della Downwind che veniva da Città del Re. Guardò l’equipaggio che scaricava il carico e lo ammucchiava sul molo. Diverse guardie che indossavano delle uniformi nere stavano annotando qualcosa su un foglio. Sembrava che stessero esaminando i prodotti dato che ogni tanto prendevano alcuni dei sacchi.


“Chi sono quelle persone? I mercenari ingaggiati dagli acquirenti?” andò a chiedere Otto al capitano.


“Huh? Mercenari?” il capitano sorrise, “Quei ragazzi fanno parte della pattuglia di Città di Confine.”


“Pattuglia?” Otto era perplesso. Non erano uguali ai banditi? Ricordava che, la prima volta che aveva lasciato Città del Re, dei membri della “pattuglia” lo avevano ricattato per due argenti reali, cosa che, dopo, apprese essere in realtà una pratica comune ovunque. Questi “membri della pattuglia” erano una sorta di rivali dei Ratti dei bassifondi, ma fondamentalmente facevano la stessa cosa. La differenza era che si facevano pagare di più e spesso non ne ottenevi nulla. Tuttavia, con sorpresa di Otto, il capitano sembrava piuttosto rilassato e stava ancora fumando la pipa senza fretta e non aveva nessuna intenzione di fermarli, né di respingerli con degli argenti reali o di chiedere loro di andare via.


“Ho pensato la stessa cosa quando sono venuto qui per la prima volta.” spiegò il capitano come se gli avesse letto nella mente, “Qui i membri della pattuglia sono differenti. Fin quando seguirai le loro regole, non dovrai pagare nulla prima di entrare nel mercato.”


“Regole della pattuglia?” Otto si accigliò dubbioso. Qui anche i banditi parlano di regole e si annotano anche le cose. Probabilmente non scriveranno nulla più che simboli deformati, ma già questo è più che sufficiente per sbalordirmi.


“Che stanno registrando?” chiese.


“Il genere e il numero dei beni… soprattutto del grano,” rispose il capitano alzando le mani. “Le merci saranno controllate dopo essere state consegnate al mercato in modo tale da impedire che vengano vendute ad altri durante il tragitto. Qui il cibo può essere venduto solo dal Signore. Ovviamente, non avendo grano nel mio carico, sarà tutto più veloce.”


Tutti i sacchi furono caricati sui carri e lasciarono tutti il molo, pronti ad avviarsi verso il mercato. Otto rimase improvvisamente colpito dalla scena.


È veramente questo il territorio più deserto del Regno di Graycastle?


Osservando la strada regolare e pavimentata, le belle case che vi erano costruite lungo di essa e le persone che andavano avanti e indietro, Otto sentiva che la città era fiorente come Città del Bagliore, la capitale del Regno dell’Alba.


In quanto nobile, aveva visto molti edifici magnifici. In confronto alla Guglia dell’Alba e alla Grande Sala del Sole, questi edifici a due-tre piani erano chiaramente di un altro livello.


Eppure c’era una sola Guglia dell’Alba che era circondata da case in rovina, sentieri paludosi e acqua fangosa.


Tuttavia non riusciva a trovare una sola casa che fosse anche solo un po’ usurata, come se fossero state costruite tutte nello stesso momento.


“Sembri alquanto sorpreso,” disse il capitano ridendo. “Niente di cui essere imbarazzati. Tutti erano sbalorditi quanto te la prima volta che sono venuti qui. Devo dire che Città di Confine è un posto incredibile. Vedi l’edificio a tre piani laggiù? Non era lì quando sono venuto la volta scorsa.”


“Ho sentito… che questo luogo prima era una base mineraria.”


“È quel che ho sentito anch’io, ma chissà se sia la verità,” commentò scaccolandosi. “Sai che a volte le voci volano e la verità cammina. Forse ci sono tonnellate di oro nascoste nella Miniera del Versante Settentrionale ed è per questo che Sua Maestà ha spedito suo figlio quaggiù… dopo tutto sono consanguinei.”


“Aspetta. Cos’è?” all’improvviso Otto intravide dall’altra parte della piazza due enormi palloni colorati che fluttuavano nell’aria. Sotto vi era uno striscione appeso sul quale si leggeva “Benvenuti a Città di Confine” su un lato e “Unisciti subito per ricevere i servizi di cittadinanza” sull’altro.


“La roba sopra o quella sotto?” rispose il capitano imbronciato, “Non ne so molto dei palloni fluttuanti lassù, ma per quanto riguarda gli striscioni sotto… puoi andare nella parte orientale della piazza dove di solito sono pubblicati gli annunci del Signore. Lo striscione dice che stanno reclutando turisti, commercianti e rifugiati da ogni parte del mondo.”


“Perfino i rifugiati?” chiese Otto con sgomento, “A cosa si riferisce con “servizi di cittadinanza”?”


“Indennità per il lavoro, cibo per i primi due mesi e un rifugio. Suona abbastanza impressionante, eh?” il capitano spiegò sottovoce: “Non è così semplice essere accettati. Molti del mio equipaggio ci hanno provato ma nessuno di loro è passato. Il Signore vuole qualcuno che sia leale, che non creda nella Chiesa e che non abbia precedenti penali. Tutti i mercanti rubano a un certo punto della loro vita, ma in realtà, per quel che ne posso dire, ci sono anche molti aspetti negativi.”


“Ad esempio?”


“Praticamente non c’è nessuna forma d’intrattenimento. Niente casinò o bordelli, nemmeno una prostituta per strada.” Sputò e continuò a lamentarsi, “Non ti annoieresti a morte in un posto del genere?”


Il mercato era a nord della piazza. Otto decise di dare prima un’occhiata da solo mentre il capitano e il suo equipaggio consegnavano la merce. Secondo il capitano, questo lato del mercato era pieno di oggetti rari e il “settore di lusso” era dall’altra parte. In effetti era proprio così. Otto vide linee di scaffali pieni di prodotti di ogni tipo. Quando indugiava un po’ di più in un chiosco, subito qualcuno si avvicinava per salutarlo. Qualunque fosse stato il risultato della trattativa con il Principe Roland, Otto sapeva che questa città aveva ormai catturato la sua attenzione.


Proprio in quel momento, ci fu del movimento tra la folla.


Otto si girò e vide due donne dirigersi verso quel lato.


Una di loro indossava un abito nero e aveva una lunga coda di cavallo mora. Aveva gli occhi sottili, un naso carino e labbra carnose. Ma la freddezza sul suo volto la rendeva inavvicinabile. L’altra era completamente diversa, sembrava tenera e gentile. Tutti i suoi tratti erano eleganti e aggraziati, come una brezza primaverile. I suoi splendidi capelli biondi riflettevano uno scintillio di raggi dorati dell’alba.


Alla vista della donna bionda, Ottò sentì tutto il sangue affluirgli alla testa.


Si sfregò gli occhi ripetutamente, le mani gli tremavano leggermente ed era sicuro che fosse lei…


“Andrea Quinn!” urlò Otto attraverso la folla incapace di trattenere l’eccitazione.


 


Aki 


 


 Erialis    Questo capitolo è stato divertente non tanto per la storia ma per quello che ho trovato mentre correggevo. Vi riporto la frase originale prima della mia correzione che ha ovviamente suscitato le mie risate: “Non è così semplice essere accettati. Molti del mio equipaggiamento ci hanno provato ma nessuno di loro è passato. (1) Il Signore vuole qualcuno che sia leale, che non creda nella Chiesa e che non abbia precedenti penali. Tutti i mercanti rubano a un certo punto della loro vita, ma in realtà, per quel che ne posso dire, ci sono anche molti aspetti negativi.”  A quel punto mi sono immaginata gli occhiali, le scarpe, la pipa, la bussola che bussavano alla porta del Municipio di città di Confine per avere la cittadinanza.. Un po' alla mago Merlino aahhaha! 




                        


                                



