---
title: Capitolo 433- Un amore non corrisposto
pubDate: 2025-08-07T11:37:50.987Z
tags:
    - rtw
---










“Ecco a voi.” La cameriera mise il vino sul tavolo e diede una strana occhiata alle tre persone. “Se ne volete ancora, dovete solo tirare la corda vicino alla porta.”


“Capito. Puoi andare.” Otto agitò la mano e la cameriera si inchinò e se ne andò. Quando la porta fu chiusa, la confusione all’ingresso venne tagliata fuori e nella camera cadde immediatamente il silenzio.


Anche ora il suo cuore batteva ancora all’impazzata e fissava intensamente Andrea, come se temesse che potesse scomparire da un momento all’altro. “Pensavo che fosse un sogno. Sia Belinda che Oro credevano che fossi morta e non avrei mai pensato di rivederti…”


Le urla di Otto avevano fatto sì che Andrea lo vedesse; dal momento che aveva risposto al suo nome, non poteva essere solo un sosia.


Infatti non poteva essere nessun’altra dato che la straordinaria bellezza e l’eleganza di Andrea non avevano uguali tra le altre ragazze.


Tuttavia lei non era così eccitata di vederlo come si era aspettato, anzi si era accigliata, si era avvicinata a lui e gli aveva ordinato severamente di seguirla mentre uscivano dal mercato.


Probabilmente non voleva provocare una scenata. Si, deve essere per forza così, i nobili non vogliono attirare l’attenzione su di loro quando sono tra i cittadini comuni. Ero scortese.


Aveva seguito le due persone in una camera privata di una locanda e così aveva potuto finalmente dare un’occhiata più da vicino ad Andrea. Anche dopo cinque anni, appariva sempre la stessa che ricordava. Se era un sogno, sperava che sarebbe durato un po’ di più.


“È il tuo ex?” la ragazza dai capelli neri fischiò sbalordita.


“Dal momento che hai insistito per venire, dovresti sapere quando tenere la bocca chiusa,” disse Andrea con sguardo truce. “Anche se rimarrai in silenzio, nessuno crederà che sei muta.”


“Sono venuta per proteggerti,” disse l’altra ragazza con un gran sorriso. “Inoltre mi hai trascinato tu qui per comprare un regalo di compleanno a Tilly, quindi tenermi fuori adesso sarebbe un comportamento scorretto per una nobildonna.”


“Questo dipende a chi è diretto tale comportamento.” la schernì Andrea. “Non devo essere corretta nei tuoi confronti.”


“Lei è…” Otto non ottenne alcuna risposta da Andrea e si sentì un po’ imbarazzato, così si rivolse all’altrettanto sbalorditiva ragazza dai capelli scuri “…tua amica?”


“Cenere,” disse velocemente prima che Andrea potesse rispondere. “Chi sei e come mai la conosci?”


“Sono Otto Luoxi e vengo dal Regno dell’Alba.” Rimase un po’ sorpreso dal suo tono interrogativo – questa ragazza di nome Cenere parlava in modo troppo schietto e incisivo per essere una nobildonna istruita. Quindi perché Andrea era in sua compagnia? “Conosco Andrea da quando eravamo bambini, insieme a mia sorella Belinda, Oro Tokat e il figlio maggiore del Re dell’Alba, Sua Altezza Appen. Eravamo tutti estremamente legati.”


“Suona come un branco di marmocchi ricchi.” Cenere si strinse nelle spalle. “Hai detto che è morta?”


“Si, perché…”


“È abbastanza.” Lo interruppe Andrea. “Belinda e Oro hanno ragione – la Signora del Clan Quinn che conosci è morta.”


“Ma sei proprio qui davanti a me.” Otto scosse la testa. “Cos’è successo?”


Oltre alla famiglia reale, i Clan più potenti a Città del Bagliore, la capitale del Regno dell’Alba, erano i Tokat, i Quinn e i Luoxi perché i loro capi erano amici fidati del Re e occupavano delle posizioni importanti. Questa tradizione era stata tramandata dalla fondazione del Regno dell’Alba ed era rimasta la stessa per la generazione di Otto.


Andrea era la figlia maggiore del Clan Quinn ed era eccezionale sia per il suo aspetto che per la sua formazione, quindi ovviamente aveva molti pretendenti, inclusi Otto e Oro.


Tuttavia nessuno si sarebbe mai aspettato che, durante una gita primaverile, la carrozza di Andrea sarebbe andata fuori strada cadendo nel canyon, un incidente che colse di sorpresa il Re. I tre Clan unirono le forze per cercarla e, tempo dopo, trovarono il suo corpo malconcio ai piedi delle montagne.


Dopo aver appreso ciò, Otto cadde in depressione per un lungo periodo perché, mentre Oro aveva già iniziato a corteggiare Andrea, lui non le aveva ancora confidato i suoi sentimenti. Non avrebbe mai creduto che avrebbe avuto la possibilità di farlo e non si sarebbe mai aspettato di vederla di nuovo in questa terra straniera.


Dopo una lunga pausa, Andrea sospirò “Non fu un incidente.”


“C… cosa?”


“L’incidente in carrozza di cinque anni fa fu completamente pianificato dalla mia famiglia,” sussurrò. “Mio padre aveva scoperto che ero una strega.”


Otto era sorpreso. “Una strega?"


“Sembra che tu abbia fatto proprio un ottimo lavoro nel nascondere i tuoi poteri,” disse Cenere coprendosi la bocca, “dal momento che sei stata in grado di ingannare persino i tuoi amici di infanzia.”


Andrea la ignorò. “Si. Dopo che mio padre ebbe appreso ciò, organizzò immediatamente l’incidente – non ero nemmeno nella carrozza e il conducente e una cameriera hanno perso la vita per me. Dopo sono stata mandata via dal Regno dell’Alba e mi stabilì segretamente a Città dalle Rapide Scogliere nel Regno di Graycastle.” Fece una pausa. “In realtà non ha mai chiesto la mia opinione sull’argomento e non si è preoccupato di quel che pensassi perché era completamente concentrato su come liberarsi di me il più velocemente possibile.”


“Quindi è questo che è successo…” Otto tacque. L’amato ‘Fiore del Bagliore’ è in realtà una strega. Se ne facessi parola con qualcuno, danneggerei il nome del Clan Quinn. Tuttavia la messa in scena dell’incidente ha anche protetto Andrea dalle pene - come membro dell’alta nobiltà, aveva sentito tantissime storie tragiche sulle sofferenze delle streghe che cadevano nelle mani della Chiesa.


Dopo qualche esitazione, condivise i suoi pensieri con Andrea ma lei lo interruppe con una risatina fredda.


“Protetto? Finché non fossi stata abbandonata da mio padre, cosa avrebbe potuto farmi la Chiesa? Mandare l’Armata del Giudizio nel bel mezzo della città per arrestarmi?” Alzò la voce. “Era il Primo Ministro del Regno dell’Alba e controllava le squadre di sorveglianza della città esterna, ma non ha fatto niente per aiutarmi. Il padre di Nana era solo un Barone ma, per il bene di sua figlia, è andato direttamente dal Signore del castello e ha chiesto misericordia a Sua Altezza Roland, mentre mio padre mi ha semplicemente bandito da casa mia. Chiami tutto questo ‘proteggermi’?”


Otto era a corto di parole e, dopo un lungo ed imbarazzante silenzio, alla fine disse esitante, “Tornerai… tornerai indietro?”


“Mai.” Andrea si alzò. “Ho già detto che la signora del Clan Quinn è morta cinque anni fa, il che è esattamente quel che mio padre voleva.”


“Oro continua a lasciare fiori alla tua tomba ogni anno. Non riesce a dimenticarti.”


Si avvicinò alla porta e sussurrò: “Il suo amore è a senso unico, quindi un giorno mi dimenticherà.”


Otto giaceva impotente sulla sua sedia mentre vedeva le due donne scomparire dalla sua vista.


Stava iniziando ad odiare la sua vigliaccheria.


Anche in quel momento aveva menzionato solo Oro invece di esprimere i propri sentimenti.


Nemmeno io riesco a dimenticarti.


Chiuse gli occhi.


 


Aki


 Erialis Scopriamo anche la storia della bella Andrea a questo punto ma il suo cuore è stato tradito..che razza di padre! Veramente da fare un monumento al Signor Pine.M..ricordate tutti chi è vero? E' il padre di Nana








                                


                                



