---
title: Capitolo 434: Il Regalo di Compleanno
pubDate: 2025-08-07T11:30:06.751Z
tags:
    - rtw
---










Roland aveva saputo da Anna che il ventesimo compleanno di Tilly era alle porte.


Finora non aveva mai pensato a quel tipo di cose.


Non perché non gli importasse, ma perché i ricordi del Principe Roland erano simili ad un database che poteva consultare solo se necessario. Tuttavia, le sue memorie contenevano raramente qualcosa riguardante la politica e l’occultismo e comprendevano per lo più dispettose malefatte e spunti per qualche scherzo, così li rivisitava sempre meno.


Inoltre, Tilly era un tasto dolente per il Principe Roland, quindi tutto quello collegato a lei aveva poca importanza ed era stato sepolto da qualche parte, come se lui non volesse ricordarlo.


Con compleanno di Tilly non si intendeva il suo Giorno del Risveglio, ma il suo vero giorno di nascita – in qualità di Straordinaria, non sapeva quando si era effettivamente risvegliata come strega, e non avrebbe sperimentato la sensazione del morso causato dal potere magico con l’avvicinarsi dei Mesi dei Demoni. Pertanto, il suo compleanno era la sua unica tappa fondamentale.


Roland controllò i suoi ricordi e realizzò che quando era ancora in vita, dato che Tilly era la figlia minore della Regina, Re Wimbledon III era solito organizzare la sua festa di compleanno nel Centro Città ogni inverno, un lusso che nemmeno il suo figlio prediletto, Timothy, aveva mai ricevuto. Tuttavia, oltre a questo, l’aveva ignorata, non mostrando mai interesse per la sua vita. In caso contrario, il Principe Roland non avrebbe mai osato maltrattare così tanto la sua sorellina.


Mentre continuava a scorrere indietro, trovò un altro interessante frammento di memoria.


La festa per i 18 anni di Tilly era stata quella più stravagante, sorpassò persino la cerimonia del rito di passaggio tenutasi subito dopo. Per questa festa, non solo vennero fatti arrivare a Città del Re i quattro guardiani del confine, ma ci furono anche regali provenienti dal Regno dell’Alba, dal Regno di Wolfsheart e dal Regno dell’Eterno Inverno, persino le Isole dei Fiordi inviarono una delegazione emissaria.


Timothy e Garcia furono davvero gelosi e vollero dare una lezione a Tilly sul fatto che non fosse la preferita del loro padre – l’unica ragione per cui Re Wimbledon III le aveva organizzato quella festa era colmare la perdita della sua Regina e consolare lo spirito della defunta madre di Tilly.


Indipendentemente da come si sentisse Roland riguardo a quella teoria, al tempo quei due ne erano convinti, così cercarono di convincerlo ad attuare il loro piano contro la sorella. Tuttavia, dopo che Tilly gli aveva dato una lezione otto anni prima, si sentì troppo spaventato per provocare la ragazza che ad una prima occhiata sembrava docile, ma che possedeva lo spirito di resistenza nel profondo del suo cuore, così rifiutò. I due fratelli dovettero agire per conto loro.


Il Principe Roland non sapeva come ci fossero riusciti, ma il regalo preferito di Tilly, i cuccioli di orso provenienti dal Regno di Wolfsheart, vennero in qualche modo avvelenati – quando vide la sua sorellina cullare ottusamente gli orsetti morti, Roland realizzò che il Principe si era davvero sentito divertito.


Ecco perché era la feccia della famiglia reale. A parte l’omicidio e l’incendio doloso, il Principe Roland aveva compiuto ogni azione orribile alla luce del sole.


In ogni caso, quello era di sicuro un brutto ricordo per Tilly Wimbledon.


Dopo aver finito di scavare nei suoi ricordi, a Roland venne improvvisamente un’idea per un regalo.


Prese un foglio di carta e cominciò a disegnare l’immagine del suo regalo.


“Che cos’è questo?” Usignolo sbirciò da dietro le spalle di lui. “Un orso?”


“Sì, un orso di peluche, quello con cui puoi dormire la notte.” Sorrise Roland.


Stando alla sua limitata esperienza nel fare regali, sapeva che la maggior parte delle ragazze amava i regali carini e pelosi, e un animale di peluche a grandezza d’uomo era la combinazione perfetta di quelle due caratteristiche. Di sicuro, un semplice animale di peluche era troppo semplice e comune. In qualità di Principe con un gruppo di streghe ad assisterlo, poteva fare molto di meglio.


...


Nel giorno del compleanno di Tilly, Roland portò il suo regalo nella sua stanza.


Era sola quando aprì la porta e fu leggermente sorpresa di vederlo. “Perché sei venuto qui?”


“Oggi è il tuo compleanno, quindi stasera terrò un banchetto celebrativo al castello,” disse Roland con un sorriso, “ma prima, ho un regalo per te.”


“Un regalo?” disse Tilly, spiazzata. “Si tratta di quello che stai trasportando?” si voltò e disse: “Entra.”


“Um… Ѐ un po’ grande, ma prometto che è molto speciale.” Il Principe si asciugò il sudore dalla fronte e poggiò il regalo sul pavimento. Generalmente, all’epoca i nobili regalavano degli oggetti piccoli e delicati, come fiori e anelli, in modo tale da poterli nascondere nei vestiti e tirarli fuori a sorpresa. Roland che traportava una scatola avvolta nella carta era sicuramente uno spettacolo raro – e quella cosa era molto più pesante di quanto aveva immaginato.


“Non mi hai mai donato niente prima d’ora” disse Tilly in tono misterioso.


“Ti ho regalato una piuma d’oca quando sei nata.” La corresse Roland. “Ma non era qualcosa di prezioso.”


“Va bene, è una tradizione reale di Graycastle.” Scrollò le spalle. “Che mi dici di questo? Posso aprirlo?”


“Certamente.”


Roland sorrise quando la vide slegare i nastri, e quando la scatola si aprì, la sentì sussultare silenziosamente.


“Che… che cos’è questo?” Tilly sbatté le palpebre.


“Ѐ un orso!” rispose Roland con un sorrisetto.


“Che tipo di orso ha questo aspetto?” Girò intorno all’animale di peluche incuriosita e lo accarezzò. “Ѐ così soffice…”


Il suo rivestimento peloso era stato creato appositamente da Soraya, che si era basata sulla pelliccia dei lupacchiotti del nord e aveva aggiunto un tocco morbido come la seta. Quanto al design… Roland si era completamente ispirato ai futuri panda. Per essere un animale sopravvissuto millenni grazie al suo comportamento carino e al fatto di essere stato usato come dono diplomatico, era eccezionalmente grazioso.


“Non ho mai visto un orso come questo… il suo colore è così strano…”


“Non ti piace?”


“No, voglio dire…” Tilly sembrava essere a corto di parole, ma i suoi occhi, che stavano brillando per l’eccitazione, svelavano i suoi veri pensieri.


“Si chiama ‘panda’, ed è un… animale molto amato."


Capì subito cosa voleva dire. “Questo appartiene al tuo altro mondo…”


Roland annuì. “E non è un peluche che puoi solamente tenere. Prova a pizzicargli il collo.”


Tilly fece ciò che gli aveva suggerito, e il panda iniziò improvvisamente a muoversi, agitare le sue gambe e cercare di arrampicarsi su di lei. Si coprì la bocca sconvolta ed indietreggiò, mentre l’animale di pezza continuava a muovere le sue gambe e a camminare lentamente verso di lei.


Per questo era così pesante – Roland aveva installato bacchette ed ingranaggi di collegamento nel suo corpo con dei piccoli generatori in ogni gamba. L’energia dei generatori proveniva dai motori Alba I in miniatura. Quando abbassava il flusso magnetico, la sua conservazione si prolungava sensibilmente, non utilizzandolo poteva durare 3- 4 mesi, mentre utilizzandolo di frequente poteva durare quattro quinti di quel tempo. Anche se Tilly fosse tornata all’Isola Dormiente, il panda l’avrebbe accompagnata per lungo tempo.


“Pizzicagli di nuovo il collo e si fermerà.” Sorrise Roland. “Spero che questo regalo ti piaccia.”


Questa volta, anche se Tilly non aveva risposto, la sua espressione aveva espresso tutto quello che Roland aveva bisogno di sapere.


Haru
                                


                                



