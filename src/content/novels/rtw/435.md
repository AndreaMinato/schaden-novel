---
title: Capitolo 435- Arresto
pubDate: 2025-08-07T11:37:50.987Z
tags:
    - rtw
---






“Perché tu… vuoi darmi questo?” Dopo un po’, Tilly mise giù il pupazzo.


“Ricordi cosa è successo il giorno del tuo 18esimo compleanno?” domandò Roland lentamente.


“…” Contrasse le sue labbra e chiese: “Sei stato tu?”


“No, sono stati Timothy e Garcia.” Il Principe raccontò nuovamente la storia. “Ma anche io dovrei prendermi delle responsabilità. Se lo avessi raccontato a nostro padre, non sarebbe successo.”


“E loro ti avrebbero picchiato,” rispose Tilly, “quindi è stato ragionevole da parte tua non dire niente.”


“Non succederà mai più niente del genere.”


“Pensavo che lo spazio extra nella tua testa venisse usato per immagazzinare conoscenze.” Lei non rispose e cambiò argomento. “Ora sembra che non sia così. A parte questo ‘panda’, c’è qualcos’altro di nuovo?”


Quando sentì la sua lingua, rimasta senza parole, cercare di pronunciare quella bizzarra parola, Roland non poté trattenersi dal sorridere. “Certamente… innumerevoli cose. Quando ne avrò l’opportunità, ti dirò di più.”


Tilly era indubbiamente intelligente. Era convinto che lei riuscisse a capirlo anche senza conoscere l’intera storia.


Come previsto, dopo essersi presa una piccola pausa, fissò Roland con occhi premurosi.


All’improvviso, si sentì la voce di Andrea da dietro la porta. “Signorina Tilly, vorrei darle un regalo… Tu, vattene!”


“Vado prima io, OK?” seguì immediatamente la voce di Cenere.


“Sono arrivata prima io!”


Roland rise e si alzò in piedi. “In effetti, un sacco di cose sgradevoli sono già successe prima, ma il passato è passato. A prescindere da questo, tu ed io, o Città di Confine e l’Isola Dormiente, non dovremmo essere influenzati dai brutti ricordi. Se dovessi avere dei problemi in futuro, potrai venire da me ogni volta che vorrai… Sarò tuo fratello maggiore per sempre.” Fece una piccola pausa e disse: “Buon Compleanno, Tilly.”


Aprì la porta. Le due streghe si stupirono immediatamente e si guardarono l’un l’altra confuse.


Il Principe sorrise e disse: “Basta litigare, sono arrivato io per primo.”


*******************


Otto, depresso, vagò per le strade con ancora le parole di Andrea nella sua mente.


“… La Signora della famiglia Quinn è morta 5 anni fa, esattamente come voleva mio padre.”


Non era d’accordo con lei, ma non riusciva a trovare alcuna scusa per contraddirla. In questi giorni, a parte osservare Città di Confine, aveva passato il resto del suo tempo a vagare vicino al mercato. Sperava di poterla vedere di nuovo, ma in fondo era deluso.


Otto si recò alla panchina di pietra affianco alla piazza, la ripulì dalla neve che la ricopriva, e vi si sedette lentamente.


Nonostante i pensieri che stavano crescendo nel suo cuore, non riusciva ancora a dimenticare il motivo per cui era venuto qui. A parte il campo militare, aveva attraversato ogni angolo di quella cittadina e possedeva una comprensione globale di quell’area. Per esempio, le vite degli abitanti del villaggio non erano così agiate all’inizio e non differivano da quelle dei normali abitanti dei bassifondi. Tutti quei cambiamenti erano dovuti al Signore, Sua Altezza Roland Wimbledon. Lui aveva guidato il popolo contro quelle raccapriccianti bestie demoniache ed inventato macchine e strumenti magici per migliorare la vita delle persone.


Otto aveva assistito al funzionamento delle macchine nere nella miniera. Giusto due o tre blocchi di ferro potevano facilmente portare a termine il lavoro di dieci persone.


Inoltre, si diceva che l’alta torre accanto al Fiume Acqua Rossa potesse inviare l’acqua a casa di ogni residente.


C’erano anche le mura cittadine costruite velocemente, le comunità residenziali e i moli.


Per di più, pareva che i fossati che erano stati scavati potessero facilitare l’installazione dell’impianto di riscaldamento, in questo modo i cittadini non avrebbero più dovuto temere il freddo – notizie come quella potevano essere viste sulla bacheca al centro della piazza ogni giorno. Ma la cosa più sorprendente era che i paesani riuscivano a capire i documenti ufficiali sulla bacheca.


Più osservava, più si sentiva meravigliato. I cambiamenti erano avvenuti ovunque a Città di Confine e superavano di gran lunga la sua immaginazione.


Aprendo il suo taccuino, Otto aveva intenzione di segnare tutte le scoperte della giornata, ma qualcuno afferrò improvvisamente la mano che teneva la sua penna.


Alzò lo sguardo e vide due agenti di pattuglia, con indosso delle uniformi nere, davanti a lui. “Siete Occhio d’Argento?”


Quello era un nome falso che utilizzava quando fingeva di essere un uomo d’affari. Otto rispose pacatamente e quando si guardò intorno, scoprì che c’erano altre persone dalle uniformi nere agli altri due lati della piazza. Tuttavia, lo stavano solamente fissando senza avvicinarsi.


Sono venuti qui per me.


Il cuore di Otto sprofondò. Prima, aveva pensato che le pattuglie di qui non fossero come quelle che aveva visto altrove e che si comportassero in maniera appropriata, dunque non si aspettava di finire nei guai.


“Che succede?” domandò lui in tono gelido. Di fronte a quei pidocchiosi prepotenti, cercare di lusingarli non avrebbe portato alcun beneficio. Anche se avessero voluto ricattarlo, non avrebbe permesso loro di sputare il rospo. Nel peggiore dei casi, avrebbe dovuto utilizzare la sua identità da nobiluomo.


Tuttavia, la risposta degli ufficiali in divisa lo sorprese. “Stando al rapporto che abbiamo ricevuto, sospettiamo che voi stiate effettuando attività di spionaggio. Adesso, tenete le vostre mani dietro la schiena e seguite le nostre istruzioni. Se opporrete resistenza, non garantiremo la vostra incolumità.”


Spionaggio? Che strana ragione… Non sarà che vogliono trovare un capro espiatorio? pensò Otto silenziosamente. “Non capisco quello che state dicendo.” Si liberò dalle loro braccia. “Faccio parte della Famiglia Luoxi dalla Città del Bagliore, un nobile del Regno dell’Alba. Non sono un…”


Non appena si liberò dalle loro mani, il suo stomaco venne improvvisamente colpito pesantemente, e più della metà della sua forza scomparve immediatamente con dell’acidulo nella sua bocca ed il suo corpo rannicchiato involontariamente. Poi, i due uomini lo spinsero giù nella neve fredda, e le sue mani vennero legate insieme con delle corde.


“Un nobile? Avete detto di essere un uomo d’affari qualche giorno fa.” Lo derise uno di loro.


“Vi ho detto di non opporre resistenza.” L’altro uomo gli diede un altro bel calcio. “Ve lo siete cercato questo.”


Qualche giorno fa? Questo significa che mi hanno preso di mira da tempo? Ѐ impossibile… o almeno nessuna guardia di pattuglia si è accorto di me nei primi due giorni.


“Ahem… Io in realtà sono un nobiluomo, ed il mandato… è nella mia borsa.” Otto si dibatté per un po’, ma gli uomini lo ignorarono.


“Conservate le vostre scuse per Sua Eccellenza Carter.” I due uomini lo sollevarono. “Se sarete onesto, riuscirete a sopravvivere.”


...


Dopo essere rimasto in prigione per un giorno, Otto si sentiva affamato ed assetato e finalmente vide colui che quelle persone avevano chiamato Sua Eccellenza Carter.


Prima che il cavaliere potesse spiccicare parola, lui afferrò le sbarre di ferro e balbettò: “Sono davvero Otto Luoxi dalla Città del Bagliore del Regno dell’Alba. Incaricato dal Re dell’Alba, sono venuto in questo Regno di Graycastle per trovare alleati contro la Chiesa. Non sono la spia che mi accusate di essere! Voglio incontrare il vostro Signore, Sua Altezza Roland Wimbledon!”


Aveva tanto sentito parlare degli affari loschi nella prigione. Le pattuglie cospiravano sempre con i Ratti ed imprigionavano i forestieri per trasformarli in capri espiatori. Se avessero pensato che fosse uno straniero di poco conto, probabilmente non avrebbe vissuto un giorno di più.


Carter era sconvolto. “Non vi ho chiesto ancora niente.” Girò la testa. “Quale pensate che sarà la mia risposta?”


Poi, in una scena che scioccò Otto, una ragazza uscì fuori dalle tenebre con il corpo coperto da un abito bianco e il viso coperto da un cappuccio. Tuttavia, a giudicare dalla sua figura, non sembrava diversa dal “Fiore del Bagliore”.


“Quello che ha detto è vero” disse lei scrollando le spalle.


“Davvero? Questo significa che è veramente un inviato proveniente dal Regno dell’Alba?” Carter si mise una mano sulla fronte. “A quanto pare abbiamo messo Sua Altezza nei guai.”


Haru






 Erialis Vi piace la nostra novel? non vedete l'ora di leggere di più allora ..:Sosteneteci è facile e veloce basta andare sul nostro patreon e donare/iscriversi per avere appunto capitoli in più.  
                                


                                



