---
title: Capitolo 436: L’appuntamento indeterminabile
pubDate: 2025-08-07T11:30:06.752Z
tags:
    - rtw
---










Finalmente, Otto incontrò il leggendario Principe Roland del Regno di Graycastle.


Dopo essersi accertato che fosse un nobile del Regno dell’Alba, Carter lo portò all’interno del castello. Poi, mentre gli assistenti lo servivano con articoli da toeletta, nuovi vestiti e del cibo caldo, Carter lo perquisì.


Quella era probabilmente l’accoglienza più offensiva che Otto avesse mai visto.


Il Principe Roland si trovava al terzo piano del castello in una stanza rivolta verso nord. Le porte finestre, che occupavano metà del muro, erano la prima cosa visibile all’apertura della porta. Il paesaggio innevato illuminava la stanza, che era particolarmente calda, nonostante non ci fosse nessun camino acceso.


Il Principe era seduto ad un tavolo di mogano e leggeva un libro dalla copertina nera, che Otto dedusse essere il suo quaderno personale. Inoltre, i documenti diplomatici e il sigillo della famiglia erano stati messi di lato. Sembrava che l’albergo in cui alloggiava fosse stato perquisito meticolosamente.


Sebbene il Principe Roland avesse gli stessi capelli grigi di Timothy e ci fosse qualche somiglianza nei loro lineamenti, davano delle impressioni completamente diverse alla gente. Sia la sua postura da seduto che la sua espressione sembravano molto incuranti, il che corrispondeva alle dicerie secondo le quali al Principe Roland piaceva perseverare nei suoi vecchi atteggiamenti.


Accorgendosi di Otto, chiuse il libro, sorrise e disse, “Sei l’emissario dal Regno dell’Alba? Siediti.”


Otto s’inchinò in conformità con l’etichetta nobiliare. Non importava quanto si comportasse male il Principe, doveva fare così – dopo tutto, nonostante probabilmente al Principe Roland non importasse di venir trattato come una barzelletta, lui stava rappresentando la dignità reale del Regno dell’Alba.


“Ho letto alcune delle tue annotazioni,” disse il Principe ridendo. “Alcune erano riportate nei minimi dettagli, perciò non c’è da sorprendersi se ti hanno scambiato per una spia. Inoltre, la mia gente non sapeva da dove provenissi, e ti hanno segnalato a me con entusiasmo secondo i miei ordini. Vorrei scusarmi con te, qui.”


“La gente… mi ha segnalato?” pensò Otto, corrugando la fronte. Tuttavia, nessuna spiegazione poteva scusare l’aver offeso rudemente un nobile, per non parlare del fatto che il denunciante fosse solamente un uomo senza alcun titolo nobiliare. Se non fosse stato per la sua missione, avrebbe sicuramente chiesto al Principe di fare giustizia contro l’uomo che l’aveva assalito. Otto contenne la sua negatività interiore e disse, “No, non ce n’è bisogno. Vostra Altezza, fate questo solo per il benessere della gente. E’ solo che… potrebbe danneggiare degli estranei innocenti, e temo che molte persone non possano fornire dei documenti per provare la loro identità come me.”


“Non devi preoccupartene. La raccolta di prove da parte del dipartimento giudiziario è irrilevante per i documenti di riconoscimento, e abbiamo ogni tipo di misura per difendere gli innocenti.” Il Principe continuò, ondeggiando con la mano, “Com’è che si dice? Non faremmo mai un torto a un brav’uomo o lasceremo andare un solo cattivo.” Dicendo questo, sorrise e disse, “Ho sentito parlare del tuo arresto – se avessi fatto come ti comandavano, allora non saresti stato ferito. Il processo era un po’ brutale ma viene anche condotto con riluttanza. Sai, alcune tra le persone più feroci potrebbero estrarre un’arma e contrattaccare in qualsiasi momento. Da quando è arrivato l’inverno, due poliziotti sono rimasti feriti durante degli arresti.”


“Poliziotti… forse si riferisce a quelle pattuglie. Cos’è un dipartimento giudiziario? L’amministrazione che supervisiona le pattuglie?” si chiedeva Otto, poi domandò, “Cose del genere accadono spesso?”


“Una o due volte al mese,” disse il Principe, “ed è probabilmente perché Timothy si annoia tanto in questo inverno senza fine.”


Il Principe mostrò apertamente la sua ostilità verso il nuovo re. Otto si rese conto che le contraddizioni tra le due parti non potevano essere riconciliate. Poi esitò un attimo e disse, “Quando sono andato a Città del Re, ho sentito delle voci… Vostra Altezza, avete davvero intenzione di rovesciare l’autorità di Timothy?”


“Le voci dicevano che il trono del nuovo re è appeso a un filo?” disse il Principe bruscamente, “Timothy non dovrebbe essere il nuovo re – per usurpare il trono, ha assassinato suo padre, incolpando suo fratello maggiore, e ha espulso Garcia dal Regno di Graycastle. L’intero Territorio Meridionale è stato distrutto in guerra, e la gente è diventata povera e senzatetto – questi sono tutti i crimini che ha commesso. L’unico modo per recuperare la prosperità passata del Regno di Graycastle è detronizzarlo.”


Otto trattenne il respiro per un secondo e pensò, “Roland Wimbledon è più attivo di Timothy; almeno la determinazione di Timothy a combattere non è così forte… sembra essere un rovesciamento sia di rango che di impeto.”


Si schiarì la voce e disse, “Dunque, in qualità di amichevole vicino, il Regno dell’Alba spera che il Regno di Graycastle possa riguadagnare presto la pace. Sono venuto qui in questo momento per portare l’accordo per l’alleanza di Deegan Moya, il Re dell’Alba.”


“Oh?” disse il Principe con interesse, “Dov’è?”


“Per evitare una fuga di notizie, non ho portato il documento con me. Tuttavia, Sua Maestà mi ha conferito il diritto di firmare l’accordo.” Otto ripeté nuovamente l’accordo per l’alleanza. “Se i due Paesi possono aiutarsi a vicenda, possiamo effettivamente tenere la Chiesa sotto scacco ed evitare di fare la stessa fine del Regno dell’Eterno Inverno e di Wolfsheart.”


“E’ tutto?”


La risposta del Principe rese Otto perplesso. “Cosa significa ‘è tutto’? Sono stato piuttosto chiaro,” pensò lui. Proprio mentre stava per ripetersi, il Principe scosse la testa e disse, “Il progetto potrebbe non funzionare. La determinazione della Chiesa nell’annettere i Quattro Regni è molto più forte di quanto credi, figuriamoci la combattiva Armata della Punizione Divina e le streghe – le tue truppe stanziate lungo il confine potrebbero venir circondate e distrutte dal nemico ancor prima di partire.”


“L’Armata della Punizione Divina e… le streghe?” chiese Otto, sorpreso.


“Sembra che tu non sappia niente delle ambizioni della Chiesa,” disse il Principe Roland. Sorseggiò il tè e aggiunse, “Ti dirò tutte le informazioni che sappiamo, e spero che riporterai questi messaggi al Regno dell’Alba affinché il tuo re possa riesaminare l’accordo per l’alleanza. Se vogliamo sconfiggere la Chiesa, non abbiamo bisogno solo di un deterrente, ma di un grande attacco.”


L’incontro non giunse al termine fino alla sera, quando il Principe posò la tazza, e la selva e la foresta alle sue spalle furono completamente nell’oscurità. La stanza fu illuminata da una strana luce, che era più luminosa e pura di quella di una candela, ma Otto aveva la mente troppo occupata per notarla. Sentiva i vestiti impregnati di sudore freddo sulla schiena, le mani inavvertitamente chiuse a pugno, i palmi pastosi, e le parole del Principe gli riecheggiavano in testa.


“I guerrieri straordinari creati sfruttando streghe selvatiche, streghe combattenti segrete, e streghe purificate… E le mire della Chiesa di eliminare i Quattro Regni a tutti i costi erano da aggiungere all’imminente Battaglia del Giorno del Giudizio! Le novità erano davvero da non credere!”


Tuttavia, molti dettagli coincidevano con le informazioni che aveva raccolto, come la Pillola della Follia, che la Chiesa utilizzava per indebolire la resistenza del regno; i carri che trasportavano le orfane alla Città Santa; e il loro atteggiamento verso i nobili sconfitti – se fatte per cancellare completamente l’influenza della nobiltà per ottenere un regno totalmente unificato dalla Chiesa, tutte queste cose avevano senso.


“Io… Io non posso prendere una decisione,” balbettò Otto. “Queste questioni sono troppo importanti. Devo fare rapporto a Sua… a Sua Maestà, prima.”


“Certamente, questa è una questione di vita o di morte per i due Paesi,” disse il Principe con calma, “e non si è mai troppo attenti. Ma non dimenticarti che il nostro tempo sta per esaurirsi.”


…


Pronto ad andarsene, Otto si diresse verso la porta, si voltò con esitazione dicendo, “Vostra Altezza, ho sentito dire che un gruppo di streghe è stato reclutato a Città di Confine… mi chiedevo se aveste sentito parlare di una di nome Andrea.”


“Ah, prima era una nobildonna del Regno dell’Alba, ma sfortunatamente è diventata una senzatetto e successivamente è arrivata al Regno di Graycastle.” Il Principe sollevò un sopracciglio e chiese, “Perché? La conosci?”


“Sì!” rispose Otto col cuore che gli batteva forte. “Potreste… permettermi di vederla?”


Il Principe annuì e disse, “Posso aiutarti ad organizzare la cosa, ma sarà lei a decidere se incontrarti o meno.”


“Ma Andrea non è una vostra…”


Scosse il capo sorridendo e disse, “Le streghe sono solo dei cittadini che vivono qui, non sono mie serve – non posso manipolare le loro menti.”


Meiling








                                


                                



