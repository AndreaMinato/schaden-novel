---
title: Capitolo 437- Un addio silenzioso
pubDate: 2025-08-07T11:37:50.987Z
tags:
    - rtw
---






Dopo che Otto Luoxi ebbe lasciato l’ufficio, Usignolo affiancò Roland. “Ciò che ha detto non è completamente vero, in particolare la parte riguardante la sua esperienza prima di venire a Città di Confine.”


“Non c’è da sorprendersi. Deve aver negoziato con Timothy a Città del Re prima di venire nella Regione Occidentale.” Roland sorrise. “Sarebbe stato molto strano se fosse venuto direttamente da me per primo. Un diplomatico piazza sempre le sue puntate. Se fossi in lui, neanche io punterei tutto su una sola carta.”


“Volete dire che… potrebbero non essere dalla nostra parte?”


“Quantomeno non si affretteranno a prendere una decisione.” Afferrò la caraffa per riempire di nuovo la sua tazza da tè. “Quando il Re dell’Alba riceverà queste notizie, a quante di esse pensi che crederà?”


Usignolo stette in cerca di una risposta per un bel po’ finché finalmente disse, “Io… non lo so.”


“Nemmeno io.” A queste parole, Usignolo diede un pizzico sulla spalla a Roland. Non stava dicendo la verità. “Una cosa però è certa. Probabilmente il Re dell’Alba non passerà dalla nostra parte a causa di queste notizie. Sembra terrificante, ma è qualcosa che succederà solo tra molti anni. Inoltre, non possiamo neanche dargli una data esatta. La minaccia della Chiesa, tuttavia, è proprio sotto al suo naso. Ammesso che la Chiesa scaglierà il suo attacco la prossima primavera, è molto probabile che starà a guardare le battaglie tra me e Timothy finché uno dei due non vincerà. Se è abbastanza intelligente, probabilmente resterà in buoni rapporti con entrambi per futuri tornaconti.”


I politici gestivano spesso situazioni del genere in quel modo. Preferivano guadagni rapidi a investimenti rischiosi, specialmente quando si trattava di guerre che normalmente erano altamente redditizie. Se non ci fosse stata alcuna minaccia da parte dei demoni, Roland sarebbe stato felice di unirsi a questo gioco, posizionando una trappola per il suo avversario e collezionando poi qualche profitto. Ma adesso non era dell’umore giusto per questo gioco diplomatico. L’anno seguente, Città di Confine avrebbe dovuto scagliare un attacco e stabilizzare la situazione. Si preparava una tempesta, e coloro che avevano una prospettiva ristretta e si fossero concentrati solo sugli interessi imminenti non avrebbero avuto un futuro.


“E’… bene che riferiamo loro le novità?” chiese Usignolo dubbiosa.


“Il Regno dell’Alba non è il nostro vero nemico, dopo tutto. Non so quanto i nobili lì crederanno alla storia dei demoni, ma sicuramente spargeranno le voci sulle ambizioni della Chiesa. Questo indebolirà il dominio della Chiesa,” spiegò Roland. “Senza il sostegno della gente, la Chiesa non potrà sfruttare le risorse del regno tanto facilmente.”


Quando aveva comunicato le notizie ad Otto, aveva menzionato solo la parte riguardante i demoni, ma non quella riguardante l’Impero delle streghe o le due Battaglie della Volontà Divina.


La prima era ancora meno credibile dell’esistenza dei demoni e avrebbe potuto causare effetti indesiderati. Poteva venire travisato volutamente come un “complotto delle streghe” a causa dell’ostilità generale della gente nei loro confronti.


La seconda poteva far vacillare la sicurezza delle persone nel combattere i demoni. Avevano fallito due volte in passato. Che probabilità avevano di vincere stavolta?


In ogni caso, aveva già accennato al fatto che i due regni avrebbero dovuto combattere i demoni insieme. Per quanto concerneva il risultato, esso dipendeva dalla risposta del Regno dell’Alba.


…


Tre giorni dopo, Roland incontrò nuovamente Otto Luoxi.


Riuscì ad indovinare la risposta dalla delusione nello sguardo di Otto.


“Personalmente, sono più incline all’alleanza, ma la priorità adesso è inviare le novità al Regno dell’Alba il più presto possibile anziché discutere dei dettagli dell’accordo.” Disse Otto, inchinandosi, “quindi sono qui per congedarmi.”


“Allora spero di avere buone notizie da parte tua.” Roland annuì.


“Inoltre… Vostra Altezza,” Otto esitò per un momento e disse, “Vorrei chiedervi un favore personale.”


“Qual è?”


“Per favore, prendetevi cura di Andrea Quinn per me.”


“Andrea era una strega dell’Isola Dormiente. In effetti dovresti chiederlo a Tilly Wimbledon, non a me,” pensò Roland con un sospiro, ma gli diede comunque la sua parola.


*****************


In cima al castello, Andrea stava in piedi, affrontando il vento ululante e con lo sguardo rivolto a sud verso il Fiume Acqua Rossa.


“Non… vai al molo?” Shavi tremava per il freddo, si nascondeva dietro la sua barriera invisibile. “Ho sentito che se ne an-andrà via con la barca. In qualità di amica d’infanzia, do-dovresti andare ad augurargli buon viaggio.”


“Posso augurarglielo anche da qui.” Emise un sospiro.


“C-Cenere dice che lui non smette mai di pensare a te.”


“Non stare a sentire niente di quello che ha detto,” grugnì Andrea. “Ha persino elogiato quel ragazzo davanti a Lady Tilly. Una bocca sporca non pronuncerà mai parole rispettabili.”


“Eh, è-è così?” disse Shavi, coi denti che le tremavano.


“Sì.” Sbuffò l’altra. Si accorse che Shavi stava tremando. “Se senti così tanto freddo, scendi adesso. Puoi tornare a prendermi dopo.”


“Va-Va bene, ti aspetto qui.” Shavi scosse la testa. “Se-Se mi becco un raffreddore, la signorina Lily mi curerà e potrò prendermi du-due giorni liberi. Allora avrò più tempo per giocare a carte.”


“Mi sembra giusto.” Andrea le mostrò un pollice all’insù e si rigirò verso il Fiume Acqua Rossa. Attraverso la neve che cadeva, riusciva vagamente a intravedere qualche vela alzata e qualcosa di rosso su un albero.


Era il segnale della navigazione.


Andava bene così. Il tempo avrebbe smorzato tutta l’attenzione e sarebbe stato meglio per tutti dimenticare, pensò.


In qualche modo Andrea era a conoscenza dell’amore di Otto per lei, ma aveva comunque scelto di evitarlo. Sia lui che Oro Tokat avrebbero dovuto sposare qualcuno più adatto al loro rango. Erano le famiglie nobili più famose di Città del Bagliore. Una relazione con uno di loro era condannata dall’inizio. Inoltre, non aveva intenzione di fare ritorno alla terra che l’aveva abbandonata.


Evitarlo era la scelta migliore.


“Addio, amico mio,” pensò Andrea.


Le vele incombenti sparirono presto all’orizzonte.


*****************


Dopo aver congedato il messaggero, Roland si immerse a capofitto nella costruzione di Città di Confine.


Il Progetto Tripartito che includeva un rifornimento d’acqua e di energia e un sistema di riscaldamento era stato ufficialmente lanciato. I tre tubi erano incastrati in tunnel sotterranei, raggiungendo ogni comunità residenziale. Era facile adattare ogni casa perché ogni abitazione era stata progettata con aperture di scorta per i tubi. La chiave si trovava dov’erano le caldaie e le torri idriche.


Per risparmiare materiale e ridurre le perdite il più possibile durante il trasporto, Roland aveva cambiato il piano. Anziché attingere acqua dal Fiume Acqua Rossa, l’avrebbero presa dalle sorgenti sotterranee. (1) Poiché Città di Confine era ricca di falde acquifere che non si trovavano troppo in profondità, era facile scavare pozzi. Inoltre, in quell’epoca, non c’era bisogno di prendere in considerazione l’inquinamento idrico. Con l’aiuto di Sylvie, Roland selezionò rapidamente quattro luoghi come punti di accesso all’acqua per la città. Potevano approvvigionare l’acqua non solo per usi quotidiani come bere e lavarsi, ma anche per il sistema di riscaldamento e le caldaie.


Meiling






 Erialis  Falda acquifera (1) si intende una zona di rocce permeabili per cui l'acqua può fluire attraverso grazie alla forza di gravità. La prola falda è di origine tedesca e indica un deposito idrico tra diversi strati di terreno. Grazie a questo l'acqua nel sottosuolo ha diverse forme. In genere è dovuta alle acque meteoriche che si infiltrano nella terra fino ad arrivare ad uno strato di terra impermeabile e lì si fermano demositandosi fino a saturare dei vuoti fra le rocce e quindi bacini. Sono importanti le falde acquifere perchè alimentano le sorgenti e corsi d'acqua oltre a rendere le zone umide, sono un approvvigionamento di acqua potabile e per l'irrigazione oltre che per l'uso industriale in genere per il raffreddamento dei macchinari. Per questo l'inquinamento di una falda è pericoloso, perchè distrugge completamente l'ecosistema di una vasta area oltre a distruggere una sorgente di acqua potabile. 
                                


                                



