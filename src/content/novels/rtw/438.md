---
title: Capitolo 438- Elettricità e Luce
pubDate: 2025-08-07T11:37:50.987Z
tags:
    - rtw
---














Basandosi sul piano di costruzione, Roland organizzò una stanza da lavoro con tutta la strumentazione necessaria per costruire un efficiente sistema del Progetto Tripartito.


Il set completo comprendeva una macchina a vapore, un motore elettrico, una unità che forniva energia, una caldaia e due vasche d’acqua, e comprendeva anche la torre idrica che si trovava fuori dalla stanza.


La macchina a vapore avrebbe pompato l’acqua su fino alla Torre Idrica e nelle vasche. La prima forniva acqua alle comunità residenziali per uso domestico, mentre le ultime rifornivano la caldaia e il sistema di riscaldamento. La vasca di primo livello era più alta. All’interno vi erano roccia calcarea e pietre di lavaggio che venivano impiegate per rendere l’acqua meno dura grazie alla precipitazione di ioni di magnesio e calcio. (1) L’acqua poi sarebbe passata nella vasca del secondo livello più in basso attraverso un filtro appositamente creato da Soraya, che avrebbe impedito al particolato (2) presente all’interno dell’acqua di entrarvi.


Il rifornimento d’acqua della caldaia era regolato da un motore elettrico. Nel momento in cui il livello interno della caldaia avesse raggiunto un valore troppo basso, il galleggiante a palla avrebbe attivato il motore, introducendo acqua finché non fosse tornato nella norma. Questo processo era più stabile sia del controllo manuale che di un sistema a vapore, risparmiando la fatica di organizzare turni di supervisione.


Il rifornimento d’acqua e il sistema di riscaldamento erano già stati testati con successo. Roland era fiducioso che la costruzione avrebbe proceduto senza intoppi, così che ora concentrava l’attenzione sul rifornimento di energia, una cosa completamente nuova in città. Nemmeno Karl o qualsiasi altro membro della Gilda dei Tagliapietre aveva idea di cosa fosse l’elettricità. Dato che nemmeno Roland sapeva molto riguardo questo argomento, e che tutta la sua conoscenza dei circuiti elettrici era ai livelli delle scuole superiori, aveva deciso di costruire un modello nel suo giardino. Se avesse avuto successo, avrebbe spiegato il tutto al Ministro dell’Edilizia.


Una volta ottenuta una fonte di energia stabile, il primo passo era creare l’emblema tradizionale dell’energia elettrica: la lampadina.


Con ciò in testa, Roland indossò un pesante cappotto e si preparò per uscire in giardino nella Montagna del Versante Settentrionale.


Avrebbe impiegato un quarto d’ora normalmente per camminare fin là, ma con l’aiuto della Nebbia di Usignolo arrivarono in quattro minuti scarsi.


Quando la porta di legno si aprì, Anna e Lucia notarono immediatamente Roland. Anna, occupata nel suo lavoro, gli fece solo un cenno del capo. Lucia corse felice verso di lui e disse “Sua Altezza, buongiorno.”


“Buongiorno”, rispose Roland annuendo e sorridendo, dopodiché camminò verso Anna.


“Cosa stai facendo?”


“Le nuove bocche dei cannoni e il meccanismo di blocco.” Indicò diversi lunghi tubi di metallo sulla sua scrivania con uno sguardo serio sul volto, “Alcune parti del vostro progetto non hanno senso. Penso verrà meglio in questo modo.”


“La mia fantastica Anna,” pensò Roland e non poté fare a meno di allungare la mano per accarezzarle la testa, ma lei lo evitò spostandosi indietro. “Beh... questa scena mi sembra familiare.” Lui tossì, bandendo i pensieri su Anna e poi disse, “Bene, fa come vuoi.”


A Roland non aveva dato fastidio che lei avesse messo in discussione i suoi progetti. Lo sapeva e avrebbe fatto naturalmente errori e difetti data la sua esperienza minima nel design. Sentiva che Anna non era solo più talentuosa, ma aveva anche più occhio per i dettagli ed era convinto che un giorno le sue abilità lo avrebbero superato.


Dopo un po’, Anna finì il suo lavoro e appoggiò gli arnesi. Camminò verso Roland ed abbassò leggermente la testa.


“Eh? È per rimediare alla carezza?” pensò Roland sorpreso.


Scompigliò i suoi soffici capelli. Anna alzò lo sguardo con soddisfazione, “Cos’altro facciamo ora?”


“Ah... si.” Il principe si rivolse a Lucia. “Come procede il tuo lavoro di separazione dei minerali della miniera?”


“Quasi finito, questi sono i risultati”, Lucia gli passò una pila di libri ed aggiunse, “temo però che ci vorrà molto tempo per fare i test sui miscugli e sull’acciaio laminato. Ci sono troppi elementi individuali.”


“Va già abbastanza bene così” la incoraggiò Roland.


Questo faceva parte del suo piano per il miglioramento dei materiali. Aveva già avuto successo sulla qualità dell’acciaio laminato, grazie alla riduzione del carbonio e all’eliminazione delle impurità, ora tutti gli elementi della Miniera del Versante Settentrionale potevano essere usati. Dovevano provarli uno a uno, non c’erano scorciatoie.


Roland diede un’occhiata ai libri, guardando alle caratteristiche degli elementi separati nei minerali. Trovò in fretta quello con il più alto punto di fusione. Indicando con il dito il campione numero 12 chiese “Dove si trovano questi?”


Lucia velocemente portò delle pietre grezze e una delle particelle elementari, entrambi sigillate in sacchetti rivestiti trasparenti. (1)


Roland riconobbe queste pietre, erano Pietra Nera proveniente da qualche altro posto.


“Aspetta, non è la stessa pietra nera che è stata mandata al mio ufficio tempo fa? L’ho data agli alchimisti e poi me ne sono totalmente dimenticato. Non ci ho mai ripensato da allora. È forse possibile che sia il minerale con il più alto punto di fusione della Montagna del Versante Settentrionale?”


Anna non poteva misurare l’esatta temperatura alla quale i minerali fondevano, quindi l’aveva descritto in maniera approssimativa con parole tipo “normale”, “alta” e “relativamente alta”. Solo la quella del campione N.12 era descritta come “estremamente alta”.


Le particelle elementari nella busta erano di colore argento chiaro, simile alla maggior parte degli altri elementi metallici.


Pensò “Che sia tungsteno? Non importa, l’importante è che sia difficile da fondere.”


Roland lasciò che Anna trasformasse le particelle in un filo sottile, lo attorcigliò in una spirale e lo attaccò ad un supporto in vetro che fu poi inserito all’interno del bulbo. La maggior parte del lavoro per costruire una lampadina elettrica era fatto.


Per ottenere un’illuminazione stabile, c’erano altri due cose da considerare, che erano anche i passaggi più difficili. La prima era rendere il bulbo sotto vuoto, in modo da prevenire che il filamento reagisse con l’ossigeno. La seconda era sigillarlo in modo da assicurarsi che l’aria non potesse entrare.


Senza dubbio, solo le streghe avrebbero potuto realizzare questi due passaggi.


Roland pensò subito ad Agata.


Il filamento sarebbe diventato estremamente reattivo ad alte temperature, si sarebbe facilmente ossidato, avrebbe prodotto nuovo ossido ed infine si sarebbe sciolto. Questo era il motivo per cui serviva che il bulbo fosse isolato all’interno, ma se fosse riempito con gas inerti si avrebbe raggiunto un risultato uguale o persino migliore.


L’azoto era la scelta perfetta per questo.


In quanto l’azoto era più leggero dell’aria, usando un semplice metodo di estrazione verso il basso il bulbo avrebbe potuto essere riempito facilmente con l’azoto. Sarebbe stato molto più semplice del processo di sotto vuoto. Quando l’altra estremità del tubo di estrazione fu anch’essa azoto puro, Soraya sigillò il tutto velocemente. Avevano realizzato una semplice lampadina ad incandescenza con successo.


Guardando il bulbo elettrico piccolo quanto il proprio palmo, Roland provò ogni tipo di emozione. Era qualcosa di obsoleto, ma rappresentava ora la più avanzata tecnica di manifattura in città.


La notte seguente, richiese a tutti i membri del Municipio di riunirsi di fronte al castello ed ordinò alle guardie di rimuovere tutte le torce dal giardino.


In quell’oscura, nevosa notte, Roland accese il circuito.


All’improvviso, nel bel mezzo del giardino, si accese una luce arancione. Non avrebbe ondeggiato e non si sarebbe spenta al vento come una candela, e non avrebbe mai tremolato come un fuoco. Sebbene poteva illuminare appena nel raggio di alcuni metri, una luce stabile al vento era qualcosa che le persone non avevano mai visto prima.


In quel momento, tutto si spiegava da sé.


Lo sguardo fisso della gente e il silenzio dicevano tutto.


Aveva portato l’elettricità in questo mondo.






Erre






 Erialis Gli esseri umani hanno sempre immagazzinato l'acqua potabile e non potabile circa 7000 anni fa Jericho immagazzinò l'acqua attraverso i pozzi e la gente cominciò a sviluppare sistemi di trasporto dell'acqua potabile. In Egitto si usavano le palme vuote, mentre in Cina e Giappone le canne di bambù. In Persia si cominciarono a cercare laghi e fiumi sotterranei. Intorno al 3000 a. C. la città di Mohenjo- Daro in Pakistan aveva un avanzato sistema idrico fatto con bagni pubblici, caldaie per acqua etc.. I greci furono i primi a dimostrare un certo interesse per l'acqua ed usarono i bacini di aerazione per depurare l'acqua. I Romani poi beh conosciamo tutti i loro acquedotti, l'acqua veniva trasportata per chilometri attraverso tubature. Pensate che l'approvvigionamento idrico di Roma era garantito da 11 acquedotti lunghi complessivamente 500 km. Dopo la caduta dell'Impero Romano gli acquedotti non furono più usati e l'acqua tornò ad essere stagnante e attinta nuovamente da pozzi e torrenti, pertanto ci fu un generale peggioramento delle condizioni igenico sanitarie. Le persone nel Medioevo bevevano quindi poca acqua? Beh non è esattamente così c'erano ancora delle sorgenti non contaminate ad esempio alcune cronache dell'alto Medioevo ricordavano l'importanza di bere l'acqua perfino San Francesco si racconta che bevesse acqua da una fonte pura. A Londra nel 13° secolo fu progettato un sistema di tubi in piombo che portava l'acqua fresca da una sorgente al di fuori delle mura della città fino al centro della capitale, dove la gente poteva liberamente accedere per bere. Nel 1835 l'Inghilterra utilizzò il cloro per la deodorizzazione dell'acqua, mentre nel 1893 l'Olanda realizzò il primo impianto di trattamento dell'acqua del fiume Reno con l'uso dell'ozono. 
















                                


                                



