---
title: Capitolo 443- Complotto
pubDate: 2025-08-07T11:37:50.987Z
tags:
    - rtw
---


Da qualche parte a nord della Fortezza Longsong, Territori Occidentali del Regno di Graycastle


Sir Eltek contemplava il fuoco nel camino.


Non avevano saputo niente di Miso Eltek da quando era partito la notte precedente. Ora era mattino, e non era ancora tornato.


Sir Eltek si sentì profondamente a disagio.


Di recente Miso era stato molto amico delle famiglie principali dei Territori Occidentali. In quanto agenti del Principe nella Fortezza, il capofamiglia Honeysuckle annunciò il piano di Sua Altezza di espandere i Territori Occidentali. Tutti i territori avrebbero adottato una sola legge e i diritti di infeudazione (1) dei nobili sarebbero stati revocati, quindi non avrebbero potuto aumentare i nobili subordinati a loro né reclutare cavalieri che combattessero per loro.


I nobili minori come gli Eltek avrebbero subito poche ripercussioni e ottenuto molti benefici. Secondo le voci, tutti coloro che erano fedeli a Sua Altezza avrebbero ottenuto il suo favore. Ora i nobili meno influenti erano i più al sicuro, perché avrebbero determinato il riuscire o meno dei progetti di riforma del Principe.


Di conseguenza, la cosa più saggia era restare a guardare.


Miso Eltek, tuttavia, non condivideva quel punto di vista.


"Mio Signore, gli assistenti in cerca del secondo padrone sono tornati", disse il cameriere, spingendo la porta dello studio del cavaliere.


"L'hanno trovato?"


"No", scosse la testa. "Hanno perquisito taverne, casinò, teatri e bordelli, ma ancora non riescono a trovarlo".


Eltek era sempre più ansioso. Aveva inviato due compagnie di scout in cerca di Miso. La prima si era recata nelle case dei nobili minori nei dintorni. La maggior parte di questi nobili erano vassalli al servizio del Duca Ryan e avevano uno status paragonabile a quello della famiglia del Duca. Miso spesso si recava in questi luoghi per feste o cene.


Il secondo gruppo era andato nei locali di intrattenimento, luoghi popolari per i giovani nobili.


Vedendo entrambi i gruppi tornare a mani vuote, il senso di terrore che provava il cavaliere si intensificò.


Si avvicinò alla finestra, guardando verso i Territori Occidentali. Il territorio della Famiglia Elk si trovava in quella direzione. Era il più grande dominio dei Conti nella Regione Occidentale. Dopo il crollo del Duca Ryan, Petrov della famiglia Honeysuckle si era completamente schierato dalla parte del Principe Roland e la famiglia Elk si era mossa per diventare la principale potenza che si opponeva al Principe.


Se Miso fosse andato lì…


"Mio signore, il secondo padrone è tornato!” Improvvisamente qualcuno era corso nello studio, senza fiato. "Si sta cambiando i vestiti nella sala, e sembra che si stia preparando ad uscire".


"Cosa!" Il cavaliere afferrò subito la sua stampella e si precipitò al piano di sotto, trascurando le suppliche di trattenersi del cameriere.


Non appena Eltek mise piede nella sala d’ingresso, sentì il sangue ribollirgli dalla rabbia. Vide che Miso si cambiava il cappotto pesate con uno di pelle più sottile e leggero. Davanti a lui, un’armatura scintillante da cavaliere, due scudieri stavano finendo i preparativi.


“Dove sei andato ieri?!" Il vecchio cavaliere si mise a urlare. “Cosa hai intenzione di fare ora?"


“Padre, è la nostra occasione," disse Miso esaltato, “L’occasione di essere Baroni. Forse anche Visconti!"


Eltek si sentì salire la pressione. “Chi ti ha detto questo"


"Jacques Medde, ha portato l’ordine confidenziale del Re!"


Eltek fece due passi indietro, si sentì sprofondare il cuore. Jacques Medde era il primogenito della famiglia Elk. Coinvolgersi con Timothy? Tutti sapevano che Timothy voleva eliminare Roland Wimbledon.


Il suo peggiore incubo si stava avverando ed era ancora peggio di come l’aveva immaginato.


“Cosa ti ha detto?"


"Lord Medde ha convocato nel suo castello i nobili dei Territori Occidentali e ha aperto l’olografo di Sua Maestà. Ha detto che se qualcuno conquista la Fortezza Longsong, il Re ne aumenterà il titolo ed espanderà il territorio!" Miso era ancora sognante. "Lady Miller della famiglia Wild Rose, Lord Cavan della famiglia Maple e Lord Remy Noah della famiglia Wolf hanno tutti fatto un giuramento di alleanza, senza esitare. Gli altri nobili e cavalieri seguiranno le quattro famiglie e destituiranno gli Honeysuckle."


Era ridicolo. Come hanno potuto le quattro famiglie prendere una decisione del genere basandosi su di un pezzo di carta? Si lamentò tra sé il cavaliere. Avete dimenticato come hanno trattato Re Wimbledon III quando il Duca Ryan era a guardia dei Territori occidentali? Da quando sono diventati così leali?


L'unica risposta possibile era che si trattava di una frode per convincere i nobili minori a dare il via al movimento. Il piano sarebbe iniziato entro pochi mesi e le quattro famiglie avrebbero potuto accordarsi sui benefici dopo aver avuto successo.


Eltek aprì la bocca ma non espresse i suoi pensieri. Era Miso Eltek, non suo figlio maggiore Ferlin, e tale dissuasione non lo avrebbe convinto.


"Dove vai con questa armatura", chiese il vecchio cavaliere dopo un breve silenzio.


“A vincere l'onore e lo status". Miso indossava una corazza di acciaio inossidabile. “Luce dell’Alba, il miglior cavaliere dei Territori Occidentali, ha vinto onore solo per se stesso. Io combatto per tutta la mia famiglia. Padre, quando questo sarà finito, saprai che sono degno di rispetto quanto mio fratello".


Se Timothy sconfiggerà il principe Roland, le tue parole potrebbero avverarsi. Tuttavia, l'esercito del nuovo re è ancora lontano, mentre l'esercito del principe Roland è molto vicino, pensò il vecchio cavaliere.


"Non ti ricordi come è crollato il Duca Ryan?” disse Eltek a bassa voce.


"Le cose sono diverse questa volta. Il Re ha spedito una serie di armi a polvere da sparo, le stesse usate dal principe Roland. Fornirà anche armi migliori a Medde. Senza il possesso di armi di qualità superiore, Roland potrà impadronirsi di nuovo della Fortezza Longsong?” Miso si mise la spada in vita e annuì in direzione del padre. "La battaglia è in arrivo. Per favore, aspetta qui le buone notizie".


Guardando la sua schiena, Eltek gettò a terra la sua stampella.


"Mio signore, perché non l’avete fermato?" il maggiordomo si avvicinò per sostenere il cavaliere tremante.


"Sarebbe facile fermarlo, ma la famiglia subirebbe una grande calamità", annuì lentamente. Un nobile che partecipava alla riunione della "ribellione" non si presenta al luogo convenuto. Cosa significava questo per le quattro famiglie? Il crimine di fuga o defezione poteva portare alla morte l'intera famiglia Eltek.


"Guardate il lato positivo, se le quattro famiglie vincono", lo confortò il maggiordomo. "Dopo tutto, i mesi dei demoni sono lunghi e ci vorranno due o anche tre mesi perché la neve si sciolga. Quando arriverà l'esercito del principe Roland, l'esercito del Re potrebbe aver già assediato i Territori Occidentali".


Se fosse stato nel passato, l’avrebbe vista allo stesso modo. Tuttavia, dopo aver visitato Città di Confine una volta, il cavaliere si era fatto un’idea completamente diversa del Principe Roland. Per non parlare di suo figlio maggiore Ferlin Eltek e del benefattore della sua famiglia, Lady Agatha, che vivevano tutti a Città di Confine.


SI voltò verso il cameriere e gli disse con tono severo: “Va’ immediatamente a Città di Confine e porta questa notizia a Sua Altezza. Se le porte della città sono chiuse, va’ sui ponti in periferia e trova qualche ferroviere o pescatore. Non importa come lo fai, basta che sia in fretta!”


Merges


 Erialis Infeudazione- Nel Medioevo il feudo o infeudazione era l'atto con cui ad una persona venivano conferiti un titolo e dei terreni e sopratutto la possibilità di vendere la terra e di trasmettere titolo e terre ai propri eredi.
                                


                                



