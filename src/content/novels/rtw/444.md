---
title: Capitolo 444: Intelligence
pubDate: 2025-08-07T11:30:06.753Z
tags:
    - rtw
---






Prima che il maggiordomo se ne fosse andato dal territorio di Eltek, Roland ricevette, attraverso un piccione, una lettera da parte del Secondo Esercito della Fortezza.


Un’ora dopo, anche la richiesta di aiuto di Petrov raggiunse il castello della città.


Dal momento che il piccione viaggiatore poteva trasportare solo informazioni limitate, Roland dovette combinare i due messaggi per scoprire una parte della sorprendente notizia.


Le quattro Famiglie della Regione Occidentale si erano ribellate!


Chi diavolo ha dato loro la sicurezza per tramare un atto di tradimento sotto il mio naso?


Roland convocò immediatamente Carter e Ascia d’Acciaio e mostrò loro l’appunto.


“Vostra Altezza, questo è…”


“Un messaggio dalla Fortezza,” disse Roland con rabbia. L’inverno stava volgendo al termine e il nuovo anno sarebbe arrivato tra tre giorni. Non solo c’erano le varie questioni riguardanti la costruzione della città, ma anche l’installazione delle attrezzature per il Progetto Tripartito richiedeva le sue istruzioni. “Questi nobili hanno scelto il momento sbagliato per darmi dei problemi; devono proprio essere impazienti di morire!”


Secondo la lettera segreta, i nobili della città interna avevano guidato un gruppo di scudieri per attaccare le guardie cittadine. Per quando le sentinelle sulle mura della città ebbero realizzato che qualcosa non andava, l’interruttore per il ponte levatoio settentrionale era caduto nelle mani nemiche. Le sentinelle non poterono far altro che accendere il fuoco del faro e affidarsi alle mura della città per mantenersi in posizione.


Quando gli altri membri del Secondo Esercito videro il segnale, seguirono il protocollo d’emergenza e divisero le dieci squadre dell’accampamento di circa cinquanta soldati in totale, in due plotoni. Uno caricò verso la porta nord, mentre l’altro si diresse al castello della Fortezza.  La lettera segreta di Petrov era stata mandata dopo che il Secondo plotone ebbe affrontato i nemici a castello realizzando che stavano combattendo contro i nobili locali.


“Petrov Hull ha detto che gli assalitori che hanno assediato il castello portavano gli stendardi delle quattro Famiglie, il che significa che la ribellione era stata pianificata.” Carter si accigliò dopo aver letto l’appunto. “Dal momento che le quattro Famiglie hanno agito insieme, deve esserci un leader tra loro.”


Infatti le quattro famiglie, o cinque se si includeva quella del Duca Ryan, erano grandi nobili tutti alla pari tra loro. Se erano riusciti a mettere da parte i loro pregiudizi e a collaborare, era molto probabile che il motivo fosse la presenza di una forza più grande che li guidava. Altrimenti, con i Conti che si guardavano l’un l’altro dall’alto verso il basso, ci sarebbe voluto più di un decennio per far sì che decidessero da soli una guida.


Al momento c’erano solo una o due persone interessate a intromettersi nella Regione Occidentale.


“Intendi… Timothy della Città del Re?” Ascia d’Acciaio guardò il Capo Cavaliere. In quanto membro del Clan Mojin e del popolo delle Sabbie Ferrose, era molto meno attento alla situazione politica del Regno di Graycastle rispetto a Carter.


“Non mi sorprenderebbe se fosse la Chiesa,” Roland strinse le labbra e disse: “A giudicare dalle loro azioni alla Montagna del Drago Caduto, è solo questione di tempo prima che attacchino la Regione Occidentale.”


“Il problema è che, nella seconda lettera, Petrov ha menzionato che i nemici potrebbero avere delle armi da fuoco,” Carter si accigliò. “Questo significa che hanno appreso la formula per ottenere la polvere da sparo?”


“La polvere di neve non è sconosciuta alla Chiesa e a Timothy, ma devono fare ancora molta strada prima che possano usarla senza problemi.” Il Principe picchiettò leggermente sul tavolo. “Quel che mi turba è che Città di Confine è la città più vicina alla Fortezza, devono essere stati aiutati da più lontano. Ma anche con il supporto di una forza sconosciuta, come hanno guadagnato abbastanza fiducia da affrontare il Primo Esercito?”


“Forse perché siamo nei Mesi dei Demoni”, rispose Ascia d’Acciaio dopo aver riflettuto per un po’. “Vostra Altezza, sebbene l’ultima volta abbiate sconfitto i Cavalieri del Duca usando la potenza del Tuono, le nostre truppe invece non mostrarono delle abilità straordinarie nel combattimento. Ora con la neve a bloccare le strade e le bestie demoniache ad attaccare i confini, può sembrare il momento perfetto per attuare con successo una ribellione, inoltre ci vorranno almeno due mesi prima che abbiate le risorse per attaccare la Fortezza Longsong.”


“E sarò ostacolato dalle alte mura della città e dai potenti fucili?


“Si,” Ascia d’Acciaio non poté fare a meno di sorridere. “Hanno tutte le armi che possedete anche voi, oltre alle insormontabili mura della città e ai rinforzi di una forza sconosciuta, quindi hanno davvero delle buone possibilità di sconfiggervi ai piedi delle mura. Questo è probabilmente quel che credono.”


“Tuttavia sono completamente inconsapevoli del potere di Città di Confine.” Roland si alzò in piedi. “Ascia d’Acciaio!”


“A vostro servizio, Vostra Altezza!” Ascia d’Acciaio si mise immediatamente sull’attenti.


“Il Primo Esercito deve prepararsi immediatamente per una spedizione. Partiremo domattina.” Disse Roland con decisione. “Scegli cinquecento soldati. Porta sei artiglierie da campo. Sei incaricato di stabilire delle disposizioni specifiche.


“Si, Signore!” rispose Ascia d’Acciaio facendo il saluto militare.


Il numero dei soldati del Primo Esercito venne quadruplicato, passando dai suoi cinquecento soldati originari a duemiladuecento. I fucili a tamburo furono potenziati e la loro potenza di fuoco venne aumentata drasticamente. Inoltre l’efficienza del Primo Esercito nell’eseguire le istruzioni fu notevolmente raffinata grazie al perfezionamento del livello di addestramento dei soldati. Su comando, il personale avrebbe suddiviso le armi e i viveri in base al numero di soldati coinvolti nell’operazione e al numero di giorni. Il lavoro logistico per cinquecento persone sarebbe potuto essere completato in quasi un giorno. In confronto ai cavalieri e ai mercenari che necessitavano di settimane per prepararsi, l’esercito di Roland stava funzionando ad una velocità incredibile.


L’esercito si sarebbe diretto verso la città interna della Fortezza su undici piroscafi a vapore. Dopo aver iniziato la produzione in massa, un’imbarcazione con uno scafo rinforzato in cemento poteva essere realizzata in soli cinque giorni procedendo ad una velocità addirittura ridotta poiché il tutto era limitato dal numero delle persone che potevano lavorarci e dalla disponibilità dei motori a vapori.


“Carter!”


“A vostro servizio, Vostra Altezza,” disse il Capo Cavaliere alzando la testa.


“Rimarrai a Città di Confine.”


Immediatamente dal volto del Cavaliere scomparve il sorriso. “Co-cosa? No, Vostra Altezza. Come potete lasciarmi di nuovo indietro?”


“Siamo ancora durante i Mesi dei Demoni. Le bestie demoniache rappresentano una minaccia più grande della nobiltà.” disse Roland fermamente. “Difendi bene la città.”


Dopo che i due si furono ritirati, Roland sospirò, “Questa volta ho bisogno che le streghe vengano con me.”


“Ti seguirò ovunque vada,” disse Usignolo con un sorriso.


Considerando che il loro avversario avrebbe potuto essere la Chiesa, Roland sapeva che solo le streghe avrebbero potuto contrastare efficacemente l’attacco delle Streghe Pure senza dover usare le Pietre Divine della Vendetta. Dopo aver valutato tutte le sue opzioni, Roland aveva deciso di farsi accompagnare dalle streghe: Fulmine, Maggie, Sylvie, Nana, Lily e Usignolo. Se aggiungessi alla lista anche le tre streghe da combattimento dell’Isola Dormiente, sarebbe veramente difficile per le Streghe Pure sconfiggerci.


Roland stava alla finestra a guardare le montagne e le pianure innevate.


Se considerassi la Catena Montuosa Invalicabile come le mura della città della Fortezza, allora anche la Terra Barbarica al nord è dominio delle quattro Famiglie, un territorio fuori dalla portata del mio potere. Le Famiglie Elk, Wild Rose, Maple e Wolf … per oltre un decennio si sono gestite da sole sulle loro terre, creandosi delle loro leggi e delle proprie tradizioni, infatti persino Ryan, il Signore della Regione Occidentale, interferiva raramente con i loro affari, rifletté Roland. Il Principe aveva intenzione di dividere lentamente questi territori aristocratici ed annetterli uno a uno dopo aver costruito la nuova città, ma la ribellione gli aveva dato una nuova opportunità: inglobare le vaste terre e la popolazione della Fortezza con un unico colpo.


Questa volta non aveva intenzione di lasciarsi scappare i nobili.






Aki






 Erialis Vi ricordiamo come sempre il nostro patreon,..Sosteneteci graziiieeee 




                                


                                



