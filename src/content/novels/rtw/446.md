---
title: Capitolo 446: Ecco che arriva la Bestia Gigante
pubDate: 2025-08-07T11:30:06.753Z
tags:
    - rtw
---






 


La Fortezza Longsong era divisa in due da un ramo del Fiume Acqua Rossa; l’area residenziale era posta ad ovest e i vasti campi agricoli ad est.


A differenza delle altre grandi città, che erano situate nelle periferie dei terreni agricoli, le imponenti mura cittadine della Fortezza circondavano sia l’area residenziale che una porzione dei terreni agricoli. Erano state costruite per difendersi dagli esseri umani, e non dalle bestie demoniache. Tuttavia, anche se la città fosse stata sotto assedio, la Fortezza sarebbe rimasta ugualmente prospera e capace di provvedere al suo popolo.


Pertanto, le mura esterne della Fortezza Longsong erano divise dove il fiume divideva le due sezioni della città. In mezzo alla frattura nelle mura erano appese parecchie catene enormi, larghe come il braccio di un uomo. Se un nemico avesse deciso di attaccare dal fiume, le corde di canapa che trattenevano le pesanti catene sarebbero state tagliate, facendole schiantare sull’acqua per fermare i nemici in basso.


Fortunatamente, il terreno interno della Regione Occidentale era stato attaccato raramente da delle flotte. Dunque, quelle funi non erano state utilizzate quasi mai, e non lo sarebbero state nemmeno stavolta. Uscendo al largo, la flotta di Roland si spinse attraverso una tempesta. Verso sera, riuscirono a vedere il profilo della fortezza in lontananza. Si potevano scorgere fili del fuoco segnalatore sopra la città mentre squarciavano il cielo che andava scurendosi.


“I nemici hanno già raggiunto il Castello del Signore e delle milizie stanno combattendo contro le guardie alla porta nord delle mura cittadine. A quanto pare non riusciranno a reggere oltre.” Fulmine, che aveva verificato scrupolosamente la situazione nella città, continuava a fare il suo dettagliato rapporto al Principe. “Circa 200 persone stanno attaccando il Castello. La prima serie di attacchi ha fallito. I nemici hanno delle armi simili ai nostri acciarini, ma hanno un aspetto completamente diverso.”


“Petrov sta bene?” domandò Roland, preoccupato. Attualmente, a Roland importava più dell’incolumità del suo rappresentante.


“Sta bene, a parte l’essere un po’ spaventato. Ma… “


“Ma cosa?”


“La sua famiglia è stata uccisa,” rispose Fulmine, con degli spasmi alla bocca. “Sua Eccellenza Petrov aveva avvertito suo padre e gli aveva chiesto di raggiungere il Castello. Tuttavia, gli altri suoi famigliari sono stati presi in ostaggio, inclusa la Contessa. Sono stati trattenuti dalle quattro famiglie in cambio della resa e successivamente sono stati giustiziati uno dopo l’altro.” La ragazzina fece una piccola pausa prima di continuare, “Ho colto un’opportunità per volare al Castello e dirgli che sareste arrivato presto e lui ha avuto una sola richiesta”.


Roland annuì e chiese: “Di cosa si tratta?”


“Occhio per occhio.”


Esisteva una regola non scritta tra i nobili, secondo il quale le persone a cui era stato conferito un titolo erano dispensate dall’essere assassinate in caso di battaglia. Nel caso della famiglia del Conte Honeysuckle, alla maggior parte dei suoi cari era stato conferito il cavalierato. Tuttavia, le quattro famiglie avevano tradito questa regola. Non solo avevano odiato la Famiglia Honeysuckle per via dei vantaggi derivati dal favore di Roland, ma avevano anche seguito un nuovo potere politico.


Alla luce di quanto esposto, Roland era quasi certo che il potere dietro di loro fosse il nuovo re, Timothy Wimbledon. Adesso aveva realizzato che non c’era spazio per la pietà e che avrebbe dovuto schiacciarli. Sostenere il re e giustiziare i ribelli era molto diverso dall’aiutare la Chiesa a massacrare i nobili. Il Principe lanciò un’occhiata verso la Fortezza e diede freddamente l’ordine, “Andate direttamente in città e prendete il molo!”


*******************


Ayt sentì rumore di passi sotto le mura cittadine.


Sollevò l’acciarino come intontito, puntandolo verso lo scuro buco sottostante. Quella era l’unica via per arrampicarsi sulle mura dall’interno. C’erano state numerose serie di attacchi da quando i nemici avevano conquistato la porta della città, ma non erano ancora riusciti ad impadronirsi della parte settentrionale delle mura cittadine.


La battaglia era cominciata il giorno precedente a mezzogiorno e non era ancora cessata. Non si aspettava di dover rimanere al gelo, sotto il freddo pungente, per così tanto tempo. Dopo aver visto i suoi compagni di supporto cadere in delle pozze di sangue uno dopo l’altro, la sola cosa su cui riusciva a concentrarsi era il combattere.


“Stanno arrivando di nuovo?” Vedendo comparire un’arma dalla lunga canna accanto a lui, Ayt inclinò la testa di lato e scoprì che si trattava del capo della sua unità, Bronzehill.


“Li ho sentiti,” replicò debolmente Ayt, “ma non ho idea di quanti ce ne siano nell’oscurità.”


“Nemmeno loro sanno quanti di noi sono rimasti,” lo confortò Bronzehill.


“Quindi… quanti ne sono rimasti?”


Bronzehill rispose dopo un momento d’esitazione, “Solo cinque. Raven ha appena esalato il suo ultimo respiro.”


“E noi probabilmente non vedremo la luce del sole domani,” disse Ayt amareggiato. Dopo le iniziali sensazioni di paura e panico, era diventato insensibile. Era stata quest’esperienza ad aiutarlo finalmente a capire a cosa si riferisse il suo istruttore quando diceva: “Solamente una vera battaglia farà velocemente di te un uomo.” Tuttavia, questo non migliorava la situazione attuale. Fuori dalle tre unità, erano rimaste solo cinque persone. Anche se i nemici non avessero recuperato le mura, loro sarebbero probabilmente morti di fame per l’esposizione al freddo. “Possiamo ancora arrenderci?”


“Arrenderci?” sbuffò Bronzehill. “Non hai sentito cosa stavano gridando? ‘Uccidete i ribelli!’ Davanti a noi non c’è altro che la morte. Faremmo meglio a farne fuori il più possibile finché possiamo.”


Ayt sapeva che il capo dell’unità aveva ragione. Molti soldati catturati, appartenenti al Secondo Esercito, erano stati decapitati. Non erano nobili, e nessuno avrebbe pagato un riscatto. Ma… odiava semplicemente l’idea di dover morire lassù.


L’istruttore aveva raccontato loro quanto fosse felice la vita a Città di Confine e aveva promesso che, una volta passati i Mesi dei Demoni, i soldati che si fossero distinti nel Secondo Esercito sarebbero stati trasferiti al Primo Esercito e avrebbero ricevuto degli alloggi gratis lì. A Città di Confine c’era cibo in abbondanza, così come l’acqua corrente e un sistema di riscaldamento che poteva scaldare un’intera stanza senza combustione…


Lui voleva sopravvivere e vedere le cose straordinarie descritte dal suo istruttore.


“Eccoli che arrivano!” gridò Bronzehill all’improvviso, mentre premeva il grilletto. Nel bagliore dello scoppio, Ayt poté vedere rivelata la figura del nemico nell’oscurità. Sei o sette persone erano sbucate lentamente dal nulla lungo le mura, con in mano i loro scudi. Aveva colto perfino un barlume di terrore nei loro occhi.


Il capo unità aveva mancato il suo bersaglio, fortunatamente stava già puntando l’arma nella giusta direzione.


Mirò all’effimera figura e fece fuoco nuovamente.


Ci fu il rumore ovattato di un proiettile che colpisce uno scudo di legno, e poi un grido, seguito dal rumore di un oggetto pesante che rotola giù dalle scale. Rendendosi conto di essere stati esposti, il resto dei nemici si precipitò verso l’apertura in maniera sconsiderata.


Bronzehill stava faticando a ricaricare la sua arma, ma le sue mani congelate impedivano il processo, rallentandolo considerevolmente. Ayt tornò indietro dall’apertura e palpò freneticamente la sua sacca di polvere da sparo. Il suo cuore sprofondò quando la trovò vuota e realizzò di averla usata tutta.


Stando al suo addestramento, ora era il momento di usare le baionette.


Tirò fuori la baionetta e si sforzò di fissare la lama alla parte anteriore della sua arma. Stringendo i denti per la frustrazione, riuscì finalmente ad inserirla e a sollevarla appena in tempo, poiché il nemico superò la voragine e si avventò su di lui.


Sparando istantaneamente, Bronzehill abbattè il primo uomo, ma un altro gli si avvicinò alle calcagna e gli fece scorrere una spada nel petto.


Ayt rimase sbalordito ed il suo addestramento prese il sopravvento. Spinse meccanicamente e la sua baionetta senza però ottenere effetto, colpendo solamente lo scudo del nemico. L’avversario lo buttò facilmente a terra, disarmandolo completamente.


Sto davvero per morire qui?


Volse lo sguardo al cielo notturno in preda alla disperazione e notò una figura scura sopra di lui.


Normalmente non si sarebbe accorto di qualcosa di così nero contro il cielo color inchiostro di quella notte, ma l’ombra era vicina e continuava ad avvicinarsi rapidamente. Precipitò su di lui come una tenda fatta di cielo notturno che cade.


Gli occhi di Ayt si gonfiarono quando l’ombra diventò più definita e realizzò che si trattava di una bestia!


Quella era una bestia che poteva essere trovata solo negli incubi. La sua enorme bocca cremisi era spalancata, la sua testa era più grande di quella di un toro, e le sue grandi ali coprivano quasi l’intera lunghezza delle mura cittadine.


La bestia gigante discese proprio dinnanzi a Ayt, schiacciando i nemici che emergevano proprio dall’apertura.


“Ow… Ow…!”


Rilasciò un fragoroso grugnito, abbastanza forte da svegliare i morti!






Haru


 






 Erialis  trovare delle immagini che possano somigliare alla descrizione delle navi da guerra di Roland è stata un'impresa. Spero che possa aiutarvi a capire come erano fatte. La prima Immagine riguarda un battello a vapore sul fiume Mississipi, fra i vari battelli uno dei più famosi fu la Mayflower. I disegni rendono abbastanza la forma ma vi invito a prendere visione anche di questo modellino,, sicuramente chi ama i film storici le avrà già viste.
                                


                                



