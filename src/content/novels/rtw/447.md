---
title: Capitolo 447- Il Mietitore
pubDate: 2025-08-07T11:37:50.988Z
tags:
    - rtw
---














Ayt era paralizzato dalla paura. Fissava impotente la bestia, che a sua volta si era voltata ad osservarlo. Poteva vedere chiaramente del muco sgocciolare dalle sue zanne beige.


“Rilassati. Non ho intenzione di mangiarti.” La bestia parlava la lingua degli umani con voce torbida, che lo aveva spaventato abbastanza da farlo urlare.


Si stupì nuovamente quando vide una ragazza saltare giù dalla schiena della bestia. Camminò verso Bronzehill, lo fece girare e lo controllò. “Ѐ vivo. Maggie, portalo da Nana” disse alla bestia.


“Ow!” l’animale sembrava capire quello che gli era stato detto. Afferrò Bronzehill con le zanne e si rimise in volo. L’agitare delle sue ali muoveva l’aria, dando vita a dei venti forti che non permettevano ad Ayt di aprire gli occhi. Quando finalmente il vento e la neve si fermarono, diede un’occhiata alle mura cittadine ma non vide nient’altro – come se tutto ciò che era successo fosse stato solamente un sogno.


“No, non è un sogno… Quella ragazza è ancora qui!” pensò lui.


Aveva visto la sua figura nell’oscurità. Apparentemente non c’era luce in giro, ma le sue pupille stavano emettendo degli strani bagliori dorati, come le stelle nel cielo.


“Tu… Tu sei…”


“Sono venuta ad aiutarti” replicò la ragazza, lasciandolo senza parole.


“C-Cosa?” Ayt lo credeva meno credibile di un sogno. “Sei qui per aiutarmi?”


“Sì. Sua Altezza Roland mi ha mandata qui.” Si accovacciò, estrasse una lunga spada dai cadaveri che erano stati schiacciati e la fece oscillare, ignorando completamente il fatto che fosse ricoperta di carne e sangue.


Ayt venne sopraffatto da una sensazione di nausea. Ebbe i conati due volte, ma non vomitò niente eccetto la bile. E proprio in quel momento, fuori dalle mura cittadine, un grido di battaglia risuonò nuovamente. La bestia aveva appena terrorizzato i nemici – ma ora che se ne era andata, e che loro non avevano idea di cosa fosse successo in cima alle mura, iniziarono nuovamente ad agitarsi.


“Con ‘Sua Altezza’… ti riferisci al Principe di Città di Confine?” sussultò lui dopo essersi ripulito la bocca.


“Esiste un altro Roland a parte lui?” chiese la ragazza dai capelli corvini, mentre iniziava a tirar fuori un’altra arma da un cadavere. Ayt spostò immediatamente lo sguardo da lei.


“Ma Città di Confine dista circa tre giorni di viaggio da qui… Come ha fatto Sua Altezza a venire a sapere della ribellione dei nobili così velocemente?” Ayt deglutì con difficoltà e continuò: “e la bestia poco fa…”


“Non è una bestia, ma una strega che è venuta qui per salvarti.” La sua voce diventò fredda. “Non ho tempo per rispondere a tutte le tue domande. Stai zitto.”


Visto che stavolta non c’erano acciarini a bloccarli, i nemici raggiunsero facilmente la cima delle mura. Quando le torce illuminarono nuovamente il luogo, rimasero sorpresi di vedere solamente una ragazza davanti a loro.


Una risata malevola ruppe subito il silenzio.


Ayt comprese immediatamente il significato di quel riso.


“Restate vigili. Non date loro l’occasione di giocarci qualche brutto scherzo.”


“Non preoccupatevi, mio Signore. Ce ne occuperemo noi, ma più tardi…”


“Quando avrò finito, lascerò lei a te.”


“Hey… per me va bene.”


“V-Veloce torna indietro da me!” Ayt faticò a tirarsi su, ma quello che accadde dopo lo sbalordì.


Una luce argentata si abbatté su di loro e la risata si spense repentinamente.


Il leader dei nemici venne squarciato in due dalla lunga spada. Il suo scudo e la sua armatura non poterono proprio fermarla. Di fatto, non era riuscito nemmeno a vedere il colpo inferto dalla ragazza.


I sorrisi di tutti gli altri si congelarono quando videro i due pezzi del suo corpo cadere a terra, con il sangue sgorgare dalle ferite.


Tuttavia, quello era solo l’inizio.


La ragazza dai capelli corvini fece un passo avanti e ripulì la sua spada. Ayt udì il rumore di carne raschiata e ossa rotte, prima di riuscire a vedere con chiarezza i movimenti di lei.


I tre uomini non ebbero il tempo di reagire perciò i loro stomaci vennero squarciati.


I loro intestini fuoriuscirono insieme al sangue e si sparsero sul terreno.


“Tu…” Ayt aprì un po’ la sua bocca ma non seppe che cosa dire.


La ragazza lo guardò di rimando e disse: “Vai a cercare i tuoi compagni di battaglia superstiti e radunali in cima alle mura. Qualcuno verrà a prendervi più tardi.” Con quelle parole, saltò direttamente giù dalle mura della città.


“La mura cittadine sono alte 30 piedi (1)!” Sopportò il dolore, annaspò per arrampicarsi sul bordo delle mura e guardò giù. Vide la calca sottostante trasformarsi in un tritacarne. La ragazza uccideva ovunque andasse. Si gettò liberamente tra la folla, muovendo l’arma nella sua mano senza intoppi. Abbatté con facilità tutti i nemici che osavano stare davanti a lei, come se stesse mietendo il grano.


Il nemico collassò in meno di un quarto d’ora.


Non avevano mai visto un rivale così feroce, più veloce di un lupo delle nevi e più forte di un orso bruno. Affrontando la sua spada, nessuno poteva reagire, schivare o combattere. I nobiluomini si ritirarono in fretta e l’assedio fu estinto semplicemente da una sola persona.


Seguì fino in fondo la folla in fuga, lasciando una scia di sangue dietro di sé. A quella vista, Ayt cadde a terra e la sua schiena si impregnò di sudore freddo.


Ѐ una strega?


Beh. Qualsiasi cosa sia… sono sopravvissuto!


*******************


Il Castello della Fortezza era saldamente assediato dalle armate delle quattro famiglie. Una dozzina di roghi intorno al castello illuminavano intensamente il posto.


Dopo un giorno e una notte di combattimenti, il secondo piano del Castello era già stato conquistato. Adesso gli Honeysuckles si erano ritirati sulla sua cima e stavano sicuramente soffrendo la fame e la paura lassù.


Jacques Medde osservò quell’imponente Castello del Signore e cominciò a sentirsi su di giri.


Dopo la morte di suo padre, aveva percorso tutto il viaggio di ritorno verso il territorio da Città del Re solo per ereditare il titolo di Conte, ma adesso gli si era presentata un’opportunità perfino migliore.


Nella lettera segreta, Timothy aveva menzionato il fatto che lui avrebbe potuto impadronirsi della Fortezza Longsong per Città del Re, l’esercito del Re sarebbe arrivato lì quando la neve si sarebbe sciolta per sconfiggere il Re ribelle, Roland Wimbledon. Una volta eliminato il Re ribelle, Timothy gli avrebbe probabilmente lasciato governare la Regione Occidentale.


Insieme al territorio del Conte Honeysuckle, Jacques sarebbe entrato in possesso sia della terra che del titolo di Duca.


Duca Medde. Che nome meraviglioso!


Questo Castello diventerebbe anche la mia residenza.


“Mio Signore, il sesto plotone è tornato,” riportò un cavaliere, “e hanno detto di aver sentito molti meno rumori di acciarino da parte del nemico. Ѐ il momento di inviare lì i plotoni dalle armature di ferro?”


Jacques Medde annuì e rispose: “Vai e sistema tutto.”


I plotoni dalle armature di ferro erano stati elaborati appositamente per combattere contro gli acciarini. Durante il combattimento, tre o quattro soldati formavano un team – due di loro tenevano degli scudi di legno con diversi strati di rivestimento in ferro, gradi abbastanza per dare copertura al team, e con fori per permettere loro di sparare. Ovviamente, quegli spessi scudi rivestiti in ferro avevano anche un punto debole. Visto che erano difficili da trasportare e tutto il team doveva muoversi lentamente, sarebbero diventati facilmente dei bersagli per i loro nemici.


“Fortunatamente, gli Honeysuckles non riusciranno a resistere ancora per molto.” Sogghignò Jacques silenziosamente. “Hanno reagito in maniera inaspettatamente veloce e ritirato parte dei loro soldati e cavalieri al Castello prima dell’arrivo degli eserciti delle quattro famiglie, e possedevano solamente quasi un centinaio di uomini. Ѐ impossibile per loro combattere una battaglia lunga e difficile.


Probabilmente ci vorranno parecchi giorni prima che il Principe Roland riceva la notizia.


Se inviassi la testa di Petrov come regalo per Roland Wimbledon, che reazione avrebbe?”






Haru






 Erialis (1) Si parla di 30 piedi ebbene corrispondono a 9,14 metri. 




                                


                                



