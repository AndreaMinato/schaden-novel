---
title: Capitolo 449: Il corso della guerra
pubDate: 2025-08-07T11:30:06.754Z
tags:
    - rtw
---










Quando Roland entrò nel Castello in disordine, Petrov e il Conte Hull erano prostrati su un ginocchio al centro della sala in attesa del suo arrivo.


Tutti i corpi erano stati rimossi dal pavimento, ma l’odore del sangue persisteva. Frammenti di mobili rotti e armi potevano essere visti dovunque; riusciva quasi ad immaginare le scene delle uccisioni tra le due fazioni nella battaglia per il Castello.


“Alzati.” Roland camminò verso Petrov, chinandosi per afferrargli le spalle.


“Sì,” disse Petrov con voce strozzata, “Vostra Altezza, finalmente siete qui.”


“Hai fatto un ottimo lavoro,” disse Roland con voce grave, “le quattro grandi famiglie la pagheranno cara per questo, e gli assassini saranno giustiziati.”


“Non ho sorvegliato bene la Fortezza Longsong…”


“Hai fatto del tuo meglio. Non è colpa tua.” Sospirò Roland. Petrov non era un condottiero. Questo era evidente dalla presa della città precedente da parte della cavalleria leggera e dalla ribellione dei nobili di questa volta. Era bravo a gestire il territorio, proficuo nei commerci, e abile nel cogliere le opportunità, ma non era macchiavellico. Sicuramente non era esperto nel combattere e nel complottare. Se non fosse stato per il Secondo Esercito che era stanziato nel Castello secondo la procedura d’emergenza, non sarebbe riuscito a resistere per più di due giorni.


Tuttavia, questo non significava che Petrov Hull non fosse un buon gestore. Se non era bravo in guerra, avrebbe dovuto essere assegnato ad un territorio senza guerra. Roland preferiva operatori con una mente dotata per gli affari piuttosto che con talento nel combattere.


“Credo che debba esserci stata un’induzione a questa ribellione,” Roland guardò tutti coloro che lo circondavano. “Questa è una congiura vera e propria. Il nemico vuole sovvertire l’ordine della Regione Occidentale per ottenere benefici che non gli appartengono.”


La scena si ammutolì. Tutti, compresi sia i soldati armati del Primo Esercito e i cavalieri feriti dietro Petrov, avevano gli sguardi fissi su Sua Altezza.


“Hanno commesso un reato, assassinando i nobili e uccidendo i civili. Dopo la guerra, vedremo che molta gente ha perso le proprie famiglie, e molte case saranno state saccheggiate. Ma la loro congiura non ha avuto successo alla fine. E’ stata la vostra irremovibile resistenza che ha impedito che la Fortezza finisse in una tragedia più grande. Le vostre azioni sono state eroiche e la vostra forza di volontà lodevole!”


I cavalieri sollevarono il petto leggermente senza rendersene conto.


“Tuttavia, la guerra non è ancora finita. Questi ribelli stanno fuggendo nel panico, ed è il momento per noi per perseguire la vendetta! Giuro che non importa dove si stiano nascondendo i nemici, non sfuggiranno all’imminente processo, che sia nei territori delle quattro famiglie… o a Città del Re!” Roland s’interruppe e disse categoricamente, “Anche i colpevoli che hanno provocato la ribellione saranno certamente puniti! Il sangue che avete versato… non resterà invano!”


“Lunga vita a Sua Altezza!” Petrov e il Conte Hull s’inchinarono ancora una volta.


“Lunga vita a Sua Altezza!” anche i cavalieri sopravvissuti e i soldati del Secondo Esercito iniziarono a inchinarsi.


Presto, ognuno s’inchinò su un ginocchio solo con la parte superiore del corpo eretta, la mano destra sul petto, urlando all’unisono il motto.


“Lunga vita a Sua Altezza!”


…


Dopo aver confortato le persone sulla scena, Roland convocò Petrov, Van’er, Brian e Ascia d’Acciaio nello studio al terzo piano del Castello, che era l’unico posto a non essere stato invaso. Tutti i mobili erano praticamente intatti. Roland sapeva che avrebbe probabilmente dovuto trascorrere i prossimi pochi giorni lì.


La prima cosa che doveva fare era comprendere la situazione riguardante il campo di battaglia all’interno della città. Guardò Ascia d’Acciaio, e quest’ultimo fece rapporto immediatamente, “Le streghe hanno ripreso la porta nord e la porta est che prima erano occupate dalle quattro famiglie. Il Primo Esercito sta eliminando i ribelli all’interno della città sotto la guida della signorina Sylvie. L’ordine della città dovrebbe essere ripristinato entro domattina.”


“E per quanto riguarda i feriti?”


“Finora sono state ferite in totale sei persone, tutte provenienti dal battaglione coi fucili, ma sono stati curati e guariti dalla signorina Nana.”


“Per quanto riguarda il Secondo Esercito? Sono stati contati?”


“Non ancora… Ma stando alle ultime notizie, ci sono più feriti.” Brian esitò. “Entrambi i plotoni mandati a difendere le mura cittadine sono stati sconfitti, e finora non sono stati radunati. Sui cinquanta soldati mandati a difendere il Castello, undici sono stati uccisi, e quasi nessuno dei soldati di pattuglia sulle mura cittadine è sopravvissuto.”


Roland annuì. La militanza di quest’epoca non era tanto avanzata, facendo sì che cento persone resistessero due giorni. La fazione difensiva tendeva ad avere i vantaggi maggiori, specialmente quando al nemico mancavano armi d’assalto efficaci. Se l’altra fazione non avesse usato armi da fuoco, il Castello del Signore non sarebbe stato penetrato solo con i mercenari e le guardie in carne ed ossa. Questo era stato preso pienamente in considerazione durante la progettazione di questo edificio per prevenire un attacco nemico.


Pensando ciò, diede ordini ad Ascia d’Acciaio, “Fammi vedere qualche arma da fuoco dei nemici.”


Roland era davvero preoccupato per le nuove armi di quell’epoca. Sebbene ci si aspettasse sin dalla nascita della polvere di neve che prima o poi quel giorno sarebbe arrivato, la velocità di sviluppo di Timothy lo sorprendeva veramente.


Ascia d’Acciaio eseguì velocemente l’ordine. Solo molti minuti dopo, alcune armi simili a tubi di diversa lunghezza e forma vennero trasportate nello studio dai soldati.


Dopo aver visto gli oggetti reali, Roland capì subito perché i nemici erano riusciti a costruire delle armi in un tempo piuttosto breve.


Questi lunghi tubi non potevano essere definiti acciarini poiché non avevano un grilletto o un dispositivo di percussione, e non erano altro che dei tubi metallici con un buco a ciascuna estremità. Ad un’estremità era più profondo per caricare la polvere da sparo e i proiettili e aveva un buco sottile come un ago alla fine per l’accensione.  L’altro capo era meno profondo e poteva essere utilizzato come manico dopo averci inserito un bastoncino di bambù o un palo di legno.


In quanto a struttura, era molto simile a un prototipo per arma da fuoco.


Il procedimento per caricare quell’arma da fuoco primitiva era lo stesso dell’acciarino, ma il lancio era più problematico. Era necessario che chi lo utilizzava reggesse il palo di legno sotto l’ascella e accendesse la polvere da sparo con la mano dall’altro lato. A causa del limite imposto dalla posizione di ricarica, era impossibile mirare accuratamente e si poteva solo puntare dritto davanti a sè quando si sparava.


Ma era comunque senza dubbio un’arma da fuoco. Mettendo da parte tutti gli inconvenienti, il principio di lancio era identico a quello dell’acciarino. La canna e il proiettile erano quasi gli stessi di quest’ultimo, quindi la potenza era di gran lunga maggiore a quella dei colpi di balestra. Se colpita, l’armatura dei cavalieri non avrebbe resistito all’attacco.


Gli sforzi di Timothy sulla personalizzazione potevano essere palesemente notati dall’aspetto unico di ciascuna arma da fuoco. Alcune erano fatte di acciaio laminato con chiare tracce di colpi sulla canna, mentre altre erano fatte di rame sagomato e apparivano lisce. Considerando che stavano semplicemente testando dei prodotti per aiutare le quattro famiglie, l’arma da fuoco usata dallo stesso Timothy doveva essere migliore.


Tuttavia… anche la migliore arma da fuoco era a stento un’arma da fuoco.


Città del Re non aveva nessuna probabilità di vittoria non appena fosse cominciato l’attacco primaverile. Non sarebbero stati in grado di affrontare l’esercito della Regione Occidentale armato di fucili a tamburo, fucili a otturatore girevole-scorrevole (1) e mitragliatrici pesanti (2).


Roland rivolse nuovamente lo sguardo ai quattro e disse, “Il Primo Esercito riprenderà i territori suburbani della Fortezza Longsong uno ad uno da domani in poi. Qualunque nobile opponga resistenza potrà essere ucciso sul posto. Spero che l’intera Regione Occidentale possa essere unificata dopo questa settimana.”


“Sì, Vostra Altezza!” risposero i quattro all’unisono.


Meiling
• https://it.wikipedia.org/wiki/Fucile_a_otturatore_girevole-scorrevole
• https://it.wikipedia.org/wiki/Mitragliatrice_pesante










                                


                                



