---
title: Capitolo 450: Vecchi Amici
pubDate: 2025-08-07T11:30:06.754Z
tags:
    - rtw
---










Rene Meddle era stato segregato nel seminterrato della villa di Elk per due settimane.


Credeva che sarebbe riuscito a fermare Jacques, ma non si aspettava che suo fratello più anziano avrebbe fatto la prima mossa.


“Ecco il pranzo. Godetevelo.” Sean, l’assistente dal viso oblungo, aveva portato un piatto di poltiglia nella cella. Il Contenuto sembrava appena un pugnetto di fiocchi d’avena e verdure.


“Liberami, idiota!” Rene lanciò il cibo a terra. Afferrando le sbarre della cella gridò, “Anche Jacques è un fesso. Non ha idea di cosa sta facendo. Non è troppo tardi per lasciarmi andare!”


L’assistente scosse la testa con rincrescimento, prese un fazzoletto e si pulì le scarpe. “Se fossi in voi, mangerei il cibo invece di sprecarlo. Il Conte mi ha detto di portarvi il cibo una volta al giorno per tutta la settimana, per farvi risparmiare un po’ di energie.”


“Dannazione. Non hai sentito quello che ti ho detto?” Rene esplose con il suo linguaggio acceso. “Non mi importa del pranzo. Se Jacques non si fermerà, distruggerà la Famiglia Elk. Nel nome di mio padre, apri questa gabbia!”


Sembrava che in fondo l’assistente fosse stato commosso dalle parole di Rene. Se ne stava andando quando si fermò. “Vostro padre? Penso che se fosse ancora vivo, vi avrebbe cacciato da questa casa.” Si girò e guardò Rene, senza alcuna espressione. “Signore, sembra che vi siate dimenticato che è stato Roland Wimbledon ad uccidere il Conte della Famiglia Elk. Al contrario, la Famiglia Honeysuckle non si è soltanto unita al fianco del Principe Roland, ma lo ha anche aiutato a reprimere le altre quattro famiglie. In questo momento, vostro fratello maggiore sta cercando di porre rimedio a questo errore, e ciò vi spaventa a morte. Come potete dire di essere un cavaliere comportandovi in questo modo?”


“Non sta a te giudicare se sono un cavaliere oppure no” disse Rene furioso. “Negli ultimi tre anni, mentre io stavo combattendo le bestie demoniache sulla linea difensiva di Hermes, Jacques era impegnato a bere vino e a godere della compagnia delle donne della Città del Re. Credi che sia stato segno di coraggio l’attacco alla Famiglia Honeysuckle?  Non essere ridicolo. È solo accecato dal profitto!”


Sean sospirò. “Anche se voi siete il fratello minore di MonSignore Jacques, dovreste mostrargli rispetto. Dopotutto, lui è sia il Conte che il capo della Famiglia Elk.”


Detto ciò, l’assistente ignorò Rene e lasciò il seminterrato percorrendo le scale. Quando chiuse la porta, ritornò il silenzio.


“Dannazione!”


Il secondogenito della Famiglia Elk batté con forza il pugno a terra.


Dall’inizio dell’inverno, Jacques aveva iniziato a far visita alle altre famiglie più spesso. Rene non vi aveva prestato attenzione all’inizio, in fondo non gli interessava la gestione della sua famiglia. Oltretutto, quando era stato preso come ostaggio da Sua Altezza la prima volta, Jacques si era rifiutato di pagare il riscatto, era stato Petrov ad aiutarlo per il rilascio. Da allora, la relazione tra i due fratelli si era raffreddata fino a congelarsi. Tuttavia, Rene non aveva pianificato di combattere contro suo fratello su chi doveva essere il capo della Casata. Quando aveva sentito le novità riguardo la costruzione di Città di Confine, aveva addirittura considerato di andare in città ed aiutare il Principe Roland diventando un cavaliere della guardia ufficiale. Poco tempo dopo, però, le cose erano cambiate: durante un banchetto alla villa degli Elk, Rene aveva sentito che le quattro famiglie stavano pianificando di unirsi e combattere assieme contro la Fortezza Longsong.


Quella notte, Rene era andato di corsa nello studio di Jacques e lo aveva affrontato, ma lui non ne fu felice e lo buttò fuori. Dopo averci pensato tutta la notte, Rene aveva deciso di comunicare a Petrov le novità e di condurre i suoi agenti per fermare Jacques. Inaspettatamente, il fratello aveva avvelenato la sua colazione: al suo risveglio, Rene si trovava in prigione.


Da allora, nonostante le urla e le minacce, non era riuscito ad incontrare Jacques. Ogni giorno poteva giudicare l’ora in base alla luminosità delle persiane nell’angolo del seminterrato, e l’unica persona che aveva visto era stato l’assistente di Jacques.


“Grrrr...”


Sentendo il brontolio provenire dalla sua pancia, si rese conto di essere affamato.


Dopo aver dato uno sguardo al cibo sparso sul pavimento, Rene girò la testa e si stese su una pila di fieno a terra. “Meglio dormire... Non sentirò la fame una volta addormentato.”


Quando chiuse gli occhi, una serie di passi risuonarono nel seminterrato.


“Che sia.... Jacques?” si tirò subito in piedi e corse alle sbarre. Con l’aiuto della fioca luce della persiana, vene una piccola e magra figura. Ovviamente non poteva essere l’arrogante Conte.


“Fratello, tutto ok?” Quando la persona arrivò di fronte alla cella, capì che era Aurelia, la terza figlia della Famiglia Elk.


“Come hai fatto ad entrare?”


“Jacques non era nei paraggi e quei servi non potevano fermarmi.” Aurelia vide i fiocchi d’avena per terra disse incredula “è questo quello che ti danno da mangiare? È oltraggioso! Aspetta un attimo. Dirò alle cucine che ti preparino qualcosa.”


“Jacques non è a casa?” Quello che aveva detto la sorella aveva improvvisamente si rattristò Rene tanto che quasi si dimenticò di aver fame. “Dove è andato?”


“Non ne ho idea... se ne è andato due giorni fa” Aurelia scosse la testa aggiungendo “insieme alla maggior parte delle guardie. Non sarei riuscita a venire qui altrimenti.”


“Dannazione!” Rene era deluso. “Jacques se ne è andato due giorni fa quindi oggi è il terzo giorno – anche se uscissi ora, temo sarebbe troppo tardi.”


“Fratello, ho sentito che Jacques stava cercando di danneggiare la Famiglia Honeysuckle... è vero?” Aurelia sembrava spaventata. “Starà bene il Signore Petrov?”


Vero... Aurelia aveva sempre avuto una cotta per Petrov Hull. Sebbene abbia cercato di farli mettere insieme, pare che lui avesse qualcun’altra per la testa. Ora come ora non potrei fare nulla. Rene si appoggiò alle sbarre e si sedette per terra, debole. Conosceva Jacques fin troppo ben. Jacques non mostrerà pietà per la Famiglia Hull, e ciò provocherà la vendetta del Principe Roland su tutta la Regione Occidentale.


“Jacques ha passato troppo tempo a Città del Re, perciò non ha idea in che cosa si sta cacciando..” Rene chiuse gli occhi. Non riusciva a smettere di pensare al giorno in cui lui e la sua armata attaccarono Città di Confine – continuava a vedere i fuochi divampare di fronte ai suoi occhi, e a sentire il tuonare degli spari nelle orecchie senza sosta; i cavalieri delle prime file sembravano scontrarsi contro un muro invisibile; le loro abilità, ottenute attraverso lunghi anni di allenamento, e il coraggio di combattere per l’onore avevano perso ogni efficacia di fronte alle potenti armi nemiche.


Da quel momento in avanti, in Rene era scomparsa ogni intenzione di combattere contro Sua Altezza una volta per tutte.


Nessuno sarebbe stato in grado di sconfiggere le truppe di Sua Altezza – per lo meno nessun essere umano.


Ma quando Principe Roland saprà cosa sta succedendo alla Fortezza e deciderà di spazzar via tutta l’area, che senso avrà per la Famiglia Elk aver guadagnato molto? Stavolta.... il Principe Roland non lascerà andare le quattro Famiglie.


“Cosa succede, fratello?” Aurelia lo scosse, ma lui rimase immobile.


“La Famiglia Elk è fregata.”


In quel momento, dei ruggiti indistinti si percepirono attraverso lo spesso soffitto, e il pavimento iniziò a tremare. Sembrava come se la villa fosse stata colpita da qualcosa.


“E’ davvero quello che sto pensando?” Rene si guardò attorno e vide la sorella con la sua stessa espressione stupita.


Dopodiché si sentì un altro tuono, attutito, ma molto più distintamente, e una serie di altri rumori. Rene riusciva a sentire urla di panico dei servitori della sua famiglia provenire da qualche parte sopra alla sua testa.


“Che sia... L’armata del Principe Roland?” Rene era sconvolto “Come è possibile?”


“Cosa sta succedendo là fuori?” Aurelia si alzò. “Vado a controllare.”


“No.” Rene le afferrò la mano. “Non andare da nessuna parte. Aspetta qui.”


“Eh?”


“Ascoltami...” Rene deglutì, poi disse con voce stanca “Potrebbe essere pericoloso.”


Il frastuono si fermò per un po’. Alcuni minuti dopo, un plotone invase il seminterrato: indossavano uniformi marroni e tenevano in mano delle strane armi dal lungo manico. A Rene bastò uno sguardo per capire che erano le truppe di Roland.


Si sentì completamente senza speranza. Si aspettava una rivalsa da Sua Altezza, ma non così velocemente!


“O è forse un atto teatrale diretto dallo stesso Principe Roland?”


“Chi siete?! Come vi permettete di irrompere dentro alla villa del Conte!” Li interrogò Aurelia alzandosi in piedi.


Un uomo alto e forte si fece avanti. Aveva una faccia a punta e un’aura gelida attorno ai suoi occhi, sembrava appartenesse ad una razza aliena.


“Siete voi il secondogenito della Famiglia Elk, il Cavaliere Rene Medde?” chiese.


“Dato che sapete chi avete di fronte, voi... dovreste ritirarvi. Cosa avete intenzione di fare?” Disse Aurelia con la voce tremante, ma comunque ancora in piedi di fronte alle sbarre.


“Sono io! Non fatele del male, è innocente!”


Rene pensava che stava per dover sopportare la vista di qualcosa di terribile, invece l’uomo ignorò completamente Aurelia e ciò che disse dopo scioccò Rene.29


“Sono Ascia d’Acciaio, comandante della Prima Armata. Sua Altezza Roland mi ha chiesto di trovarvi.” Disse a voce bassa, “E di dirvi che Sig. Petrov vuole vedervi.”










Erre


