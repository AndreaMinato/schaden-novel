---
title: Capitolo 452- L'unificazione
pubDate: 2025-08-07T11:37:50.988Z
tags:
    - rtw
---






 


I nobili che si erano ribellati furono impotenti contro il Primo Esercito, in ogni scontro bastarono solo i primi colpi a determinare il vincitore. Il Primo Esercito non aveva nemmeno avuto bisogno di cambiare le cartucce prima che i loro nemici si disperdessero e iniziassero a scappare con la coda tra le gambe. Inoltre, di solito l’avversario non aveva nemmeno il tempo di opporre resistenza e al Primo Esercito non restava che inseguirli e catturarli.


Ascia d’Acciaio era entrato ogni giorno in un territorio diverso e aveva conquistato rapidamente le regioni governate dalle famiglie Elk, Wolf e Wild Rose. Tuttavia, quando le truppe raggiunsero il territorio della Famiglia Maple Leaf, iniziarono a rallentare.


Incontrarono infatti alcuni problemi imprevisti.


"Dannazione, non è diverso da una fortezza" Brian fissò il vicino castello del Conte e sputò rabbiosamente. "È protetto da un fossato!"


"Qualcuno è rimasto ferito negli ultimi attacchi?" chiese freddamente Ascia d’Acciaio.


"Due uomini sfortunati sono stati feriti, uno al braccio e l'altro alla schiena mentre si ritiravano, ma non sembrano gravi" disse Brian aggrottando le sopracciglia. "I soldati erano in grande svantaggio perché sparavano da terra verso l'alto, quindi anche se i nemici avevano solo archi e frecce, sono comunque riusciti a tenerci testa".


Ascia d’Acciaio sapeva che Brian aveva ragione. Nessuno si sarebbe aspettato che il Conte della Famiglia Maple Leaf, avesse un castello costruito come una torre che era circondata da montagne e falesie. I torrenti della catena montuosa invalicabile erano stati incanalati in un fosso largo cinque metri che formava un piccolo fossato che circondava il castello. Poiché l'acqua era in costante movimento, nonostante ci fossero dei blocchi di ghiaccio che galleggiavano e neve, il fossato non era ghiacciato. La porta era l'unica entrata alla torre, e per raggiungerla dovevano attraversare il ponte, il punto in cui le forze nemiche erano più concentrate.


Non c'erano luoghi in cui potersi nascondere vicino al castello del Conte, solo pianure ricoperte di neve, quindi trovarsi in una posizione rialzata compensava lo svantaggio dei nemici di usare i dardi della balestra. Dopo due scontri di attacchi di perlustrazione, il Primo Esercito aveva abbattuto solo tre o quattro persone e aveva subito molte perdite.


"Vorrei che avessimo portato i cannoni con noi" disse Brian con amarezza. "Se sparassimo un paio di palle di cannone al loro cancello, si arrenderebbero in un secondo".


"Peccato che le truppe non possano portarli qui perché è troppo lontano dalla Fortezza e la neve è troppo alta". Ascia d’Acciaio lanciò uno sguardo al cielo. "Per oggi può bastare e ordiniamo alle truppe di accamparsi".


Il territorio della Famiglia Maple Leaf si estendeva da nord-ovest della Fortezza Longsong, vicino alla catena montuosa invalicabile, e terminava al confine della Regione Occidentale. C’era bisogno di quasi un giorno per percorrerlo tutto, e le strade piene di neve rendevano impossibile trasportare l'artiglieria da campo di 5 chili.


Secondo il rapporto, la Famiglia Maple Leaf aveva contribuito a stento alla ribellione, e persino il Conte stesso non aveva partecipato. Ciò significava che le loro risorse e il loro potere erano completamente intatti e restavano in quella torre sorvegliata. Quindi affrontarli senza armi d'assedio era molto difficile.


Di notte, i falò furono accesi nelle tende del campo.


"Cosa dovremmo fare domani?" chiese Brian, gettando legna nel pozzo del fuoco. "Ordinare ai soldati di andare contro la pioggia di frecce? Dobbiamo solo riuscire a sfondare quella maledetta porta d'acciaio, e saranno spacciati".


"Ma il Primo Esercito perderebbe una dozzina di soldati". Ascia d’Acciaio scosse la testa e non rispose. Se fosse ancora nella Città delle sabbie ferrose, sacrificherebbe volentieri centinaia di soldati per completare la sua missione e non se ne pentirebbe nemmeno un po’. Tuttavia, da quando era arrivato nella Regione Occidentale, si sentiva un po' più protettivo nei confronti dei soldati che aveva visto migliorare e su cui Sua Altezza Roland si era concentrato tanto.


Dopo una lunga pausa, sospirò. "Usiamo le streghe".


Brian era scioccato: "Le streghe?"


Anche Ascia d’Acciaio non voleva farlo. Ricordava che una volta il Principe gli aveva detto che un esercito decente avrebbe potuto in qualsiasi momento completare la missione senza aiuti. Tuttavia, in quel frangente non importava. Per raggiungere il loro obiettivo e unificare la Regione Occidentale in una settimana e ridurre al minimo le perdite, era disposto a rinunciare al suo orgoglio.


Inoltre, Sua Altezza aveva anche detto che un buon generale rispondeva della vita dei suoi soldati.


"Manda un messaggero e dì al Principe che siamo nei guai e abbiamo bisogno dell'aiuto della Signorina Maggie" ordinò.


La mattina dopo, Maggie e Fulmine arrivarono all’accampamento. "Cosa è successo?"


"Gru gru?"


Ascia d’Acciaio tossicchiò e spiegò il suo dilemma. "I nemici sono concentrati principalmente nella parte superiore della torre, quindi i fucili possono fargli solo pochi danni. C’è anche una porta d'acciaio che blocca l'ingresso, quindi il Primo Esercito non può avvicinarsi abbastanza per piazzare degli esplosivi per aprire la porta".


"Ci pensiamo noi” disse la ragazzina, battendosi sul petto.


Lanciare esplosivi era un compito abbastanza familiare per loro, ed erano persino state addestrate con il Primo Esercito nella piccola città. Ascia d’Acciaio annuì e organizzò immediatamente i soldati per iniziare l'ultimo attacco, anche se gli esplosivi non avessero avuto l'effetto desiderato, avrebbero comunque spaventato i nemici e gli avrebbe concesso abbastanza tempo per sfondare la porta d'acciaio.


"Combatterai anche tu?" Brian guardava stupito Ascia d’Acciaio mentre si legava un fucile alla schiena e infilava alcune cartucce di proiettili nella sua cintura.


"Piuttosto che dire 'caricate per me', dirò 'caricate con me' " spiegò Ascia d’Acciaio sorridendo. "Sua Altezza lo dice sempre".


...


Quando i due uomini condussero i loro soldati nella posizione di carica, la figura di Maggie apparve in cielo.


Si trasformò in una bestia gigantesca e caricò contro la torre, i suoi artigli stringevano un sacchetto dei nuovi esplosivi. Tutti osservarono a quella scena mozzafiato e il Primo Esercito si lanciò in delle esclamazioni quando il lato in cima alla torre piombò nel caos. I mercenari e le guardie della Famiglia Maple Leaf avevano alzato le balestre e cominciavano ad attaccare la bestia senza successo.


Nel frattempo, Maggie finì di raccogliere le forze, sbatté le ali con forza, si alzò rapidamente in aria e lasciò cadere la borsa. Il sacco di esplosivi cadde sulla cima della torre come una palla di cannone...


Ascia d’Acciaio sentì che intorno a lui tutto era diventato silenzioso, e poi vide una palla di fuoco abbagliante salire dalla cima della torre. All'improvviso, la terra iniziò a tremare! Il mondo intero sembrò fremere ed enormi colonne di fumo si sollevarono nella neve. Un'ondata di calore lo colpì in faccia, costringendolo a indietreggiare a tentoni di qualche passo con le orecchie che gli fischiavano.


Questo è ... il potere di Dio!


Ascia d’Acciaio non ha poté fare a meno di ricordare la prima volta in cui era stato presente alla prova della polvere di Sua Altezza, tuttavia, questa volta l'esplosione fu molto più forte. Anche trovandosi a quasi cento metri di distanza, poteva sentire il calore rovente della palla di fuoco. Per quanto riguardava i nemici vicini alla punizione divina in cima alla torre, i loro destini erano tutti facilmente immaginabili.


Pregò in silenzio i Tre Dei, alzò il fucile e gridò: "Per Sua Altezza il Principe. Primo Esercito, carica!"


"Per Sua Altezza!" I soldati fecero eco alle sue parole e si diressero verso il castello del Conte.


Questa volta ... nessuno osò fermarli.


Quando Ascia d’Acciaio tornò nella fortezza Longsong, era già la sesta notte.


L'intera regione occidentale era finalmente sotto il controllo di Roland.






Thea 


 Erialis  La falesia è un tipo di costa rocciosa con le pareti a piccolo alte e continue. Esistono due tipi di falesie: 


1- falesie "Morte" o inattive separate dal mare grazie ad una spiaggia. 


2- falesie "Vive" o attive che vengono battute direttamente dal mare.   


Le falesie possono essere diverse fra loro anche per la tipologia di roccia che la compone ad esempio: granito, calcare, arenaria.  In Europa c'è molta confusione su quali siano le falesie più alte. Per molto tempo il record fu detenuto dalle falesie irlandesi Slieve League alte 601 metri.


Nel mondo invece la falesia più alta sarebbe "Thumbnail", Torssukatak Fjord nel sud della Groenlandia circa 1500 metri. Sono le più alte falesie marine al mondo 


Subito dopo Molokai, Umilehi Point alle Hawaii con 1010 metri.








                                


                                



