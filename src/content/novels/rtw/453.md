---
title: Capitolo 453: Affrontare le conseguenze
pubDate: 2025-08-07T11:30:06.755Z
tags:
    - rtw
---










L'ufficio del castello della Fortezza era molto più spazioso di quello della piccola città. Alla sua sinistra e alla sua destra alte librerie dai bordi dorati ornavano in successione le pareti ed erano colme di libri di ogni genere. Vi si poteva trovare qualsiasi argomento che si riuscisse a pensare, dall'epica alle note di viaggio. Per prendere i libri ai livelli superiori, accanto agli scaffali era stata posizionata una scala di legno per rendere più semplice raggiungerli.


Probabilmente per motivi di sicurezza, nell'unica finestra dell’ufficio che arrivava alla vita, erano state posizionate delle sbarre metalliche all'esterno. Quando la luce del giorno illuminò la stanza, vide chiaramente un raggio solare colpire il vecchio tappeto di pelliccia e provò un senso di distacco come se fosse contro il mondo.


"Anna adorerebbe certamente questo posto" Roland non riuscì a trattenersi dal formulare quel pensiero. Tuttavia, per lui, il ben illuminato ufficio della città con grandi finestre si adattava di più ai suoi gusti. Nonostante fosse piccolo, era comodo.


Per quanto riguardava Usignolo, avendo preso l’abitudine di dormire accanto al caminetto, Roland avrebbe scommesso che lì non le sarebbe piaciuto affatto.


Improvvisamente, qualcuno bussò alla porta.


"Entra" Roland rimise la Storia Segreta della Regione Occidentale che aveva preso in mano sullo scaffale.


"Vostra Altezza" Petrov Hull entrò nell'ufficio e poggiò una pila di fogli sulla sua scrivania. "Ho finito di raccogliere i dati che mi aveva richiesto".


Roland tornò alla sua scrivania e lesse attentamente l'elenco dei nobili. "Questi sono tutti i nobili rimasti nella Regione Occidentale?"


"Sì" confermò Petrov poi spiegò: "Li ho divisi in due categorie principali: i colpevoli e gli innocenti. Poi li ho elencati in base al cognome. Sessantaquattro persone sono state ritenute colpevoli e 137 si sono rifiutate di ribellarsi o non erano a conoscenza della ribellione. Gli innocenti sono per lo più cavalieri liberi, cavalieri e nobili di basso rango".






Roland girò la prima pagina e vide il nome di Roman Candy, il Conte della Famiglia Maple Leaf, in cima all’elenco. Secondo il rapporto di Ascia d’Acciaio, quest’alto nobile si era nascosto in una botte di vino nel seminterrato dopo la presa del suo castello, e si era sporcato i pantaloni dalla paura quando il Primo Esercito l’aveva trovato. Era anche il nobile con il grado più alto tra i catturati nella guerra di unificazione.


Poi c'era un'intera pagina sui nobili della Famiglia Maple Leaf, che comprendeva due figli, altri parenti e i cavalieri.


Roland lesse rapidamente la lista e si sentì molto soddisfatto. "Ottimo lavoro".


Adesso, le sei famiglie della Regione Occidentale era diventate letteralmente parte del passato: Lion Ryan, Maple Leaf , Wolf e Wild Rose erano state completamente schiacciate, e sebbene le Famiglie Honeysuckle ed Elk fossero ancora lì, non erano più nobili feudali. Ora, tutto il potere della Regione Occidentale apparteneva a Roland.


"Vostra Altezza ..." Petrov esitò un po' prima di chiedere, "il Signor Ascia d’Acciaio ha condannato le persone in quella lista. Potrebbe esserci stato qualche ... errore di valutazione?"


Roland non poté fare a meno di ridacchiare. "È molto abile con gli interrogatori e non si è servito della tortura per costringerli a confessare, quindi penso che il suo giudizio finale sia degno di fiducia".


In effetti, il suo interrogatorio era solo una formalità. Quando tutti i nobili erano stati imprigionati, Usignolo aveva controllato una seconda volta ciascuno di loro, le erano bastate poche semplici domande per stabilire se erano coinvolti o no nella ribellione. Anche per questo il motivo, Roland si sentiva sicuro di poter trattare i nobili con mano pesante. Con l'aiuto di Usignolo, poteva assicurarsi che non mancasse alcun colpevole o che condannasse qualche innocente. Con lei non doveva preoccuparsi di versare sangue innocente o di scagionare i veri colpevoli.


"Allora ... cosa ha intenzione di fare con i nobili colpevoli?"


"Perché lo chiedi?" Roland alzò la testa e diede un'occhiata a Petrov. "Alcuni di questi uomini sono i tuoi amici?"


"No, Vostra Altezza" rispose lui scuotendo la testa. "Penso solo che impiccarli tutti nuocerebbe al suo futuro regno".


"Una settimana fa dicevi di applicare il principio dell’occhio per occhio" Il Principe sollevò un sopracciglio incuriosito. "Ora vuoi risparmiarli?"


"Voglio che tutte queste persone vadano al diavolo, ma anche se li strangolassi personalmente a morte, non cambierebbe nulla... Potrebbe provocare l’odio di altri nobili verso la Famiglia Honeysuckle. Inoltre, se tutti sapessero che ha giustiziato i nobili, altre città potrebbero resistere al vostro dominio."


Dopo aver sentito la spiegazione, Roland rimase piuttosto sorpreso. Quello era il ragionamento di un politico esperto, che aveva messo da parte le sue emozioni personali e soppesava i pro e i contro... "Sembra che questa battaglia non gli abbia fatto detestare il combattimento, ma che in realtà lo abbia aiutato a maturare".


"Non è un male dirtelo in anticipo" Roland si alzò e andò alla finestra. "Ho intenzione di spiegare ogni dettaglio di questa faccenda al popolo e tenere un processo aperto per tutti i ribelli in piazza, compresi i nobili, le guardie, gli scudieri e i mercenari... i capi e gli organizzatori diretti della ribellione, così come, i criminali con le mani sporche di sangue del popolo saranno tutti impiccati. Chi è stato colpevole di seguire degli ordini sarà privato dei titoli e mandato alla miniera settentrionale".


"In questo modo, solo cinque o sei nobili saranno impiccati. Il Conte della Famiglia Elk e il Visconte della Famiglia Wolf sono morti in battaglia, quindi i sopravvissuti scambieranno i loro titoli per le loro vite. Quando la voce si spargerà non credo che qualcuno la considererà una punizione troppo dura, dopotutto, ribellarsi contro il Re è un crimine capitale".


Petrov tirò un sospiro di sollievo. "Vostra altezza è misericordioso".


Quando il figlio maggiore della famiglia Honeysuckle se ne andò, Roland sentì un insolito senso di soddisfazione.


Quest’operazione aveva rimosso tutti gli ostacoli per lui nella Regione Occidentale, in questo modo gli sarebbe stato facile fare leggi e impartire ordini in questa vasta terra.


E la cosa ancora più importante era che aveva ottenuto il sostegno di molte persone e nobili, una volta eliminati i ribelli, restavano solo i sostenitori.


Ciò era soprattutto vero per i nobili, dopo aver perso il loro potere feudale e legislativo, avrebbero dovuto seguirlo con tutto il cuore e diffondere le sue politiche se desideravano continuare a vivere una vita confortevole. E considerando che i nobili avevano più risorse del popolo, non ci sarebbe voluto molto per capire come trarne profitto.


Dopo avere iniziato a guadagnare piccoli profitti, non avrebbero più voluto tornare alle loro vecchie vite. Del resto, quei nobili di basso rango non avevano mai guadagnato molto dai loro territori, e talvolta si indebitavano se non riuscivano a gestirli bene. Presto si sarebbero resi conto che fino a quando rispettavano le regole, avrebbero vissuto una vita incredibilmente confortevole.


Non c'erano dubbi che avesse fatto un grande passo in avanti nel suo piano di costruzione della città.


Roland asciugò il vapore acqueo dalla finestra e guardò la città avvolta dalla neve. Dal momento che doveva restare ancora per un po' nella fortezza Longsong a occuparsi degli affari governativi, avrebbe potuto anche ristrutturare quest’ufficio a suo piacimento.


Ad esempio... avrebbe iniziato con delle finestre alla francese.






Thea










 Erialis  Diamo il benvenuto alla nostra nuova traduttrice, ci metteremo un po' a leggere le sue traduzioni però, quindi non allarmatevi se non trovate il suo nome in questo primo periodo: 


"Salve a tutti! Sono Mimi alias Aris e da poco faccio parte del gruppo di traduzione di Release that witch! Sono appassionata di novel, anime e manga e dopo varie peripezie sono approdata su Novelleleggere! Farò del mio meglio nella traduzione delle novel! 
Auguro a tutti buona lettura!"








                                


                                



