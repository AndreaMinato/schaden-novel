---
title: Capitolo 454- Pensioni e Punizioni
pubDate: 2025-08-07T11:37:50.989Z
tags:
    - rtw
---










Roland tre giorni dopo tenne un discorso al teatro della Fortezza Longsong.


Per far sapere del discorso, chiese a Petrov di spargere in anticipo i dettagli della ribellione per tutta la città e incaricò Maggie di portare Eco da Città di Confine.


Venne meno gente di quanto si aspettasse. Anche se era già primavera, le continue nevicate impedivano a molte persone di uscire.


Fortunatamente, spinti dalla promessa del Principe che "i soldati uccisi in azione sarebbero stati ben ricompensati", tutti i membri della Seconda Armata e le loro famiglie erano venuti a teatro. Ci sarebbe voluto del tempo prima che Roland si guadagnasse la fiducia del resto dei suoi sudditi, ma credeva che la miglior pubblicità fosse il passaparola. Una volta che il seme fosse stato piantato, avrebbe allungato le sue radici verso più persone. Questo era il motivo per cui aveva insistito per avere un esercito composto da uomini comuni.


Erano affilati come spade, inespugnabili come fortezze, e perfetti modelli per la pubblicità.


"Buongiorno, miei sudditi. Sono il signore dei territori Occidentali, Roland Wimbledon. Credo che la maggior parte di voi abbia già sentito il mio nome". Roland osservò il pubblico e continuò: "Prima di tutto, vorrei esprimere il mio più profondo dolore e cordoglio per coloro che sono stati feriti o hanno perso la vita nella ribellione. Questa era una congiura complottata a Città del Re. Al fine di disturbare i pacifici Territori Occidentali, Timothy ha cercato più volte di farci guerra. Purtroppo, le quattro famiglie della Regione Occidentale non si sono schierate dalla parte della gente, ma hanno invece aiutato i malvagi a perpetrare le azioni malvagie, causando così questa tragedia".


Il Principe non si soffermò sui dettagli della ribellione. Più che a un discorso formale, la gente era solitamente più interessata alle voci che circolavano nelle osterie. Per questo motivo, dopo una breve introduzione passò al tema più popolare della compensazione.


"Durante la ribellione, 56 su 112 soldati della Seconda Armata sono stati uccisi in azione. Inoltre, i ribelli hanno saccheggiato e bruciato le abitazioni, causando 48 morti tra i civili e riducendo 12 proprietà in cenere", disse Roland a bassa voce: “Porgo le mie scuse ai sudditi della Fortezza Longsong. Come Signore del territorio, non ho adempiuto ai miei doveri."


Le parole del Principe scossero il pubblico, che apparentemente non aveva mai sentito nessun reale scusarsi con i civili. Molti di loro erano scioccati e spaventati, ma Roland pensava che questo atteggiamento fosse adatto a un Signore. Non era così arrogante come gli altri nobili, che trattavano i civili sempre con un'aria di disprezzo e condiscendenza. La storia gli aveva insegnato che un sovrano non sarebbe stato veramente accettato dal suo popolo se non lo considerava alla pari.


"Prometto che quelle persone non saranno morte invano! Non solo i soldati uccisi in battaglia riceveranno una vera e propria sepoltura, ma le loro famiglie riceveranno una pensione di cinque ori reali. Inoltre, possono richiedere cibo e carbone dal Municipio come compensazione aggiuntiva ogni mese in futuro. Questo piano pensionistico è esattamente lo stesso del Primo Esercito, e vi assicuro che anche i sudditi che a partire da oggi si uniranno al Secondo Esercito saranno ugualmente compensati!”.


Poche persone applaudirono alla promessa del Principe. A quanto pareva, la maggior parte di loro era scettica sul presunto piano pensionistico di Roland. La corruzione e le tangenti tra i funzionari erano normali in questa terra, così anche le razioni di soccorso invernale erano a volte mischiate con sabbia e foglie. Come potevano credere di ricevere ori reali?


Tuttavia, Roland aveva già pensato a una soluzione per massimizzare gli effetti della sua pubblicità. Battè le mani, e due soldati del Primo Esercito salirono sul palco con un caveau, seguiti da Petrov e Ascia d’Acciaio: "Ho qui una lista dei soldati che si sono sacrificati nella battaglia. Ora il governatore della Fortezza Longsong, Petrov Hull, vi distribuirà le pensioni personalmente!"


Quando i soldati misero i brillanti ori sul tavolo, il pubblico finalmente diventò un po' più entusiasta.


"Ayat, del primo battaglione del Secondo Esercito"


"Chapiter, del primo battaglione del Secondo Esercito!"


"..."


Mentre Ascia d’Acciaio leggeva lentamente i nomi sulla lista, i membri delle famiglie dei soldati salivano sul palco uno ad uno ad uno e prendevano gli ori reali con entusiasmo, inchinandosi e inginocchiandosi in segno di gratitudine. Per un po’ il teatro fu così caotico che Roland si sentì le mani di Usignolo sulla sua vita.


Fortunatamente, non ci furono incidenti. Quando tutti ebbero ricevuto la pensione, era quasi mezzogiorno. Roland agitò il braccio per far tacere il pubblico: "Coloro che hanno perso la casa durante la guerra riceveranno anche un riparo e cibo. Il cibo ti sarà consegnato dal personale fino alla fine dei mesi dei demoni."


“V-vostra Altezza, e dopo i mesi dei demoni?" chiese qualcuno ad alta voce. Naturalmente, il "curioso" era stato creato da Echo.


"Per allora, il Municipio avrà creato un gran numero di posti di lavoro con stipendi e benefici. Finchè siete disposti a lavorare sodo, non dovrete preoccuparvi del cibo!” Roland alzò la mano destra e annunciò: “I Territori Occidentali non dimenticheranno coloro che hanno contribuito, e nemmeno io!”


Questa volta il suo discorso ricevette un caloroso benvenuto: il pubblico alzò la mano destra in risposta. Mentre i sudditi applaudivano per il discorso, Roland ordinò ai suoi uomini di distribuire il porridge, rendendo la gente ancora più entusiasta.


Nel pomeriggio, molte più persone si radunarono nel teatro. Poiché tutti i posti erano occupati, molti si sedettero per terra in corridoio, ovviamente in attesa di assistere al processo.


Sembra che a tutti piaccia vedere prigionieri giustiziati, sia nel mondo in cui vivevo prima che in quello attuale.


Roland aveva chiesto a Ascia d’Acciaio e Petrov di condurre l'esecuzione, mentre lui si era seduto in un palco al secondo piano del teatro, come uno spettatore.


Il verdetto era stato raggiunto molto tempo prima. I prigionieri furono condotti sul palco e messi in fila in ginocchio davanti agli spettatori, con soldati armati in piedi solennemente dietro di loro. Ascia d’Acciaio lesse i titoli, e Petrov le sentenze, dopo di che i soldati li scortarono al luogo dell’esecuzione, la Piazza della Fortezza.


Alla vista dei prigionieri, alcuni famigliari delle vittime andarono ad azzuffarsi con loro. Finché la lotta non era pericolosa per la vita, il Primo Esercito rimase in disparte. Nessuno provò compassione per quei furfanti, che avrebbero dovuto sapere le conseguenze nel momento in cui avevano ucciso e saccheggiato.


Alla fine, 132 prigionieri furono condannati a morte, sei dei quali erano grandi nobili. Il resto erano mercenari, guardie e servi. I metodi di esecuzione variavano. Poiché il numero di forche era limitato, solo i nobili avevano il privilegio di essere impiccati, mentre altri erano fucilati. Era la prima volta che le armi da fuoco venivano state usate per l'esecuzione.


Le altre 900 persone che avevano partecipato alla ribellione ma non avevano commesso omicidi furono imprigionate, in attesa di essere inviate alla miniera settentrionale.


Ora, Roland aveva estirpato tutti i nobili che sfidavano la sua autorità nella regione occidentale.


Il giorno dopo, convocò i nobili innocenti nella sala del castello.


Visto che era solo l'inizio delle operazioni di pulizia, aveva ancora molto da fare prima di poter governare veramente su questa regione.


Il passo più importante era stabilire un nuovo ordine.






Merges
                                


                                



