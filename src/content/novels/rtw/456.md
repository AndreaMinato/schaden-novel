---
title: Capitolo 456: Le differenze
pubDate: 2025-08-07T11:30:06.755Z
tags:
    - rtw
---














Dopo aver spiegato il piano di integrazione amministrativa, Roland bevve alcuni sorsi del liquido contenuto nella sua tazza, aspettando così che tutti assorbissero le informazioni.


Aveva bisogno di molte persone per poter mantenere il controllo giornaliero del perimetro dell’area. Trovandosi in un periodo storico antecedente al miglioramento del tasso generale di alfabetizzazione, doveva far affidamento sui nobili. Infatti la maggior parte di loro aveva avuto un’educazione elementare e aveva esperienza nell’amministrazione. Se ci fosse stato un nobile che si distingueva dagli altri, lo avrebbe promosso mettendolo a capo di una città o di un territorio che avrebbe potuto governare per conto suo. Se Roland si fosse trovato nella sua vecchia era originaria, si sarebbe riferito a questa posizione con il termine di governatore o sindaco.


Alcuni minuti dopo, Roland passò all’argomento successivo.


Era ora di reprimere il crimine.


Nella sua idea di nuovo ordine, l’organizzazione della Strada Nera non serviva. Tutti in città potevano trovare lavoro senza dover saccheggiare, quindi non vi era alcuna richiesta sugli oggetti rubati. Probabilmente in una città moderna e particolarmente sviluppata con una popolazione di dieci milioni di abitanti, non avrebbe mai potuto realizzare quel che aveva in mente. Infatti l’eccessiva saturazione nel mercato dei posti di lavoro con un salario minimo avrebbe creato un alto tasso di disoccupazione. Fortunatamente la popolazione della Regione Occidentale, compresa quella della Fortezza Longsong e dell’intera area suburbana, non ospitava più di sessanta o settanta mila persone. Dal momento che il grande sviluppo doveva ancora iniziare, gli abitanti della città potevano trovare un lavoro se lo volevano veramente.


“Quanto ne sai dei Ratti?”


“Si riferisce… ai Ratti della Strada Nera?” tossì Rene Medde. “Ho fatto degli affari con loro in passato.”


“Che tipo di affari?” chiese Roland con interesse.


“Um…” Rene deglutì a fatica, un po’ imbarazzato. “Ero il leader della Fiamma Divampante e mi sono scontrato con varie bande di Ratti sul territorio.”


“Ahahahahahaahahh.” diverse persone scoppiarono a ridere.


Roland era stupito. Non si sarebbe mai aspettato che il secondo figlio del Conte era solito avere a che fare con i Ratti in passato. Inoltre la Fiamma Divampante… era un nome così scialbo. Stava iniziando a dubitare della legittimità di Rene come figlio del Conte Medde.


“Vostra Altezza, la verità è che,” iniziò a spiegare Petrov, “parecchi anni fa, le Forze della Strada Nera dilagavano nella zona del molo. Quasi ogni giorno sia cittadini che commercianti stranieri venivano uccisi e le pattuglie chiudevano un occhio sul problema. Il Conte Rene non ne poteva più di stare a guardare, quindi prese le sue guardie e un gruppo di persone del campo profughi e insieme cacciarono via i Ratti dal molo. A quel tempo mi scriveva ogni giorno per tenermi aggiornato sui progressi dell’operazione poiché ero lontano a Città del Re. In quelle lettere mi diceva che era una guerra che eguagliava quella contro le bestie demoniache, quindi penso…”


“Petrov, è abbastanza.” lo interruppe Rene imbarazzato. “Ero annoiato e volevo solo fare qualcosa per mantenermi occupato in quel momento.”


Quindi questo è il motivo. Erano solo le azioni impulsive, ma galanti, di un giovane nobile, il che era anche una dimostrazione del suo atteggiamento cavalleresco. Roland credeva che il secondo figlio del Conte Elk, che amava combattere sin da giovane, provasse divertimento solo nel comandare un gruppo di seguaci. Quindi, anche se Fiamma Divampante non era un vero esercito nel significato vero e proprio del termine, ciò che combatterono fu una vera e propria battaglia.


“Che ne è di questo gruppo ora?”


“Uh, non lo so.” Rene si grattò la nuca. “Dopo essere andato a difendere Hermes e aver combattuto contro le vere bestie demoniache, ho bloccato tutti i contatti con loro.”


Roland annuì. “In realtà ho intenzione di eliminare tutti i Ratti dalla Fortezza per permettere a tutti di vivere una vita pacifica.”


“Vostra Altezza, mi duole dirlo,” Rene esitò prima di continuare, “ma questo probabilmente è… impossibile.”


“Perché?” si accigliò. “Ho il Primo Esercito dalla mia parte. I Ratti sono più difficili da affrontare dei Cavalieri?”


“Non è questo quel che intendo.” Sembrava che Rene stesse cercando le parole giuste per esprimersi. “Sono deboli, timidi e senza armi o armature. Non hanno nemmeno delle tattiche per agire, in pratica non sono assolutamente paragonabili ai Cavalieri. Tuttavia se li giustizierà come fa con i ribelli, vorrebbe dire ucciderli solo perché sono stati dei Ratti e temo che così non saranno molti i cittadini che rimarranno alla Fortezza dopo aver “fatto pulizia”.”


“Intendi che…” disse Roland.


“I Ratti e i cittadini sono mescolati, sono la stessa cosa, Vostra Altezza.” rispose Rene rispettosamente, “Dopo un anno particolarmente brutto, quando i Mesi dei Demoni furono particolarmente lunghi, molti cittadini sono dovuti diventare dei Ratti per mantenersi. È questo il motivo per cui molti Signori chiudevano un occhio sull’esistenza della Strada Nera. Un conflitto interno è apparentemente meglio di una sommossa esterna causata dalla fame.”


Il volto di Roland si rabbuiò. Non aveva mai riflettuto sul come fossero nati i Ratti. “Cosa mi dici dei loro organizzatori?”


“Alcune di queste persone sono dei criminali abituali e alcuni di loro sono sostenuti dai nobili locali, ma ci sono anche alcuni criminali che vengono da altre città.”


“Bene, spero che nessuno di voi stia supportando alcun Ratto al momento,” disse il Principe mentre guardava i volti intorno al lungo tavolo, con un’espressione cupa. Tutti i nobili chinarono la testa in risposta. Il Principe sospirò, “Non importa ora. Finché mi aiuterete con il mio piano di pulizia, perdonerò i vostri misfatti passati.” Dopo una pausa, guardò Rene. “Ho un compito per te.”


“Si, Vostra Altezza.”


“Nel prossimo mese, mi concentrerò sul reprimere tutte le attività criminali nella Fortezza. Dovrai cooperare con il Primo Esercito per eliminare i leader delle bande della Strada Nera e abbattere completamente tutte le loro organizzazioni. Per le modalità precise, ti manderò qualcuno con le istruzioni.”


“Vostra Altezza, cosa devo fare con i cittadini che dipendono da loro? Senza le organizzazioni che forniscono loro cibo, non sono in grado di affrontare i Mesi dei Demoni.” Rene era preoccupato. “Inoltre quest’anno i Mesi dei Demoni sono arrivati prima del previsto, quindi potrebbero esserci molte più persone che dipendono da loro rispetto agli anni precedenti.”


“Lascerò che Petrov apra il granaio e distribuisca il cibo ai cittadini fino alla fine dei Mesi dei Demoni.”


I nobili intorno al tavolo iniziarono a protestare, “Vostra Altezza, non funzionerà!”


“Questo tipo di supporto peggiorerà solo le cose!”


“Dopo, tutti in città diventeranno dei mendicanti!”


Tutti i nobili si azzardarono ad ostacolarlo.


Roland sbatté il pugno, colpendo forte il tavolo. “Ho deciso e non voglio più sentire le vostre proteste!”


Roland sapeva che i nobili pensavano il peggio delle persone credendole pigre, ignoranti, incompetenti e ripugnanti. Credevano che i cittadini fossero molto avidi di natura e li consideravano completamente senza speranza. Tuttavia Roland la pensava diversamente e conosceva la forza delle persone. Potevano apparire stupidi, ma con una guida e un modello da seguire, potrebbero essere un elemento in gradi di cambiare gli eventi. Se le persone fossero state davvero tanto inutili come credevano i nobili, come potevano continuare a cambiare il mondo?


Infatti provare a migliorare le persone sarebbe stato il miglior investimento. Anche il minimo cambiamento positivo avrebbe avuto un profitto maggiore di quanto ci si sarebbe potuto aspettare.


“Infine voglio che diffonda questo messaggio il più presto possibile.” Roland guardò Petrov, “Hai esperienza in ciò, quindi voglio che sia tu a lavorarci. Se non possono leggere il messaggio, prendi qualcuno che possa leggerglielo. Solo assicurati che il messaggio scritto contenga ciò di cui abbiamo discusso qui oggi.”


“Tutto quello di cui abbiamo parlato?” chiese Petrov con uno sguardo sorpreso. “Anche le informazioni sul piano di pulizia dei Ratti?”


“Si, compreso quello e la notizia dell’apertura del granaio per distribuire cibo.” Roland lanciò un’occhiata ai nobili intorno al tavolo, sfidandoli. “Queste sono le condizioni che creeranno un Comune ben funzionante e sono necessarie per il suo corretto funzionamento. Pubblicizzare le politiche, rispondere alle domande delle persone e accettare le opinioni. Questo è il modo migliore per attuare una modifica alla politica.”


Roland credeva che dovesse prima istruire i nobili e poi unificare la legge consolidando l’amministrazione, oltre a migliorare la sicurezza pubblica, tutto continuando a fare propaganda politica, prima di ristabilire l’ordine.






Aki 






 Erialis  Sigh, mi dispiace davvero davvero tanto....in poco tempo stiamo cambiando quasi tutto lo staff a parte lo zoccolo duro: Thea e Haru, però a parte questo anche se per poco tempo mi sono affezionata a tutte loro...sniff


"Ciao Ragazzi,
purtroppo questa è stata l’ultima volta che mi sono trovata a scrivere delle vicende dei nostri amati personaggi.
Non sono stata molto tempo con voi, ma posso lo stesso dire che è stata un’esperienza fantastica. Non avevo mai fatto qualcosa del genere prima e mi dispiace, perché mi è piaciuto davvero tanto al punto da mettere in discussione anche il mio attuale percorso di studi (studio Fisica, quindi niente a che vedere con le lingue ahahahahahah). Sono sempre stata una lettrice e ritrovarmi “dall’altra parte” è stato un qualcosa di strano e bello insieme.
In questi mesi ho avuto modo di affezionarmi ai personaggi, a voi lettori e al mio team in un modo che non credevo possibile.


Con la speranza che non sia un saluto definitivo, vi ringrazio per il supporto che ci date e vi consiglio vivamente di continuare a seguirci perchè... ne succederanno delle belle!!


Aki"








                                


                                



