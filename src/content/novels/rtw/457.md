---
title: Capitolo 457: La Musica della Fantasia
pubDate: 2025-08-07T11:30:06.755Z
tags:
    - rtw
---










“Non è necessario che venga con me.” La neve scricchiolava sotto le scarpe di Eco mentre camminava lungo la riva del Fiume Acqua Rossa.


“Qui la città non è sicura. Non è Città di Confine.” Ascia d’Acciaio camminava dietro di lei a un paio di passi di distanza. “Sua Altezza mi ha detto che avrei dovuto proteggerti nel caso avessi lasciato il Castello senza la compagnia delle altre streghe.”


“Non avrei dovuto dirglielo.” borbottò, sospirando nell’aria fredda. “Inoltre non serve più che mi chiami Signorina.”


“Nel mio cuore sarai sempre il capo del Clan Osha, mia Signorina Luna d’Argento.”


Sentendolo menzionare Osha, Eco tacque. Sebbene Ascia d’Acciaio non potesse vedere la sua espressione, poteva percepire la tristezza che l’aveva pervasa sentendo il nome del suo Clan. Voleva consolarla ma non sapeva come o cosa dire. Quindi semplicemente tenne la bocca chiusa e la seguì in silenzio.


Il ramo del Fiume Acqua Rossa che si snodava attraverso il campo fuori dalla città, era diverso da quello che scorreva nella città interna che era quasi una linea retta. Gli argini fluviali erano coperti su entrambi i lati da murature impilate, piatte e pulite. Circa ogni dieci passi c’era un’apertura con delle scale che portavano al fiume permettendo così alle persone di prendere l’acqua.


Quel giorno non aveva nevicato abbondantemente e c’erano molte persone per strada. Gli uomini e le donne guardavano Eco con un’espressione sorpresa dipinta sul volto. La Signorina Luna d’Argento era alta e formosa, di bell’aspetto. La sua pelle grigia e i capelli lunghi di un colore grigio-blu erano piuttosto speciali e attiravano l’attenzione. Nell’entroterra del Regno di Graycastle, si vedeva raramente una persona nativa della Nazione della Sabbia.


“Passiamo dall’altra parte del fiume.” Ovviamente ad Eco non piaceva attirare su di sé l’attenzione delle persone.


“Va bene.”


Camminarono con cautela sul ghiaccio che ricopriva il ponte ad arco che passava sopra il fiume e, poi, arrivarono nella parte orientale della Fortezza. Le case erano quasi del tutto assenti e vasti terreni agricoli erano ricoperti di neve. Quel che potevano vedere erano solo pianure sconfinate e la confusa figura nera delle mura della città.


“Questo posto non assomiglia per niente alla Città delle Sabbie Ferrose.” disse Eco. “Quando mi trovavo nella Regione più Meridionale, credevo che tutti i posti fossero uguali. Le sabbie coprivano quasi tutta la regione. Le sorgenti d’acqua e le Oasi erano le risorse più preziose per cui la gente combatteva fino alla morte. Qui invece non verrebbe versata neanche una goccia di sangue per il Fiume Acqua Rossa. Se vogliono l’acqua, devono solo accucciarsi e berla.”


“Però qui avrebbero combattuto per altre cose,” disse Ascia d’Acciaio con serietà, “come gli Ori Reali, i gioielli, l’onore, lo stato sociale… non c’è scampo dalle battaglie.”


“Davvero? Ma Usignolo mi aveva detto che il nostro Principe aveva messo fine a tutti gli scontri.” Alzò lo sguardo verso il cielo nuvoloso. “Non importa chi tu sia, se un abitante della Nazione della Sabbia o dei Quattro Regni, se una persona comune o una strega, finché potrai godere di uguali diritti e vivere liberamente.”


“Non… non so.” Ascia d’Acciaio esitò. Non poteva immaginare come sarebbe stato se tutte le barriere fossero state abbattute così che tutti avessero potuto vivere pacificamente insieme. Credeva che, anche se Sua Altezza aveva il potere degli Dei e avrebbe senza dubbio conquistato tutti i suoi nemici, tuttavia sarebbe stato semplicemente impossibile poi per lui far sì che tutti accettassero di buon grado il suo dominio. Farsi dei nemici durante il processo di conquista era una conseguenza inevitabile della battaglia.


“Vuoi ritornare alla Città delle Sabbie Ferrose?” chiese improvvisamente Eco.


“No, Signorina Luna d’Argento,” Ascia d’Acciaio tornò in sé e rispose senza esitazione. “Ho fatto un giuramento ai Tre Dei: presterò servizio a Sua Altezza Roland Wimbledon per sempre e lo aiuterò a espandere il suo dominio. Non preoccuparti, mia Signorina. Sua Altezza ha promesso di vendicarsi per te. Per favore, credi in lui. Quando farai ritorno alla Città delle Sabbie Ferrose, nessuno ti mancherà di rispetto.”


“Ma non voglio essere a capo del Clan Osha,” sussurrò. “Preferirei stare in un posto in cui gli alberi sono sempre verdi. Mi piacerebbe rimanere con Wendy e Usignolo. Vorrei che Sua Altezza mi insegnasse delle canzoni. Spero che un giorno possa farvi ritorno per dare un’occhiata, ma non voglio vivere nel deserto e combattere continuamente per l’acqua.”


“A ogni modo, nel mio cuore, sei tu l’unico successore.” Ascia d’Acciaio non riuscì ad esprimersi del tutto. Ciò che fece fu invece semplicemente abbassare lo sguardo e dire, "Nessuno può forzarti.”


Camminarono per il campo bianco verso un’area aperta dove Eco si fermò. “Mi eserciterò qui. Non credo che dia disturbo a qualcuno.”


Ascia d’Acciaio sapeva che il suo potere consisteva nel produrre vari suoni e di solito si esercitava nel cortile sul retro del Castello della città. Ma questa volta, per non disturbare l’importante incontro che si stava tenendo tra Sua Altezza e i nobili, aveva deciso volontariamente di cambiare posto.


Ascia d’Acciaio annuì e fece due passi indietro. “Starò di guardia.”


“Oh, ho composto una canzone per la nostra città natale.” Eco si voltò, “Ti andrebbe di ascoltarla?”


“Una canzone?” Ascia d’Acciaio era un po’ sorpreso.


“Si, ho imparato ad usare gli arrangiamenti che mi ha insegnato Sua Altezza. Ora mixerò vari strumenti insieme per aggiungere un effetto di profondità e conferirgli così un certo grado di complessità,” Eco ne parlava con un’espressione rilassata sul volto. “L’ho provato e, con mia sorpresa, funziona. Non avrei mai immaginato che una canzone potesse essere così piacevole. Ogni tono aggiunto conferisce una ben distinta sensazione. Non so da dove Sua Altezza abbia imparato questo metodo. Da quando sono stata venduta a Città del Re, non ho mai sentito niente del genere da nessun altro nobile.”


“Il Principe Roland è sempre speciale,” disse Ascia d’Acciaio credendo che gli Dei favorissero il Principe.


“Si… nessuno tratta le streghe con tanta sincerità come fa lui.” Eco fu completamente d’accordo con Ascia d’Acciaio. “Tuttavia Sua Altezza mi ha detto anche degli strani e inutili nomi per riferirmi ai vari mix, come per esempio “Musica Elettronica” e “Agricultural Heavy Metal” (1). Scosse la testa con un sorriso. “Credo che solo a lui possano venire in mente nomi del genere.”


Prima che Ascia d’Acciaio potesse risponderle, iniziò a cantare.


Quando la melodia mixata raggiunse le sue orecchie, rimase sconvolto e si alzò immediatamente per poi rimanere completamente bloccato sul posto. Che canzone fantastica! Sembrava come quando la sabbia tocca gentilmente l’oasi, come una prugna luminosa che esplode dalle profondità della Terra.


In quel momento Ascia d’Acciaio si sentiva come se fosse stato trasportato nel deserto sotto il sole cocente. “È un’illusione?” guardò in basso e vide che la neve era scomparsa e che si trovava in piedi in un’oasi. Quando diede un’occhiata in lontananza, quel che riusciva a vedere era solo sabbia. La ragazza di fronte a lui teneva gli occhi chiusi. La sua canzone risuonava nell’aria come se la stesse cantando nell’acqua poco profonda increspandone la superficie liscia. Che bellezza mozzafiato!


“Camminando tra la sabbia e la polvere


alla ricerca di tracce di un’Oasi.


Sono rimaste le tue impronte nel mare di sabbia.


La tua ombra si rifletteva nella primavera.


Un giorno, le oasi diventeranno i nuovi deserti


E i deserti genereranno anche nuove oasi.


L’unica cosa eterna


È la tua leggenda.


Un giorno


seguirò le tue impronte


per trovare la tua ombra


nel momento insonne e senza parole


prima dell’alba.”


…


Non appena la canzone sfumò, Ascia d’Acciaio ritornò nell’innevata Fortezza Longsong. Sembrava che non fosse successo nulla e che tutto quel che aveva vissuto fosse stato solo un’illusione. Deglutì a fatica per un po’ e poi aprì la mano: c’era un minuscolo granello di sabbia trasparente sul suo palmo.






Aki 


 


 Erialis   (1) Agro metal è un termine generico per un gruppo di gruppi che ritengono di avere un sottogenere dell'heavy metal con un approccio comico, prendendo ispirazione lirica da racconti rustici sulla vita del villaggio, o il continuo intreccio tra l'immagine urbana e quella pastorale, di solito facendo meno stress sulla musicalità e la produzione. Il nome deriva da "agricoltura", e potrebbe anche apparire come metallo agricolo, metallo agricolo, metallo poljoprivredni, ecc. La scena iniziò ad apparire abbastanza spontaneamente in tutta l'area dell'Europa sud-orientale intorno agli anni 2000, negli ex paesi jugoslavi sembrava in parte come una rinascita di una parodia-fusione tra metal e turbo folk, promossa da Nervozni poštar e poi da Pero Defformero, e, più in generale, era solo un gruppo di ragazzi che giocavano a metal sui trattori.








                                


                                



