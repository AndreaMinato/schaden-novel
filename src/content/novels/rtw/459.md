---
title: Capitolo 459: Dente di Serpente (Parte I)
pubDate: 2025-08-07T11:30:06.756Z
tags:
    - rtw
---






 


Durante i Mesi dei Demoni, le strade e i viali nella Fortezza erano sempre desolati e i Ratti si radunavano lì per confabulare tra loro, nascosti nei loro rispettivi territori malvagi. Condividevano il cibo che era stato conservato durante l’autunno e aspettavano l’uscita di una nuova preda con il nuovo aumento delle temperature.


In teoria sarebbe dovuta andare così.


“Merda, perché devo lottare contro la tempesta di neve per ascoltare dei dannati predicozzi politici?” Dente di Serpente, amareggiato, sputò a terra, “Non me ne frega niente di ciò che faranno i Signori.”


“Alzati il colletto,” disse a Joe, un ragazzino tramante accanto a lui. “Morirai se ti becchi la piaga del freddo.”


“Non avrebbe dovuto seguirci fino a fuori,” disse Girasole, accigliata. “È davvero necessario mandarci tutti e 4 solo per ottenere qualche informazione? Kanas deve avercela con noi.”


“Lascia stare, per favore. Anche se fosse così, che cosa possiamo farci?” disse con disapprovazione Artiglio di Tigre, un ragazzo robusto. “È la nostra fonte di cibo.” Eppure sembrava preoccupato, continuava ad accelerare il passo per rimanere davanti agli altri tre ragazzi. Da lì in poi, Dente di Serpente sentì diminuire considerevolmente il vento freddo.


“G-Grazie,” sussurrò Joe.


Quando si trattava di Kanas, ognuno di loro era riluttante a parlare.


Anche i Ratti avevano dei ranghi sociali. I Re erano in cima e le code in basso. Ranghi diversi corrispondevano a diversi luoghi in cui stare. Quanto a Kanas, lui non era né un re né una coda. Lui era il sovrano del Vicolo Infinito nell’Area Occidentale della città esterna. Se doveva essere chiamato in qualche modo, sarebbe potuto essere un girovita o una pancia. Non importava cosa fosse, Dente di Serpente e i suoi amici dovevano riferirsi a lui con rispetto e chiamarlo boss ogni volta che lo incontravano.


C’erano sei sovrani come lui nell’Area Occidentale, ma il loro boss, ossia il re dell’Area Occidentale, rimaneva ancora sconosciuto a Dente di Serpente.


Kanas possedeva parecchie squadre di Ratti e lui erano uno di loro. L’unico modo per vincere il favore del sovrano era quello di dimostrare maggiori competenze rispetto alle altre squadre. Sfortunatamente, in qualità di ragazzini di strada, loro erano logicamente svantaggiati sia in numero che in forza. Ma Artiglio di Tigre era diverso – per lui era incredibile che una persona che mangiava solo mezza fetta di pane nero ogni giorno fosse così ben piazzata.


Girasole, la ragazza dai capelli castani, pensava che Kanas li stesse prendendo di mira per colpa del loro precedente incidente. Non gli avevano portato la strega che era apparsa nel viale perché Dente di Serpente voleva prima usare la sua abilità per fare qualche soldo. Poco dopo essere usciti, avevano inaspettatamente incontrato il pezzo grosso della Famiglia Honeysuckle e perso la strega prima di poterci guadagnare abbastanza denaro.


A causa di quest’incidente, Kanas era molto arrabbiato con loro. Pensava che se gli avessero dato prima la strega, ci avrebbe guadagnato molto di più vendendola al nobile o alla Chiesa.


“È facile a dirsi,” disse Dente di Serpente con disprezzo. “Venderla alla Chiesa per 25 ori reali? Dove avrebbe potuto trovare quei sacerdoti? La Chiesa è in rovina. In tutta onestà, nemmeno i nobili avrebbero dato degli ori reali a un Ratto. Sarebbe stato ucciso invece che pagato.”


“Dente di Serpente ha ragione.” Concordò Joe ancora tremante. “Se avesse d-davvero creduto che gli avessimo fatto perdere 25 ori reali, ci avrebbe gettato nel Fiume Acqua Rossa.”


“Kanas avrebbe potuto solamente dare la strega al re dell’Area Occidentale. Avrebbe dovuto anche proteggersi dal suo potere magico e non possiede alcuna Pietra Divina della Vendetta.” Continuò Dente di Serpente, “È solo disgustato da noi.”


“Smettila di dire ‘vendere’. Lei è Carta ed è una di noi!” Girasole diede un pizzico doloroso a Dente di Serpente. “Parli di lei come se fosse merce!” Improvvisamente, si fermò un attimo lì e chiese: “Hey, l’hai rivenduta allora?”


“No!” esclamò lui. “Ho fatto del mio meglio per salvarla, ma quella persona è il Signore della città.”


“Starà bene a Città di Confine?” sospirò Artiglio di Tigre.


“Come può star bene?” sbuffò Girasole. “Qual è la differenza tra l’essere affidati al Principe e l’essere affidati ad un altro nobiluomo?”


“Veramente… dici così adesso, ma quando vedrai come vivono davvero i nobili, vorrai disperatamente essere affidata a loro,” rispose Dente di Serpente contraendo le sue labbra. Quando giunsero alla piazza della Fortezza, vennero colti di sorpresa. Diverse centinaia di persone circondavano un palco di legno e c’era anche un falò. Era una scena strana a cui assistere durante una giornata nevosa.


“Qualcuno è venuto sul serio qui a predicare?” gracchiò Artiglio di Tigre. “A che gioco vogliono giocare i nobili?”


“Non possono essere buone notizie.” Dente di Serpente scrollò le spalle. “Suppongo si tratti di riscossione delle tasse o di accaparrarsi dei ragazzi robusti per il servizio militare. Hanno appena combattuto una battaglia, giusto?”


“In ogni caso, non sono affari nostri.” Disse Girasole, “Facciamola finita alla svelta e torniamo a casa presto. Joe, avvicinati al falò e riscaldati.”


“S-Sì.”


Dente di Serpente camminò tra la folla sino al bordo del palco. L’uomo che stava lì sopra indossava uno spesso giubbotto imbottito di cotone, un cappuccio di lana, e un paio di guanti in pelle di daino. Si sentiva al caldo anche solo guardandolo. Quel tipo era molto meglio di lui e dei suoi vecchi, sudici abiti. Dente di Serpente pensò a quanto sarebbe stato bello se avesse avuto l’occasione di rubarli, ma sapeva anche che si trattava solo della sua immaginazione. Il marchio della Famiglia Elk sul mantello dell’uomo dichiarava la sua identità.


Un Ratto non avrebbe mai potuto permettersi di offendere un guardiano delle quattro famiglie.


“Andate a riscaldarvi con Joe, qui posso occuparmene io,” disse Dente di Serpente agli altri due ragazzini.


“Davvero?” domandò Artiglio di Tigre, sollevando un po’ le sue sopracciglia.


“Certo, ho una buona memoria.” Dente di Serpente indicò la sua testa. “Ricordo tutto – le parole, le persone, e l’odio intenso.”


“Pfft,” sghignazzò Girasole. “Ma sentiti. Dato che la pensi così, andrò. E grazie… Andiamo, Artiglio di Tigre.”


“Ma mi dovrai dare di più a cena, stasera.”


“Vedremo. Non so se ci sarà del cibo questa notte!” disse lei, alzando le mani.


Una volta che se ne furono andati, Dente di Serpente si accarezzò il volto congelato per richiamare la sua attenzione verso il palco di legno. Le informazioni erano inutili per una coda di Ratto come lui, ma forse potevano essere delle opportunità redditizie per le pance dei Ratti e i re. Sfortunatamente, anche se ci avessero guadagnato dei profitti, le code sul fondo sarebbero comunque rimaste delle nullità.


“Miei cari concittadini, ecco una dichiarazione congiunta da parte del Signore della Regione Occidentale, il Principe Roland Wimbledon; del Conte della Famiglia Elk, Shalafi Hull; e dal Signore della Fortezza Longsong, Petrov Hull.” L’uomo prese un sorso della sua birra calda e continuò a leggere un pezzo di pergamena che aveva in mano. “Il Comune della Fortezza Longsong, ora, apre il mercato del grano al pubblico. Qualsiasi cittadino in possesso di grano extra nella propria casa, adesso può venderlo liberamente al mercato. Ma prestate attenzione prego, a partire dal prossimo mese, qualsiasi vendita di grano non autorizzata verrà considerata un reato, e solo il Comune avrà il diritto di venderlo ed acquistarlo! Una volta arrestato, chi avrà venduto il grano senza autorizzazione sarà severamente punito! Il Comune accoglierà anche delle soffiate da parte del popolo su questo tipo di offesa, e ricompenserà chiunque offrirà delle informazioni corrette con 25 argenti reali!”


Dente di Serpente rimase a bocca aperta dalla sorpresa, non si sarebbe mai aspettato di ascoltare una notizia così incredibile!


“Il nobile vuole proibire il commercio privato del grano!


Inoltre, i prezzi dell’acquisto e della vendita del grano da parte del Comune sono estremamente bassi. Chi gli venderà il grano a questo prezzo ridotto? Il prezzo del grano nella Fortezza era già stato triplicato a causa dell’arrivo anticipato dei Mesi dei Demoni di quest’anno ed è impossibile farlo calare prima della fine della neve. Se il Comune lo vendesse adesso, non importa a quanto, i nobili e i mercanti lo comprerebbero tutto. Possibile che il Principe e il Signore della città non ci abbiano mai pensato?


Aspetta… se vieteranno davvero il commercio privato del grano, a noi cosa capiterà?” Dente di Serpente rabbrividì al solo pensiero. La maggior parte dei cittadini comprava gran parte del loro grano dai Ratti. Una volta messa in atto la politica e una volta che il grano nel mercato sarebbe stato acquistato dai nobili e dai mercanti, sarebbe stata una catastrofe per tutti!


Haru
                                


                                



