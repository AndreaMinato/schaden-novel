---
title: Capitolo 461: Rispettive credenze
pubDate: 2025-08-07T11:30:06.756Z
tags:
    - rtw
---










 


Era il gruppo più strano di persone che Rene Medde avesse mai visto.


Una mappa dettagliata della Fortezza Longsong fu srotolata sulla tavola quadrata nell’atrio del primo piano del castello.


Sei persone circondavano il tavolo, compreso il Comandante del Primo Esercito Ascia d’Acciaio, il capo della polizia di Città di Confine Vader, Spaccaossa l’attuale leader di Fiamma Divampante Spaccaossa, il capo dell’ufficio per la sicurezza Usignolo, la strega dai capelli scuri Cenere, e lo stesso Conte della famiglia Elk.


Rene non si sarebbe mai aspettato di aver bisogno dell’aiuto dei Topi un giorno, tantomeno di collaborare con le streghe.


“Miei signori, ci sono circa sette o otto diverse bande nella Fortezza,” disse Spaccaossa, inchinandosi e sorridendo in modo ossequioso. “La banda della Falce, situata nella parte esterna settentrionale della città, è il gruppo più ampio dai 500 ai 600 membri, ma la banda del Rintocco, nella parte interna della città, è la più potente. Il Rintocco consiste per lo più di prigionieri evasi e mercenari e ammette raramente la gente comune tra i suoi membri, e hanno spade e armature più che a sufficienza, ragion per cui controllano la zona più redditizia.”


“La parte orientale della città appartiene alla banda degli Avvoltoi Mangiatori di Carne Morta, che vendono schiavi e Acqua dei Sogni tramite l’area portuale usando mezzi estremamente crudeli. Gira voce che queste due bande di Topi siano sostenute dalla famiglia Wolf e dalla famiglia Maple Leaf, ma quando la nostra Fiamma Divampante li sconfisse completamente un paio d’anni fa, nessun nobile importante si fece avanti per aiutarli.” Disse con una sfumatura di orgoglio.


“Per quanto riguarda la parte occidentale della città, le bande sono molto più complicate… Poiché si tratta di piccole bande, ho interagito solo coi loro capi. Sono…”


“Le informazioni sulle bande non sono importanti, quindi non entrare nel dettaglio.” Lo interruppe l’alto uomo Mojin. “Voglio solo sapere se puoi portarci al covo di questi Topi sotterranei?”


“Ahem, mio Signore…” Spaccaossa annuì verso di lui. “Un detto comune dice, ‘I covi dei Topi sono crivellati di grotte e buchi’ Conosco i luoghi di raduno principali di tutte le bande, ma non conosco ogni loro singolo rifugio, specialmente i nascondigli nei pozzi prosciugati o nei sotterranei, perciò posso fare affidamento solo sui capi e i soci per trovare luoghi specifici.”


“Su questo ha ragione.” Sospirò Rene. “Se affrontassimo i Topi faccia a faccia, non avrebbero nessuna possibilità, ma sarebbe molto più difficile eliminarli tutti quanti.”


“Potremmo avere una possibilità di successo se scagliassimo un attacco a sorpresa, ma ora che l’avviso è stato annunciato, i capi si saranno nascosti tutti per quando agiremo.”


“Nascondersi?” La strega dai capelli scuri rise. “A meno che non si nascondano a Città dell’Acqua Rossa, se dovranno rimanere alla Fortezza, non è possibile che non li troveremo qui.”


“Sì, hai ragione.” Spaccaossa si asciugò il sudore dalla fronte e non controbatté oltre.


La strega di nome Cenere trasmetteva una sensazione di pressione terrificante. Rene era stato in battaglia e aveva combattuto bestie demoniache a Hermes, quindi sapeva come doveva essere un vero guerriero… ma persino i soldati dell’Armata del Giudizio, che avevano affrontato centinaia di battaglie, vacillavano dinanzi a lei. Non aveva bisogno di fare qualche espressione terrificante perché anche quando se ne stava semplicemente in piedi, nessuno osava guardarla negli occhi.


Non c’era dubbio che avesse visto sangue e nemici uccisi, ma che fosse anche stata sospesa tra la vita e la morte. Per questo aveva un’aura così minacciosa.


“Sua Altezza ci ha dato tre giorni per prepararci. Quando la prima porzione di razioni verrà distribuita, l’esercito partirà dalla porta ovest della città e ripulirà tutte le zone dalle bande dei Topi.” Disse tranquillamente Ascia d’Acciaio, “Questa missione ha come obiettivo solo gli organizzatori per poter abbattere la Strada Nera il più velocemente possibile.”


“Ma… funzionerà davvero?” Rene non riuscì a trattenersi dal chiederlo mentre Ascia d’Acciaio si dirigeva verso l’entrata dell’atrio. “Nessuna città è riuscita a sbarazzarsi dei Topi. Finché esistono i cittadini, esistono anche loro.”


Ascia d’Acciaio si voltò guardandolo di sfuggita. “E’ così? Città di Confine non ha nessun Topo.”


…


Se ne andarono tutti e rimase solo Vader.


“Conte, qualcuno si è già candidato per diventare poliziotto?”


“Non ancora… ma ho sentito da Petrov che dozzine di persone del Secondo Esercito si sono iscritte.” Rene si sedette lentamente al tavolo, con le parole di Ascia d’Acciaio che gli riecheggiavano ancora nelle orecchie. Dopo un po’, sussurrò, “Davvero non ci sono Topi nella città?”


“Se intendete le convenzionali organizzazioni della Strada Nera, allora non ce ne sono.” Vader si strinse nelle spalle. “Nessun uomo o donna deve preoccuparsi di vitto e alloggio, e tutti riescono a trovare un lavoro adeguato. Persino il salario dei lavori saltuari è abbastanza per nutrirsi. Onestamente, prima di andare a Città di Confine, nemmeno io credevo che un posto simile potesse esistere nel Regno di Graycastle.”


“Perché?” Rene non poté fare a meno di chiedere.


“Non lo so, mio Signore…” Vader aprì le mani. “Sua Altezza Roland è capace di cose che sono di gran lunga oltre qualunque nobiluomo abbia conosciuto.”


“Non c’è bisogno di chiamarmi Signore.” Rene ondeggiò con la mano. “Sua Altezza vuole che lavoriamo insieme, quindi possiamo mettere da parte i nostri titoli per ora.”


Vader annuì e non protestò. Rene ammirava la franchezza di Vader. “Pensi che il Principe possa davvero eliminare tutti i Topi dalla Fortezza e purificare la Regione Occidentale?”


“Non ne sono sicuro neanche io.” La risposta di Vader lo sorprese. “Dopo tutto, ero un capo della pattuglia e ho avuto a che fare coi Topi per molti anni. La loro esistenza era come le ombre sotto il sole, quindi la forza bruta forse non è tanto efficace. Una volta Sua Altezza ha detto che se avesse a che fare con una grande città di milioni di persone, forse non riuscirebbe a occuparsi di tutto. Ma se ci fossero solo diecimila persone, sarebbe capace di sbarazzarsi di questa feccia immonda. In pratica, ha intenzione di far rendere conto alla gente che diventare un Topo è troppo rischioso e ci sono molte altre opzioni migliori.”


“Troppo… rischioso?” Rene ignorò l’affermazione riguardo milioni di persone perché una città con diecimila persone era già incredibile. “Ci vorrebbe molto tempo per ottenere ciò.”


“E’ vero, prendere di mira i Topi o la criminalità non può essere fatto in un giorno,” disse Vader annuendo. “Per questo Sua Altezza Roland ha istituito le forze di polizia. Prima ti ho detto che questa organizzazione è completamente diversa dalle squadre di pattuglia.”


Era davvero differente. Facevano rapporto al Comune anziché ai nobili e mantenevano l’ordine in una zona piuttosto che cospirare coi criminali.


“E cosa più importante, Sua Altezza mi ha detto anche un’altra cosa.”


“Cosa ti ha detto?”


“In realtà anche io avevo le stesse preoccupazioni che hai tu ora,” disse Vader sorridendo, “ma Sua Altezza mi chiese, ‘Quindi non ci proverai perché è difficile?’”


Rene Medde sentì un senso di realizzazione farsi strada nel suo cuore. Se non ci avesse provato perché era difficile, non avrebbe perseguito incessantemente il suo cavalierato. Sebbene avesse ereditato il titolo di Conte e si sentisse come se si stesse allontanando dalla vita che desiderava, finché avesse potuto combattere per la gente, avrebbe ancora seguito la strada del suo cuore. Adesso questa strada si faceva ancora più ampia.


“Adesso… capisco.” Fece un respiro profondo.


“Ero tanto sconvolto quanto te.” Ricordò Vader. “Ma non capisco cos’ha detto dopo Sua Altezza.”


“Ti ha detto altro?” chiese Rene con entusiasmo.


“Mhmh,” disse Vader, lisciandosi il mento. “Ha detto ‘ti sentirai incredibilmente soddisfatto dopo aver bevuto questa ciotola di brodo di pollo.’ Ma… che c’entra il brodo di pollo?”


Meiling
                                


                                



