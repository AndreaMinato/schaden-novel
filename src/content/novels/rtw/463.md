---
title: Capitolo 463: L’eliminazione della Gang di Manoinsanguinata
pubDate: 2025-08-07T11:30:06.756Z
tags:
    - rtw
---














Il battito del cuore di Dente di Serpente accelerò rapidamente.


“Lascia... andare....” la paura lo aveva colpito alla gola. Apriva la bocca, ma riusciva solo a balbettare con voce attenuata.


“Intendi dire ‘lasciatela andare’? D’accordo.” L’uomo diede un calcio allo sgabello sotto i piedi di Girasole, il suo corpo si irrigidì immediatamente. La corda le scavò nel collo. Calciava i piedi in preda al panico, stringeva e riapriva le mani legate, ma niente di tutto ciò le fu d’aiuto.


Artiglio di Tigre si fece avanti verso di lei per aiutarla, ma fu colpito alla testa da dietro da un bastone e cadde al suolo.


“Se non avessimo dovuto aspettarvi, l’avremmo già uccisa.” Disse uno degli scagnozzi di Kanas. “Ma che scusa! La diarrea! Forse non lo sapete, ma abbiamo uomini con gli occhi puntati su di voi. Lui sa che i bastardi non sono disciplinati. Sapevamo che avremmo dovuto impartirvi una lezione per assicurarci che rispettiate le regole della Gang di Manoinsanguinata.”


“E’ colpa mia.” Dente di Serpente cadde in ginocchio. “Per favore lasciatela andare! Non è nemmeno uscita dalla stanza lei!”


“Questa piccola p*uttana mi ha mentito” disse lo scagnozzo scrollando le spalle. “Mi ha giurato che eravate solo andati a cercare un riparo dal vento. Anche con due denti in meno, non ha voluto cambiare la storia. Perché mai dovrei lasciarla vivere? Così che si possa vendicare?”


“Ci vogliono uccidere.” Dente di Serpente capì all’istante. Faceva fatica ad alzare la testa, vedendo che la lotta di Girasole si faceva sempre più debole e che il suo corpo incominciava ad irrigidirsi. Si sforzò di non guardarla, ma di cercare di prestare attenzione al pugnale legato al fianco dell’uomo. Era distante solo sei passi, se Dente di Serpente fosse riuscito a fare uno scatto e prendere quel pugnale allora....


Improvvisamente la corda si ruppe.


Girasole cadde al suolo silenziosamente.


“Ma che diavolo...” Lo scagnozzo aggrottò le sopracciglia, ma prima che lui potesse finire di parlare, un rigolo di sangue schizzò dal collo, spuzzando sulla faccia del Ratto più vicino.


Dente di Serpente fissava la scena di fronte a lui.


Nel frattempo, dalla stanza esterna si sentivano i rumori di un combattimento.


“Fermi! Questo è il territorio della Gang di Manoinsanguinata!”


“Qualcuno... Qualcuno sta facendo irruzione!”


“Ah... la mia mano!”


“Dannazione. Vieni fuori e uccidila!”


“Mo...mostro! Aiuto!”


I seguaci di Kanas si guardarono e vicenda ed estrassero le armi. Prima che potessero scappare, un fantasma volò nella stanza e rovesciò i due uomini davanti.


Poi Dente di Serpente vide chi stava attaccando: una donna impressionante, dai capelli neri raccolti semplicemente  in una coda dietro alla testa. Indossava una lunga gonna nera, ed aveva occhi dorati. Dente di Serpente sentì gelarsi il sangue nelle vene quando lei diede uno sguardo nella sua direzione.


“Lasciate le armi, mettete le mani sopra alla testa e in ginocchio, se volete sopravvivere.” La donna alzò tre dita. “Conterò fino al tre. Chiunque non seguirà le mie istruzioni morirà.”


“Tre...”


Ci furono solo pochi secondi di silenzio, prima che qualcuno urlasse “Dio mio, tali abilità... deve valere 100 reali d’oro!”


“Forza tutti quanti!”


“Prendiamola viva, il capo ci ricompenserà sicuramente!”


“Prendiamola viva!”


“Come non detto. Meglio che moriate tutti.” Alzò una gigante spada decorata dalla forma strana e caricò il gruppo. Dente di Serpente non poteva credere ai propri occhi. La spada era di ferro, qualsiasi cosa toccasse veniva distrutto immediatamente. Si muoveva ad una tale velocità che la polvere di calce e le balestre dei suoi nemici erano praticamente inutili. Le armi nascoste che erano state efficaci in precedenza, ora non riuscivano a colpire il bersaglio. La folla non aveva modo di sfuggirle, se non ritirandosi.


“Proteggi il tuo amico, piccolo” disse una voce, ma non si vedeva da nessuna parte la sua sorgente.


Ingoiò la saliva e andò in panico a gattoni fino al fianco di Girasole. Mise la mano vicino alle narici per sentirne il respiro.


Lei espirò debolmente dell’aria calda... era ancora viva!!


Dente di Serpente stava per piangere, la felicità per esser sopravvissuto lo travolse.


Quello che era scritto nell’annuncio era vero. Queste persone erano state mandate dal Principe per eliminare le menti della gang! Avevano una speranza ora!


Piegandosi su Girasole, scoppiò in lacrime.






...






Mentre altri soldati in uniforme marrone si precipitavano nella stanza, il combattimento finì rapidamente.


A tutti i Ratti ancora coscienti fu ordinato di mettersi in fila e di uscire dalla stanza uno alla volta.


“Mi fa male la testa,” si lamentò Artiglio di Tigre strofinandosi la testa con una mano. “Il bernoccolo è così grande.”


“Sii felice che non ti hanno picchiato a morte.” Dente di Serpente lo fissò  con le lacrime agli occhi.


“Cosa è successo?” Girasole si massaggiò la gola su cui appariva una linea nera dove prima c’era la corda. “Ho pensato che sarei morta di sicuro.”


“Ve lo dirò una volta che siamo fuori di qui.” Disse Dente di Serpente scuotendo la testa. Temeva che se avesse parlato troppo, sarebbe scoppiato in lacrime nuovamente.


“E’ il tuo turno.” La guardia alla porta piegò le braccia di Dente di Serpente dietro alla schiena.


Questi non oppose resistenza, anzi seguì la guardia fuori. Una donna in un vestito bianco era in piedi nel giardino, un paradosso rispetto alla dea letale in nero. Il suo viso era coperto da un cappuccio che lasciava vedere solo alcune ciocche di capelli biondi e ricci.


“Potrai andartene dopo aver risposto alle domande del Signore.”


“Si.” Rispose fiducioso Dente di Serpente, in soggezione per le capacità dell’armata.


“Hai commesso omicidi?” La sua voce era vivace e piacevole, come se provenisse da un altro mondo. “Stupri? Rapine?”


Improvvisamente qualcosa colpì la sua mente – era lei che lo aveva avvertito senza mostrarsi.


“Niente di tutto ciò”


“Va bene,” annuì lei. “Aspetta in piazza per la cena con Sua Altezza.”


Dente di Serpente si fermò dopo pochi passi. Si fece coraggio e chiese “Siete una strega?”


“Esatto.” Dente di Serpente non si aspettava una risposta, ma con sua sorpresa, la strega gliene diede una prontamente.


“Quelli sono seguaci di Kanas,” continuò lui, mordendosi le labbra, “Non si presenta da quattro giorni. Deve essersi nascosto da qualche parte con Manoinsanguinata! È quest’ultimo il vero capo della banda! Non lasciatevelo sfuggire!”


“Non ti preoccupare. Non scapperano.” La donna sorrise e disse ciò con un tono di inconfondibile sicurezza.


“Intendi dire che... Sua Altezza ha mandato delle streghe alla caccia delle teste dei Ratti?” Artiglio di Tigre aveva gli occhi spalancati per lo stupore.


“Non solo streghe, anche uomini comuni,” Dente di Serpente raccontò la bizzarra scena a cui aveva appena assistito. “Quello che avevo ipotizzato è vero… le streghe sono accettate nei territori di Sua Altezza, possono apparire in pubblico senza preoccuparsi e persino combattere con gli altri.” Fece una pausa e poi continuò a parlare con eccitazione “Se Carta è stata davvero mandata là, deve vivere una vita piuttosto decente,”


“Sembra che tu voglia andare a trovarla” disse Girasole, contraendo le labbra. “Le streghe hanno talento e difficilmente le si riesce ad incontrare. Potresti metterla in imbarazzo se ti presentassi là.”


“Oh....” Dente di Serpente fu scioccato per un momento. Sapeva che quello che stava dicendo Girasole era vero. Era solo un Ratto, ed anche se fosse riuscito a sopravvivere all’inverno, non sarebbe cambiato nulla. Carta doveva vivere una vita completamente diversa ora, del tutto fuori dalla sua portata.


“Non ci pensare troppo.” Disse Artiglio di Tigre dandogli dei colpetti sulla spalla. “Guarda, è ora di mangiare.”






Erre






 Erialis Avete letto della polvere di calce ebbene dopo lunghe ricerche non siamo riuscite a tirare fuori nulla nemmeno controllando il testo originale cinese..se avete qualche idea fornitecela pure, siamo tutto orecchie ^_^ 
                                


                                



