---
title: Capitolo 466- Riapparizione
pubDate: 2025-08-07T11:37:50.990Z
tags:
    - rtw
---














"Estate, giusto? Non preoccuparti." Wendy si avvicinò alla giovane donna e le prese la mano. “L'Unione delle Streghe non è ciò che pensa la tua famiglia, e non devi restare nel Castello per tutto il tempo."


"Davvero?" chiese Estate gentilmente.


"Certamente." Wendy sorrise. “Noi restiamo nel castello perché non abbiamo altro posto dove andare… prima che Sua Altezza ci prendesse con lui, vivevamo da vagabonde. Le nostre non erano unite oppure ci consideravano come estranei. Tu sei fortunata ad avere una famiglia.” Fece una breve pausa. “Andiamo dentro, il vento è forte qui.”


“... Ok." La giovane donna abbassò la testa e seguì Wendy nel castello.


“Questa è la nuova strega risvegliata?" Pergamena aspettava già sulla porta. “Come si chiama?"


"Estate," rispose Wendy, poi guardò verso la guardia. “Puoi chiedere a Lady Agatha di tornare al Castello? Dille che c’è una nuova strega. Ora dovrebbe essere al laboratorio alchemico sulla sponda del fiume."


“È un piacere servirla, Lady Wendy." La guardia si inchinò, poi uscì.


"Quando Usignolo e Sylvie non sono nei paraggi, solo Agatha è in grado di distinguere il tipo di potere magico." Pergamena fece un cenno d’assenso. “Qual’è la sua abilità?"


“Non lo sappiamo ancora." Wendy accarezzò la testa della ragazza e chiese, “Quanti anni hai?"


"18." Estate s’innervosì nuovamente di fronte a tanti estranei.


"18?" Spear era sorpresa. “Non è l’età della maturità?"


“Quando hai capito di esserti risvegliata come strega?” chiese Pergamena. “Raccontaci la tua storia nei dettagli."


“Solo tre giorni fa, quando ho compiuto 18 anni,” rispose Estate mestamente. “Quel giorno, mio fratello maggiore pescò un pesce per me, come regalo, ma la mia seconda sorella l’ha preso e alla fine per me restava solo metà della coda. La notte abbracciai la mia coperta e piansi. Poi sognai che il pesce era tornato nell’acquario. Quando mi svegliai, scoprii che il pesce era davvero lì, e avevo anche una nuova sorella maggiore."


“Una nuova sorella maggiore… cosa significa?” chiese Wendy allibita.


"Una era seduta a tavola e mangiava il pesce, mentre l'altra era paralizzata dalla paura per terra. Tuttavia, la prima scomparve presto insieme al pesce….".Estate ricordò quello che era successo. “In quel momento ho sentito che... quelle cose che apparivano avevano qualcosa a che fare con me. Tuttavia, quando ne ho parlato alla mia famiglia, sono stata picchiata da mio padre e mi hanno detto di non spaventare la mia seconda sorella. Non l’ho spaventata di proposito, davvero. Chi potrebbe pensare che un sogno possa diventare realtà?".


"Non era un sogno". Wendy confermò quello che la ragazza aveva detto. "Era un segnale del Risveglio".


Il potere magico si raccoglieva all'interno del corpo di una strega nel cosiddetto giorno del Risveglio. Durante questo processo, una strega non solo era in grado di sentire gli strani cambiamenti all'interno del suo corpo, ma inoltre la maggior parte delle streghe, non era in grado di trattenere lo strano potere magico, il che le induceva a usare involontariamente la loro nuova abilità acquisita. Quindi, a parte l'insopportabile Giorno della Maturità, la seconda causa più alta di perdita di streghe era il Giorno del Risveglio - le conseguenze dell’eseguire magie di fronte alla gente normale erano ovvie.


Tuttavia, Wendy non aveva mai sentito parlare di un caso in cui il Giorno della Maturità e il Giorno del Risveglio cadessero nello stesso giorno. Anche se questo era senza dubbio possibile, il Giorno della Maturità era solo un giorno del Risveglio più speciale.


"Dopo di che, la mia seconda sorella mi chiamò strega e disse che dovevo lasciare casa. Mio fratello maggiore replicò che non c'era alcun problema anche se ero una strega, dato che c'erano molte streghe in città. La mia famiglia litigò per questo…”. La voce di Estate divenne ancora più sottile quando parlò. "Alla fine, decisero di mandarmi qui".


Sembrava che anche le persone appena arrivate dal sud del Paese fossero già influenzate dalla propaganda della città. Fortunatamente per Estate, non era stata legata e consegnata alla Chiesa, come molte streghe. La cosa sfortunata era che la sua famiglia alla fine non era stata in grado di accettare una strega. Tuttavia, Wendy era fiduciosa che la situazione sarebbe migliorata col tempo… gli abitanti originari di Città di Confine ne erano un buon esempio.


Dopo che Wendy chiese a Estate qualche altro dettaglio, Agatha arrivò nell’atrio, sembrava esausta.


“È lei la nuova strega?"


Wendy annuì e raccontò di Estate e del suo risveglio. “Come fa l’Unione a testare l’abilità di una strega?”


Agatha estrasse una pietra magica dalla tasca dopo aver finito di ascoltare. "Di solito è divisa in due parti. Una consiste nell’osservazione di un'accurata esecuzione dell'abilità, e l'altra nell’usare la Pietra della Misurazione per misurare il livello di potere magico aggregato". Poi guardò Estate e le diede istruzioni. "Chiudi gli occhi e senti che il potere magico circola all'interno del tuo corpo".


"Ha bisogno di un partner per assisterla?” Wendy sembrava ansiosa. "È diventata una strega solo tre giorni fa. Ho paura che non sappia nulla del suo potere magico".


"Non ce n'è bisogno." Agatha ridacchiò. “Temo solo che abbia paura".


Mentre parlavano, la pietra piena di magia emise un raggio di luce verde chiaro che avvolse Estate. Una nebbia le apparve gradualmente intorno al petto. Il suo centro era di colore giallo pallido e sembrava che potesse dissiparsi in qualsiasi momento.


"Non stava mentendo". Dopo aver osservato brevemente, Agatha fermò l'operazione della Pietra della Misurazione. "Infatti è una caratteristica che si verifica solo quando il giorno del Risveglio e il giorno dell'età adulta coincidono nello stesso giorno. Il tipo di abilità è… la magia evocativa che tutti voi conoscete. Il livello di potere magico è… estremamente basso".


“Estremamente basso?" fece Wendy. “Anche a Taquila si è verificata una simile coincidenza?"


“L’Unione ha assistito al risveglio di migliaia di streghe. Una cosa del genere era piuttosto comune.” rispose Agatha orgogliosa. “E per le streghe che si risvegliavano solo vicino alla fine della maturità, era come se non avessero mai avuto un Giorno della Maturità."


"Cosa?"


"I loro poteri magici non sono mai stati in grado di svilupparsi e quindi sono sempre rimasti nella forma pre-maturità. Naturalmente, non avevano le abilità derivate e la crescita costante che erano uniche dell'età adulta. Non so se queste streghe fossero in grado di avere un Risveglio Supremo, ma se non fossero in grado di svilupparsi, i problemi con il loro potere magico le infastidirebbero per il resto della loro vita.” Si fermò brevemente. "Dovremmo prima dare un'occhiata all'abilità di Estate. Dopo tutto, il potere magico è solo un aspetto. L'abilità stessa è il modo migliore per stimare il valore di una strega".


"Agatha!" esclamò Wendy accigliata. “Ogni strega dovrebbe essere trattata come una consorella, invece di essere valutata in base alle sue capacità.”


"Così si fa nella Città Santa". Agata era indifferente. “Certo… Credo a Sua Altezza quando dice che ogni abilità ha il suo uso speciale, ma si distinguono anche per la loro qualità".


“Di cosa… state parlando?” Estate aprì gli occhi, confusa.


“Niente di che." Wendy fece un sorriso forzato e disse con voce confortante: “Prova a dimostrare a tutti la tua abilità."


"Sì..." La giovane donna trattenne il respiro e lentamente unì le mani. Ben presto, le quattro persone presenti poterono vederne gli effetti: videro figure di se stesse posizionate dall'altro lato della sala. Due di loro sembravano discutere di qualcosa, ma non si sentiva alcun suono. Improvvisamente, Carta, che aveva lasciato la sala molto tempo prima, riapparve accanto a Wendy e si mise lentamente tra le braccia di Wendy, rivelando un dolce sorriso sul suo viso.


Wendy inconsciamente allungò una mano verso la copia di se stessa, ma le dita le passarono attraverso come se lì non ci fosse nulla.






Merges


 Erialis  Una nuova strega, Roland ne sarà felice. Ma ditemi avete capito bene cosa fa Estate? Riuscite a pensare ad un modo in cui potrebbe essere utile al nostro Principe. Siamo curiose di sapere, scrivetecelo nei commenti please e chi avrà scritto la cosa più divertente riceverà un premio...sorpresa ! Avete tempo fino a martedì ore 20.30 bacio




                                


                                



