---
title: Capitolo 468- Il ritorno
pubDate: 2025-08-07T11:37:50.990Z
tags:
    - rtw
---














Dopo due settimane, Roland era finalmente sulla via di casa.


Dopo aver cacciato, con pugno di ferro, le quattro Famiglie di nobili e i Ratti della Strada Nera, poteva, ora, dare avvio alla riforma della Fortezza Longsong partendo dalle basi. Le procedure di soccorso e reinsediamento stavano proseguendo in maniera ordinata. Sebbene gli Ori Reali e le provviste confiscate dai territori delle Famiglie Maple Leaf, Wolf e Wild Rose non fossero così abbondanti quanto quelli presi dal Duca Ryan, erano comunque una quantità sorprendente. Ed era proprio grazie a questo “ausilio” che il programma di soccorso poteva essere tranquillamente attuato in tutta la città e si poteva continuare la distribuzione del porridge contribuendo così con successo alla promozione delle linee politiche di Roland.


Il giorno della sua partenza, il Secondo Esercito aveva raggiunto l’obiettivo prefissato di arruolare cinquecento persone e anche il dipartimento di polizia aveva recentemente aggiunto circa duecento nuovi membri. Roland aveva lasciato la metà dei suoi soldati e Vader alla Fortezza in modo che potessero non solo controllare le difese e mantenere l’ordine, ma anche addestrare le nuove reclute per forgiare dei nuovi guerrieri adatti a svolgere i compiti loro assegnati.


Roland era ben consapevole che il tempo a disposizione per attuare le sue politiche era limitato. Se non fosse riuscito a facilitare la comunicazione diretta tra le persone e il Comune e non avesse stabilito abbastanza rapidamente la sua autorità tra le masse, l’antico potere sarebbe tornato a colmare la lacuna di potere da lui provocata. Come dice il proverbio, non ci può essere costruzione senza distruzione. Aveva già completato la distruzione, ora era arrivato il momento di costruire e potenziare la Fortezza.


La fiducia di Roland veniva dagli sviluppi ottenuti a Città di Confine: la cui popolazione era cresciuta fino a raggiungere le oltre trenta mila persone e più della metà di loro riceveva un’istruzione elementare. Un numero del genere, nell’era moderna, equivaleva a contare gli studenti solamente di due scuole medie ma, per questa epoca era una cifra sconvolgente. Inoltre l’educazione elementare non insegnava solo a leggere, ma forniva anche una conoscenza di base delle scienze, della politica e del concetto di “patriottismo”.


L’aumento del tasso di alfabetizzazione gli avrebbe fornito abbastanza manodopera per la rivoluzione. Inoltre, rispetto a dei civili ignoranti e miti, il senso di patriottismo conferitogli li avrebbe resi molto più potenti. Ogni abitante della città costituiva quella piccola scintilla che in futuro sarebbe stata in grado di scatenare un grande incendio in tutto il paese.


Mentre calava la sera, Roland guardava la città incombere nell’oscurità.


“Guardate… cos’è quello?” gridò un membro della nobiltà dietro di lui.


“Un… ponte?” disse un’altra persona allungando il collo. “Dio Mio, è troppo lungo.”


“È impossibile! Come può un ponte così lungo essere sostenuto da due soli pilastri?”


“Aspettate… sembra fatto di acciaio!”


Sulla via del ritorno, oltre alle streghe, c’erano sulla barca di Roland dozzine di nobili di basso livello che non avevano partecipato alla ribellione e, perciò, erano sopravvissuti alla “ripulitura” della Fortezza.


Secondo il piano di Roland, quei nobili avrebbero dovuto imparare la gestione gerarchica del Comune. Così, dopo che la costruzione della città fosse stata ufficialmente avviata, sarebbero potuti ritornare alla Fortezza per svolgere i suoi ordini, fornirgli un feedback della situazione e aiutare Petrov a costruire un secondo Comune. Dopo aver perso i loro privilegi feudali, tutti i nobili avrebbero voluto migliorare la loro condizione e l’unica cosa su cui potevano contare sarebbero state le loro capacità.


Mentre la flotta oltrepassava il ponte di ferro, Roland sentì i sospiri stupiti dei nobili dietro di lui. Tutti trattenevano il fiato e fissavano il ponte d’acciaio che si estendeva sulle loro teste per l’intera larghezza del fiume.


Il Principe non poté fare a meno di ridere delle reazioni di queste persone che non erano riusciti a smettere di esclamare da quando erano saliti a bordo. All’inizio erano rimasti sconvolti dal fatto che dalle barche di cemento potessero galleggiare sull’acqua, poi si erano meravigliati della ruota che girava e degli sbuffi del motore a vapore. È un peccato che il Progetto Tripartito della città non sia stato ancora completato pensò altrimenti le loro mascelle sarebbero cadute a terra alla vista della potenza delle lampadine.


Le barche attraccarono lentamente con un fischio acuto. Barov, Carter e il gruppo di ufficiali del Comune che avevano ricevuto il messaggio dal piccione viaggiatore stavano aspettando sulla riva. All’arrivo di Roland, furono lanciati dei cannoni di benvenuto accompagnati da una serie di formalità adatte a un Re.


Roland sorrise e diede una pacca sulla spalla ai due uomini e poi portò Barov dai nobili della Fortezza per fare le presentazioni. “Sei responsabile delle abitazioni, delle vite e dell’istruzione di queste persone,” disse a bassa voce a Barov. “Non preoccuparti delle loro identità e dei loro titoli dato che sono al massimo dei baroni. Nelle miniere ci sono persone di tutti i tipi e tutti devono lavorare per vivere in modo onesto. Addestrali come faresti con dei nuovi laureati. Voglio vedere dei risultati il prima possibile.”


“Si, Vostra Altezza.”


Quando Roland ritornò al castello, tutte le streghe che avevano sentito del suo ritorno stavano aspettando nell’atrio. Entrato nell’ingresso, ancora prima che potesse sentire il tepore ottenuto grazie al sistema di riscaldamento, qualcuno si tuffò tra le sue braccia. Sentì l’odore familiare dei cappelli e le accarezzò la testa, sorridendo. “Sono tornato.”


“Uh-huh.” Anna sollevò la testa e i suoi occhi azzurri brillavano di gioia. “Ti ho aspettato per tanto tempo.”


“Anche io!”


“E io! Gru!”


Presto Roland sentì del peso aggiuntivo sulle sue braccia… non doveva nemmeno guardare per sapere che erano Usignolo e Maggie: nessun’altro lo avrebbe interrotto con Anna.


“Hey, voi due gli siete andate praticamente in braccio.” Si lamentò Luna Misteriosa.


“Già” sbuffò Lily. “Senza vergogna!”


“Sono felice che sia tornato sano e salvo,” disse Wendy con gentilezza.


“Dovremmo festeggiare stasera,” suggerì Pergamena.


“Si! Voglio la Torta di gelato!” esclamò Andrea. “Con le porzioni di Cenere e Shavi, festeggerò alla grande stasera!”


L’ultimo a raggiungerlo fu Tilly Wimbledon.


Gli porse la mano e disse con noncuranza: “Hai fatto un lungo viaggio.”


“Grazie.” Roland sorrise e afferrò la sua mano tesa.


…


Dopo la cena abbondante, Roland tornò nel suo ufficio e sospirò pesantemente. Sebbene il Castello della Fortezza fosse molto più grande, questo piccolo posto era molto più confortevole.


Proprio mentre stava per mettere a posto i libri che aveva portato con sé dalla Fortezza, Anna entrò nella stanza.


“Sei venuta giusto in tempo.” Roland indicò i libri impilati sul tappeto. “Guarda, questi sono un mio regalo per te. Sono per lo più documenti storici e racconti leggendari, mentre altri sono delle storie segrete sulla Regione Occidentale. Sono stati tutti presi dalla libreria del Conte Ryan. Oh giusto, questo è…”


Prima che potesse finire, sentì delle labbra morbide premere sulle sue.


Con loro arrivò anche un dolce profumo misto alla passione che gli provocò un piacevole calore.


“Mi sei mancato tanto,” fissandolo intensamente negli occhi, Anna pronunciò ogni parola a fatica dopo essersi staccata da Roland.


Mentre la fissava, Roland sentiva un senso di calore pervadergli il cuore. “Questo libro…”


“Lo leggerò dopo.”


“Buona idea.”


E si persero così nel bacio.






Aki  
                                


                                



