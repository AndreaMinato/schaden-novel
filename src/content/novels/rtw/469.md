---
title: Capitolo 469- Non farla aspettare in eterno
pubDate: 2025-08-07T11:37:50.990Z
tags:
    - rtw
---














Il giorno dopo, Roland entrò nel suo ufficio canticchiando e scoprì che c’era già Wendy che lo aspettava.


“Che succede?” scavalcò la pila disordinata di libri sul pavimento e si versò una tazza di tè.


“Congratulazioni, c’è una nuova strega a Città di Confine.” Gli disse sorridendo e gli raccontò così tutto quel che era successo negli ultimi giorni. “Se vuoi, posso convocare Estate al castello in qualsiasi momento.”


“La prima strega ad essersi svegliata nel mio territorio… è anche la prima strega che è stata accolta dopo aver dato pubblicamente la notizia del reclutamento.” Il volto di Roland s’illuminò all’istante ma, dopo aver riflettuto sulla la seconda parte della frase, chiese con curiosità, “In questo momento non è al Castello?”


“No, perché non c’era Usignolo per poter verificare la sua identità.”  Wendy ripeté ciò per cui Pergamena aveva tanto insistito. “L’abbiamo mandata a casa e le abbiamo pagato in anticipo il primo mese di stipendio.”


“Non è stata una cattiva idea.” annuì Roland. “Dille di venire questo pomeriggio al Castello per firmare il contratto.”


“Si, mio Signore…” rispose Wendy che stava chiaramente morendo dalla voglia di aggiungere dell’altro.


“Che c’è?”


“Non sei arrabbiato per quel che pensa la gente di te e dell’Unione delle Streghe? Per di più…” non parlò per un po’ prima di dire a denti stretti: “Inoltre la mia abilità potrebbe non essere adatta per guidare l’Unione. Pergamena ha molta più esperienza e maturità di me, quindi credo che dovrebbe prendere lei il comando.”


“Sono sicuro che abbia riportato tutto ciò anche a Pergamena, no?” chiese Roland con grande interesse. “E ti ha detto che invece sei tu la persona più adatta, vero?”


“Huh?”


“Credo che abbia indovinato…” sospirò. “E io mi sento allo stesso modo. Le tecniche e i metodi amministrativi possono essere imparati con l’esperienza, ma la personalità è molto più difficile da modificare. Non ti sei resa conto che, oltre a Maggie, sei tu la più amata tra le streghe? Inoltre Pergamena è occupata nel Ministero dell’Istruzione e in futuro diventerà sempre più impegnata, quindi non avrebbe abbastanza tempo per poter comunicare con le nuove streghe, cosa che invece è il tuo punto di forza. Dovresti dare più credito a te stessa. Non sbaglio mai nel valutare i caratteri delle persone.”


Prima che Wendy potesse rispondere, il Principe continuò: “Per quanto riguarda i pregiudizi che i cittadini hanno nei confronti dell’Unione delle Streghe, li ho completamente ignorati. Non ho mai pensato che questo corpo… no, la mia precedente reputazione si fosse diffusa per tutto il Regno.” Rifletté per un momento. “Porrò rimedio a queste voci il prima possibile. Oltre a una maggiore pubblicità, credo che la cosa migliore per l’Unione sia che inizi a funzionare in modo indipendente.”


“Funzionare… in modo indipendente?”


“Si, voglio trasformarla in un Ministero, come lo è il Comune.” Roland lo aveva già preso in considerazione in passato. Al momento c’erano solo una dozzina di streghe che facevano parte dell’Unione, quindi poteva ancora gestirle tutte. Tuttavia, se si fosse allargata fino a comprendere centinaia di membri o se fosse stata della stessa portata della Città Santa di Taqila, non avrebbe sicuramente potuto farcela da solo. Avevano bisogno di stabilire una forma di governo che avrebbe agito in modo indipendente e ogni strega avrebbe potuto occupare una posizione diversa. In questo modo la sua figura sarebbe servita solo per dare dei consigli sulle loro capacità e sull’evoluzione.


Dopo averle spiegato i suoi pensieri, Wendy disse esitante: “Ma ci sono centinaia di persone al Comune, mentre con le altre sorelle siamo in totale una dozzina e ognuna è già occupata in un determinato ambito… inoltre come potrebbe questo cambiare l’opinione che i cittadini hanno sul nostro conto?”


“I pettegolezzi sono come la paura: entrambi sono scaturiti dall’ignoto. Gli abitanti della città riescono ad accettare le streghe perché hanno sperimentato personalmente i benefici portati loro da Nana e Lily,” disse Roland con un sorriso. “Permettere ai cittadini comuni di far parte dell’Unione non solo risolverebbe il problema della mancanza di personale, ma aiuterebbe anche le persone a capire meglio l’Unione delle Streghe. Il proporsi volontariamente aiuterà sicuramente a migliorare l’impressione che si ha delle streghe e i contributi forniti alla città saranno ben noti al pubblico.”


Proprio come le accademie scientifiche non si limitavano ad assumere gli scienziati, ma necessitavano anche di una gran numero di persone comuni che potessero svolgere le faccende giornaliere, che si occupassero delle questioni amministrative e che organizzassero la ricerca. Se voleva che le streghe fossero accettate da tutte le persone, doveva far in modo che si conoscessero meglio a vicenda, quindi mettere le streghe e i cittadini comuni nello stesso percorso lavorativo dovrebbe poter funzionare.


“Capisco.” annuì Wendy. “È una buona idea, ma come selezionerai queste persone?”


“Dal momento che lavorerete in modo indipendente, farete da sole anche il reclutamento e la selezione.” Roland si accarezzò il mento. “Puoi chiedere aiuto alla Contessa Spear dal momento che dovrebbe essere abbastanza brava nel costruire un’organizzazione incentrata sulle streghe. Tuttavia ci sono solo pochi membri nell’Unione delle Streghe, quindi potresti iniziare assumendo degli assistenti o delle persone che facciano pratica. Dopo i Mesi dei Demoni, costruirò un nuovo edificio vicino al Comune che potrete usare come base per l’Unione.”


Non aveva mai parlato di questi progetti da quando era stata fondata l’Unione delle Streghe. Così non sarebbero stati a capo solo delle Streghe della Regione Occidentale o del Regno di Graycastle. Se avesse costruito la struttura correttamente, l’Unione avrebbe potuto collaborare con le organizzazioni delle streghe di tutti i Regni che avrebbe annesso.


“Capito.” Wendy inspirò profondamente. “Se hai deciso di darmi questo compito, farò del mio meglio per portarlo a termine.”


…


Dopo che Wendy se ne fu andata, Roland continuò a sistemare i libri del giorno prima.


Guardando le pagine sparse su tutto il pavimento, non poté fare a meno di pensare al bacio infuocato e appassionato della notte scorsa. I capelli profumati di Anna, i suoi occhi luminosi e il suo corpo morbido lo facevano tremare per l’eccitazione. Sebbene durante il loro primo incontro Anna si fosse bruciata tutti i vestiti rimanendo nuda senza alcuna esitazione, Roland non si era sentito tanto eccitato come la notte prima.


Forse perché allora era ancora una bambina indifesa, mentre ora era una donna bella e forte: in un solo anno era cambiata tantissimo.


Forse devo prendere l’iniziativa e rispondere alle sue… i pensieri di Roland si interruppero quando le sue mani toccarono le dita di qualcun altro, realizzando che Usignolo gli stava porgendo un libro. “Lascia che ti aiuti.”


“Um…” Roland fece una pausa preso alla sprovvista. La notte precedente, quando Anna lo aveva seguito nel suo ufficio e abbracciato, non aveva notato se anche Usignolo li avesse seguiti nella sala dopo il banchetto.


“Non preoccuparti, la scorsa notte me ne sono andata subito e non sono rimasta in giro a fare il terzo incomodo.” Usignolo alzò gli occhi al cielo. “Immaginavo che, non avendoti visto per molto tempo, si sarebbe lanciata addosso a te: non reprime mai le sue emozioni.”


“Davvero?”


Con l’aiuto di Usignolo, i libri furono velocemente ordinati e sistemati sopra le mensole fino a riempire ogni spazio vuoto.


“Va bene…” Roland incastrò l’ultimo libro in un posto che era rimasto libero. “Grazie.”


“Ahimé. Per quanto tempo la tirerai per le lunghe? Non farla aspettare per sempre…”


Roland si fermò e si girò. Usignolo era già scomparsa ma le sue ultime parole riecheggiavano ancora nelle sue orecchie. Sebbene la sua voce fosse stata veramente molto bassa, non aveva dubbi su quel che aveva sentito.


“… e non far aspettare nemmeno me per sempre.”






Aki






 Erialis  Ciao a tutti abbiamo effettuato un sondaggio fra i patrons riguardante i giorni di pubblicazione ed eventuale suddivisione in capitoli ed il risultato è che la pubblicazione resterà invariata. Grazie ai nostri patrons per aver partecipato.
                                


                                



