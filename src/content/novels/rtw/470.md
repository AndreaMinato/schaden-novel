---
title: Capitolo 470- La nuova Nave da Guerra
pubDate: 2025-08-07T11:37:50.990Z
tags:
    - rtw
---










Mentre Roland camminava verso la via che conduceva alla Miniera del Versante Settentrionale, le osservazioni di Usignolo continuavano a ronzare nelle sue orecchie.


Fu improvvisamente illuminato. “Esatto”, pensò. “Non sono più solo un uomo ordinario che interagisce unicamente con i progetti tutto il giorno, e questo non è più il mondo in cui ero solito vivere. Ora, sono il Signore di un grande territorio, e un giorno potrei diventare un Re. Quindi, se mai la mia situazione dovesse cambiare, non potrò utilizzare il mio vecchio approccio per trattenermi.”


“Devo solamente seguire il mio cuore,” disse a se stesso. “Se forzassi le cose per colpa di qualche ‘principio’ insignificante, l’unico risultato sarebbe il continuare a ferire Anna ed Usignolo.”


Al solo pensiero, Roland si sentì come se si fosse tolto un peso dal cuore. Fece un respiro profondo e aprì la porta del giardino.


Aprire la porta d’acciaio fu proprio come aprire il suo cuore e vide istantaneamente un mondo completamente nuovo.


“Oh… Ecco che arriva Sua Altezza!” Colibrì e Lucia gli corsero incontro per salutarlo.


“Sei qui.” Anna sorrise dolcemente. Roland vide un leggero segno rosso sul suo collo pallido e non riuscì a non ripensare alla scena appassionata della scorsa notte. Tuttavia, dato che aveva già preso una decisione, non gli importava di aspettare ancora un po’.


“Hai completato il modello?”


“Certamente.” Anna fece un cenno. Quando i due uscirono dal giardino, videro una nave d’acciaio galleggiare nel bel mezzo di uno stagno circondato dalla neve. La nave d’acciaio era lunga all’incirca un metro e larga venti centimetri, apparentemente molto più sottile rispetto a quelle ingombranti barche in cemento. La prua aveva un tratto distintivo, la sua poppa era piatta, e la sua caratteristica distintiva era che lo scafo era coperto da barre di sostegno sovrapposte messe insieme a migliaia di quadrati.


“Questo è esattamente ciò che volevo,” esclamò Roland. In confronto alle navi in cemento che venivano versate in stampi d’acciaio, la barca in puro acciaio possedeva una delicatezza unica, e le barre sovrapposte la rendevano un’opera d’arte. Sapeva che ogni pezzo di quel modello era stato tagliato con il Fuoco Nero basandosi sulle proporzioni ristrette, senza nemmeno una giunzione mancante. Se questo modello fosse stato portato nel mondo moderno, sarebbe valso decine di migliaia di yuan (1).


“Questo è il nuovo tipo di barca che vuoi costruire?”


“Sì.” Annuì Roland. “È anche la prima vera nave da guerra della città”


Originariamente, Roland aveva pianificato di usare le navi in cemento come cannoniere nelle acque poco profonde, ma aveva realizzato che se le macchine a vapore non avessero fornito abbastanza energia, le navi in cemento sarebbero state troppo lente. Anche quando trasportava solamente il carburante e l’equipaggio, la velocità media della flotta durante il viaggio verso la Fortezza Longsong era solo dagli 8 ai 9 chilometri orari. Se le navi avessero dovuto trasportare anche i Cannoni da 152 millimetri della Fortezza, la polvere da sparo, ed altre armi, la loro velocità avrebbe potuto passare ad appena 5 chilometri. Questo equivaleva ad ancora meno di 3 nodi orari. Ciò era dovuto al gran peso morto del cemento, che non era un problema nei trasporti della fornitura, ma una caratteristica indesiderata delle navi militari.


Se la città avesse continuato a soffrire di mancanza d’acciaio come due mesi fa, Roland avrebbe dovuto sopportare questa debolezza. Tuttavia, con la produzione di Stella d’Acciaio, l’attuale quantità di scorte d’acciaio era abbastanza per costruire una vera nave da guerra rivestita d’acciaio. Roland scelse la più semplice tecnica d’assemblaggio dei moduli, che comportava la saldatura di pezzi di tavole in acciaio insieme a delle travi per formare una grande unità cava, e poi connettere queste due unità per formare il fondo dello scafo. Questo metodo di costruzione eliminava la tradizionale necessità della chiglia, e dato che il nemico non possedeva alcun cannone, non doveva preoccuparsi dei meccanismi di difesa. I lati dello scafo erano fatti quasi interamente di sottili placche d’acciaio, in tal modo si riduceva al minimo il costo ed il peso morto.


Riguardo alla propulsione, Roland aveva deciso di usare la tecnologia a turboelica (2) al posto di una ruota a pale (3). L’energia proveniva ancora dalla macchina a vapore che alimentava le due eliche attraverso degli ingranaggi rotanti. Nel progetto che aveva dato ad Anna, aveva anche lasciato spazio per rimodellarla in una macchina a vapore a triplice espansione (4) visto che aveva intenzione di inventare un nuovo tipo di macchina a vapore più adatta alle barche quando avrebbe dato inizio alla produzione di massa delle navi d’acciaio.


Quando tornarono al giardino, Anna cominciò a tagliare la prima placca d’acciaio.


Il Fuoco Nero nella sua mano agiva come un righello preciso che tranciava istantaneamente uno spesso blocco d’acciaio in sette placche sottili, ognuna spessa esattamente 5 millimetri.


Successivamente si arrivò alla saldatura. Colibrì ridusse il peso delle travi in acciaio e le mise tra due placche. Il Fuoco Nero di Anna si trasformò in una linea diretta estremamente sottile e cucì insieme i tre componenti come fosse un filo. Questa era completamente diversa dalla sua originale tecnica di saldatura, perché il Fuoco Nero scaldava l’acciaio dall’interno, permettendo all’acciaio liquido di riempire tutte le fessure. Dopo che i tre vennero completamente fusi gli uni con gli altri, la trave venne abbassata di circa un millimetro, il che significava che il suo fondo aveva completamente riempito lo spazio tra le due placche.


Una croce fatta di travi in acciaio poteva collegare quattro placche, e più croci potevano formare un’unità a forma di scatola cava. Quelle unità venivano alleggerite da Colibrì e trasportate al Fiume Acqua Rossa, dove venivano assemblate al molo.


Nel frattempo, gli occhi di Roland non avevano mai abbandonato l’occupata figura di Anna. I suoi capelli dorati ondeggiavano con i suoi movimenti come uno spirito che balla nella pura neve bianca.


...


Nel pomeriggio, Roland incontrò Estate, la strega risvegliata di recente.


Visto che si trovava nel suo ufficio, doveva aver passato il controllo di Usignolo. Wendy aveva già registrato con chiarezza la sua abilità, così Roland non aveva bisogno di effettuare alcun ulteriore test ma poteva immediatamente piazzare il contratto davanti a lei.


Estate impugnò goffamente la penna per un po’, prima di dire con il viso rosso: “Io… non so scrivere.”


“Non fa niente.” Sorrise Roland. “Puoi firmare anche con la tua impronta digitale.”


Premette con attenzione il suo pollice inchiostrato sulla pergamena. “È tutto?”


“Sì.” Roland arrotolò il contratto. “Wendy mi ha detto ogni dettaglio riguardo alla tua situazione, quindi anche se hai firmato il contratto, non devi vivere nel Castello. Dovrai solamente venire qui ogni giorno per fare esercizio e frequentare le lezioni. Wendy ti ha parlato delle caratteristiche del potere magico?”


“Sì, vostra Altezza.” Non appena apprese di non dover vivere al Castello, Estate divenne molto più rilassata. “La Signorina Wendy ha detto che se non rilascio il potere magico che si accumula ogni giorno, sarò in grave pericolo il Giorno del mio Risveglio.”


“Esatto, quindi devi esercitarti per bene. So che continuerà ad insegnarti come controllare con precisione il potere magico e la sua connessione con la tua abilità.” Roland non corresse i suoi onorifici perché pensava che sarebbe stato meglio per un principiante avere soggezione. “Se c’è qualcosa che non riesci a capire, puoi chiedere a qualsiasi membro dell’Unione delle Streghe.”


“Ho capito, Vostra Altezza,” disse lei a testa bassa. “Ma… voi pensate che questa abilità sia completamente inutile? Ho posto questa domanda alla Signorina Wendy, e lei mi ha risposto che solamente Voi, Vostra Altezza, avreste avuto la risposta.”


“Certamente no” disse Roland con un sorriso. “Possiedi l’abilità di un detective, quindi sarai molto utile nella lotta ai reati.”


“Detective?” Estate sembrava confusa.


“Non preoccuparti. Presto capirai.” Convocò Usignolo dalla sua Nebbia. “D’ora in avanti, questa strega sarà il tuo supervisore.”


Haru


 Erialis  (1) Lo yuan o renminbi è la valuta in corso nella Repubblica Popolare Cinese ed è emessa dalla Banca Popolare Cinese. Il nome "renminbi" significa "valuta del popolo" ed è diviso in tre unità base: yuan, jiao e fen


(2) Turboelica è un motore aeronautico costituito da un'elica azionata da una turbina e la propulsione avviene tramite l'aria messa in movimento dalla rotazione di un'elica. Fu inventato e costruito per realizzare un caccia che potesse accompagnare i bombardieri statunitensi nelle missioni a grande raggio. 


(3) Ruota a pale: è un sistema di propulsione inventato per le imbarcazioni che trasmette energia meccanica all'acqua ottenendo così una spinta. E' molto simile ad una ruota idraulica. Sembra che già gli antichi romani così come i cinesi più tardi abbiano cercato di realizzare delle ruote a pale per imbarcazioni mosse però da schiavi, ovviamente furono dei fallimenti. Leonardo da Vinci invece ipotizzò un battello con ruote a pedali. Verso la fine del XVIII secolo, quando fu disponibile il sistema di propulsione a vapore, iniziarono i primi tentativi di impiego di ruote a pale. Il primo risultato fu ottenuto dal battello di 17 metri Charlotte Dundas con una macchina a vapore e una sola ruota a poppa. Ma i veri successi a livello commerciale sono da attribuirsi ad altri battelli come il Clermont e Phoeniz che avevano entrambi due ruote laterali. In genere veniva usato per navigazioni fluviali e costiere. Solo nel 1819 la nave americana Savannah dotata di attrezzatura velica completa attraversò l'Atlantico usando la macchina a vapore per alcune ore.


(4) Motrice alternativa: qui l'energia termica si trasforma in lavoro meccanico. Fu sviluppata nella seconda metà del XIX secolo e nei primi anni del XX secolo per trasporti ferroviari, ma sopratutto per trasporti navali.


 
                                


                                



