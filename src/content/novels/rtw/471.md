---
title: Capitolo 471: Una Rimpatriata
pubDate: 2025-08-07T11:30:06.758Z
tags:
    - rtw
---






 


Era sera. Ferlin Eltek si trovava nel suo studio ad esaminare i manuali rilasciati di recente quando sentì improvvisamente qualcuno bussare alla porta principale.


“Caro, sono occupata a tostare il pane. Perché non vai ad aprire la porta?” gridò Irene dalla cucina. “Potrebbe essere la Signorina May.”


"Okay."


Chiuse il libro, giunse davanti alla porta nel salotto, e sbloccò il chiavistello. La persona che stava all’esterno lo colse completamente di sorpresa.


“Padre! Cosa vi ha portato qui?” esclamò Ferlin.


“Ho seguito Sua Altezza qui,” disse il vecchio cavaliere mentre spazzava via la neve dalle sue spalle. “In realtà, sono arrivato ieri a Città di Confine. Sebbene gli abbia detto che mio figlio viveva qui, hanno comunque sistemato una casa per me in una zona residenziale vicino al Castello.”


“Entrate. C’è freddo fuori.” Ferlin si tolse di mezzo in fretta e furia.


“Sì.” Il cavaliere sembrò sorpreso quando mise piede dentro casa. “Avete… il riscaldamento centralizzato qui dentro?”


“Conoscete il riscaldamento centralizzato?”


“Ne ho scoperto l’esistenza solamente oggi. L’ultima volta che sono stato qui, avevo già notato che la città fosse inspiegabilmente calda. Ho pensato che l’impianto di riscaldamento menzionato da Sua Altezza fosse un nuovo tipo di focolare. Quando ho visitato il Comune questa volta, ho scoperto che poteva esserci caldo al coperto anche senza il fuoco. Solo dopo ho realizzato che l’impianto doveva avvalersi dell’uso del vapore per produrre calore.” Si tolse il cappotto e lo appese sull’attaccapanni accanto alla porta. “Aspetta… Ricordo che l’ultima volta che siamo stati insieme al Comune, nemmeno tu eri sicuro di cosa fosse.”


“L’ho capito solamente dopo aver letto un comunicato del Comune.” Ferlin versò una tazza di tè per suo padre. “Prima di fare qualsiasi cosa, spendono sempre del tempo per spiegarlo ai cittadini. L’area dei comunicati che si trova nella piazza ora è persino più popolare dell’Emporio.”


“Questo significa che nel giro di due mesi, Sua Altezza è stato in grado di installare il dispositivo nelle case dei cittadini ordinari?” Domandò il cavaliere con approvazione. “Non credi che sia costato migliaia di ori reali?”


“La nostra zona residenziale è stata tra le prime in cui è stato installato. La zona occidentale e quella settentrionale sono ancora in fase di realizzazione. Si dice che la fornitura di calore e quella dell’acqua facciano parte del Progetto dei Tre Approvvigionamenti. Quando la costruzione sarà completata, potremo fare le cose che facciamo durante la giornata anche la notte.”


“Le notti come le mattine?” Le sopracciglia del cavaliere si inarcarono. “Questo significa più candele o lampade ad olio?”


“No. I funzionari municipali sostengono che l’elettricità sarà presto erogata in ogni casa.”


“Elettricità?” L’anziano era stupefatto.


“Anch’io penso che questo vada oltre ogni ragione, ma è ciò che dichiara la propaganda di Sua Altezza.” Ferlin concordava con suo padre. “Con l’elettricità, le notti saranno luminose come i giorni.” Stranamente, la notizia gli era suonata del tutto assurda quando l’aveva sentita, ma nel profondo del suo cuore, sentiva che non poteva essere del tutto impossibile dato che si trattava delle parole di Sua Altezza.


In fin dei conti, Roland creava sempre nuovi miracoli.


“Buonasera, Cavaliere Eltek…” Proprio in quel momento Irene schizzò fuori dalla cucina, e nella sua fretta, quasi non fece cadere il piatto di pane mezzo cotto che aveva in mano mentre si inchinò.


L’anziano cavaliere rise gentilmente a quella vista. “Salve, Signora Irene. Niente panico. Non sono ancora affamato.”


Ferlin vide le guance di sua moglie iniziare ad arrossire.


“Ahem.” Si schiarì la gola prima di aggiungere: “Oggi ci saranno solamente due piatti in più. State tranquilla, la notte è ancora giovane.”


...


La piccola famiglia consumò una piacevole cena insieme. Irene riuscì finalmente a riprendersi dal panico iniziale, e dopo che i tre ebbero chiacchierato per un po’, lei iniziò a ripulire le posate. Nel frattempo, il padre di Ferlin lo chiamò nello studio. Ferlin riuscì a percepire che suo padre aveva qualcosa di importante da dirgli.


Proprio come si aspettava, quando il vecchio cavaliere si sedette al tavolo dello studio, gli chiese con calma: “Sai che cosa è successo alla Fortezza Longsong negli ultimi giorni?”


“So qualcosina…” Ferlin tentò di esprimersi con riguardo. “Ho sentito dire che c’è stata una ribellione da parte delle quattro famiglie. Sua Altezza ha lasciato Città di Confine per sopprimerla. L’accaduto è stato pubblicizzato nella bacheca.”


“Il Comune ne ha fatto menzione?” L’anziano cavaliere rimase basito per un breve momento prima di spiegare l’intera faccenda a Ferlin. “Benché io abbia mandato qualcuno ad informare Sua Altezza, non mi sarei mai aspettato che sarebbe arrivato così in fretta. Il risultato era prevedibile. Le quattro famiglie non potevano competere con le truppe di Sua Altezza. Le Famiglia Maple Leaf, Wolf e Wild Rose sono state completamente distrutte, lasciando solamente la Famiglia Elk in gravi condizioni. La nostra famiglia è stata quasi coinvolta nell’evento.”


“Cosa?” Ferlin ne fu grandemente sorpreso. “Padre, voi…”


“Certamente non sono stato io.” Sospirò il cavaliere. “Sono già così vecchio e non desidero prendere parte a degli affari così rischiosi, ma tuo fratello è diverso. È ansioso di superare i tuoi risultati e di dar prova delle sue qualità di erede. Purtroppo, ha preso la strada sbagliata.”


“State dicendo che Miso ha preso parte alla ribellione?” Il viso di Ferlin sprofondò.


Suo padre annuì. “Dopo il collasso della ribellione, è stato catturato dai soldati di Sua Altezza. Nel giorno del giudizio, mi sono recato alla piazza per vederlo per l’ultima volta.”


“…” Ferlin chiuse i suoi occhi. Pensò a come suo fratello avesse sempre cercato di rendergli la vita difficile dopo essere diventato un cavaliere super famoso. Ma Miso era pur sempre il suo fratellino, e perciò era abbastanza triste vederlo fare una fine così tragica.


“Visto che le sue mani non erano sporche di sangue e che si è arreso senza opporre resistenza, è stato condannato a 10 anni di lavoro. Adesso dovrebbe trovarsi nella Miniera del Versante Settentrionale.”


L’ultima parte delle parole di suo padre gli fece recuperare il suo spirito. “10 anni di lavori? Ho pensato che lui fosse…”


“Stato giustiziato?” Il cavaliere scosse il capo in disapprovazione. “Quando ho detto che l’ho visto per l’ultima volta, volevo dire che era la sua ultima volta come membro della famiglia. Da quel momento non fa più parte della Famiglia Elk.”


“Voi… avete tagliato i ponti con lui.”


“Esattamente.” Il cavaliere fece un respiro profondo. “L’avevo avvisato da molto tempo, ma non ha mai dato retta alle mie parole. Qualcuno che scherza con il futuro della famiglia e mette a rischio il destino di ogni membro della famiglia non è assolutamente adatto al ruolo di successore.” Anche se stava parlando assertivamente, la sua espressione facciale tradiva la sua tristezza, e le rughe sulla sua fronte si erano accentuate. “Adesso, ho solo te come figlio.”


“Padre…” Ferlin sentì pizzicare i suoi occhi, e prese involontariamente le mani di suo padre.


“Non ho mai pregato in tutta la mia vita. Ma questa volta, spero che tu sia il successore della Famiglia Eltek. Ho la sensazione che prospererà di nuovo nelle tue mani.” Disse lentamente l’anziano cavaliere. “Ho acconsentito a seguire Sua Altezza qui anche per occupare una buona carica nelle imminenti riforme.”


“Le cariche non possono essere ereditate, Padre… anche la carica di Cavaliere diventerà un titolo onorario.”


“Lo so, ma hai ignorato i benefici dell’avere dei contatti e dell’esperienza. Sua Altezza ha stabilito che la carica verrà concessa in base al merito e a delle capacità eccelse. Con le esperienze e le relazioni che il tuo predecessore avrà costruito, le tue possibilità di ottenere una buona carica saranno di gran lunga superiori a quelle di un uomo comune.” Accarezzò il dorso delle mani di suo figlio. “Anche nel caso tu desiderassi ancora diventare un insegnante, io non ti intralcerei, basta che porti avanti il nome della famiglia.”


Ferlin rimase in silenzio per un bel po’ prima di annuire e dire: “Ho capito, padre. Ve lo prometto.”


“In tal caso, posso stare tranquillo.” Il Cavaliere Eltek sembrò molto sollevato. “Ad ogni modo, se potessi scegliere, in che dipartimento preferiresti lavorare?”


“Beh…”


“Che ne dici del Secondo Esercito? Ho sentito dire che il Cavaliere Comandante, Ascia d’Acciaio, ha detto che oltre ai soldati da campo di battaglia, l’esercito vuole formare anche un dipartimento di strategia. Questo piano verrà testato prima sul Secondo Esercito.” Il vecchio cavaliere fissò il suo sguardo su suo figlio. “In realtà, so che il tuo attuale impiego non è proprio l’ambito lavorativo che preferisci. Se ti rendesse sinceramente felice leggere libri tutto il giorno, non avresti deciso di essere un cavaliere fin dal principio.” I suoi occhi sembravano perforare il cuore di Ferlin nel profondo. “Sei ancora la Luce dell’Alba che conosco, figlio mio.”


Haru
                                


                                



