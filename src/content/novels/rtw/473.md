---
title: Capitolo 473- Il terzo passo nella costruzione della città
pubDate: 2025-08-07T11:37:50.990Z
tags:
    - rtw
---










Dopo due settimane di apprendimento ed esplorazione, Barov, il governatore del Comune, tenne la prima sessione plenaria municipale nella sala del castello alla fine del primo mese primaverile dell’anno nuovo, su richiesta di Sua Altezza. Oltre ai dirigenti di tutti i dipartimenti, anche alcuni nobili della Fortezza vennero invitati alla sessione, facendo sì che il numero totale dei partecipanti ammontasse a 65.


Barov sapeva che lo stesso processo di apprendimento era anche una valutazione. Dopo aver lavorato come governatore del Comune per un anno, adesso sapeva distinguere facilmente nobili capaci da inutili dandy e pigroni. Era per questo che metà dei nobili erano già stati bocciati dalla sua valutazione.


Come Sua Altezza aveva descritto, aveva offerto a quei nobili insignificanti un’opportunità per “prendere il treno espresso”, ma la realtà era spietata. Le persone che erano incapaci di star al passo coi cambiamenti sarebbero diventate naturalmente obsolete col passare del tempo. Barov condivideva lo stesso pensiero. Che Sua Altezza fosse un demone o un dio, ciò non cambiava il fatto che il suo territorio manifestasse un’atmosfera completamente diversa da quella degli altri Regni. Se quella fosse una nuova era, sarebbe stato lieto di tuffarvicisi dentro insieme al Principe.


L’argomento principale della discussione per la riunione del giorno era il voto finale sulla riforma di unificazione che sarebbe stata messa in atto dopo la costruzione della città. Avrebbe anche avuto bisogno di informare i nobili della Fortezza dei contenuti della riforma. Barov si era preparato per quel momento per molto tempo, ed ora era finalmente il momento di rivelarne i dettagli.


Ad ognuno fu dato un libro dalla copertina rigida con lettere dorate, che recitavano “Le leggi basilari del Regno”. Conteneva alcuni temi centrali della legge abbozzati e modificati da Sua Altezza stesso. Intuiva già dal nome che Sua Altezza avesse grandi ambizioni, e credeva anche che il Principe avesse la capacità di far fiorire le città al di là della Regione Occidentale.


“Iniziamo.” Comandò annuendo Roland, che si era seduto all’estremità del lungo tavolo.


“Sì, Vostra Altezza.” Barov si schiarì la voce e azzardò. “Forse tutti voi avrete sentito dire che costruiremo una città nella Regione Occidentale. Il libro dinanzi a voi è la riforma di unificazione da mettere in atto nel territorio di Sua Altezza una volta che la costruzione della città sarà completata. Sentitevi liberi di sfogliarlo da soli, altrimenti potete ascoltare la mia presentazione. Se avete qualche domanda o preoccupazione, interrompetemi pure, Sua Altezza risponderà.”


Un leggero fruscio di pagine investì la sala. Barov aprì la copertina, rivelando la prima pagina del libro fatta di pergamena fine.


“La prima cosa che vedete ora è una bozza dei contenuti, che include la struttura e l’istituzione del nuovo territorio…”


“Articolo uno: Roland Wimbledon riserverà rispettosamente i diritti ai territori sotto la sua giurisdizione.”


“Articolo due: il Comune è la massima autorità del territorio, amministra tutte le faccende riguardanti il territorio sotto la supervisione di Roland Wimbledon.”


“Articolo tre: ogni persona, entrando nel territorio, avrà il diritto di ottenere la cittadinanza attraverso molteplici canali. Il Comune ha l’obbligo di garantire la presenza di almeno tre canali di questo tipo al pubblico.”


“Articolo quattro: ogni individuo, ottenendo lo stato di cittadinanza, non dovrà essere discriminato in base al genere o al suo precedente stato, ossia uomo libero, lavoratore agricolo, servo e schiavo. Ogni cittadino del territorio ha diritto ad un’equa protezione e a beneficiare equamente della legge, e ha l’obbligo legale di pagare le tasse, difendere il territorio e prestare il servizio militare.”


“Articolo cinque: ogni nobile sarà trattato allo stesso modo di un regolare cittadino e non dovrà più essere privilegiato in base al suo titolo. I titoli dovranno essere onorari senza garantire al nobile in questione potere esecutivo, e dovranno essere conferiti in modo ereditario secondo la legge.”


“Articolo sei: ogni cittadino ha il diritto di richiedere protezione per la vita, sicurezza e proprietà personali da Roland Wimbledon.”


“Articolo sette: ogni cittadino ha il diritto all’istruzione, libertà di lavoro e matrimonio.”


“Articolo otto: le interazioni commerciali e il libero mercato sono incoraggiati nel territorio, purché queste attività vengano svolte secondo la legge.”


“Articolo nove…”


Barov teneva il segno col dito sulle pagine mentre spiegava gli articoli uno ad uno. Pochi codici abbozzati dai nobili riguardavano i civili. Persino gli uomini liberi erano visti come oggetto di sfruttamento dai grandi nobili. Era senza dubbio una cosa rara che le leggi fatte da Sua Altezza comprendessero così tanti diritti e protezioni per i civili. Probabilmente il Principe credeva che potessero vincere la Battaglia del Giorno del Giudizio solo con il potere della gente.


A Barov non importava su chi facesse affidamento Sua Altezza. Per lui, i nobili e i civili erano la stessa cosa. Gli importava soltanto di fare del suo meglio per portare a termine gli incarichi di Sua Altezza e tenere una salda presa sul potere. A Città del Re, era stato trasferito dall’Associazione degli Astrologi al Ministero delle Finanze, facendo da assistente al Tesoriere (1). Pensava che presto sarebbe arrivato al livello di autorità più alto nel Regno di Graycastle, per poi rendersi conto che un decennio d’attesa aveva trasformato la sua ambizione in un sogno desolato, senza speranza. Aveva obbedito all’ordine di Re Wimbledon III di accompagnare il Principe Roland a Città di Confine a causa di una tenue e flebile promessa fatta al Re precedente, e anche a causa della sua morbosa delusione meditata per anni. Eppure, non si sarebbe mai aspettato che il suo sogno tanto atteso si realizzasse in un altro modo.


Barov non aveva visto un vero demone, ma conosceva bene la forza e la potenza dei cavalieri armati. Se Sua Altezza poteva sconfiggere i cavalieri in un colpo solo, poteva sicuramente spazzare via tutti gli ostacoli nel Regno. In futuro, il Principe sarebbe salito al trono e sarebbe divenuto il sovrano regnante dello Stato, e lui sarebbe stato l’aiutante del Re. Se il Tesoriere fosse stato ancora vivo allora, che aspro comportamento avrebbe mostrato a Barov?


…


Poiché molti dei contenuti dell’abbozzo erano stati letti ai sottoposti in un linguaggio semplice prima, nessun dirigente fu sorpreso. Tuttavia, quando lesse la parte che stabiliva il divieto del traffico di umani e l’abolizione della schiavitù, i nobili iniziarono a bisbigliare. Tutti gli altri articoli furono approvati unilateralmente.


Nessuno mise in discussione l’articolo sulla riforma della nobiltà. Quei nobili insignificanti non avevano beneficiato tanto dai loro territori visto che la maggior parte delle loro terre era in aree deserte, perciò non gli importava molto del cosiddetto potere feudale o del potere legislativo. Inoltre, dopo due settimane di studio, molti di loro avevano pianificato di vendere i propri territori al Comune e usare i proventi per avviare una nuova attività, come fabbriche meccaniche o impianti chimici.


La conferenza iniziò di mattina e non terminò fino al pomeriggio. Tutti erano concentrati sulla presentazione. Quando fu ora di pranzo, i servi misero il cibo sul tavolo per permettere ai partecipanti di mangiare mentre leggevano. Barov bevve molta acqua. Sebbene avesse la gola secca, era lieto di spiegare ogni dettaglio degli articoli alle persone presenti.


Finalmente, arrivarono all’ultimo argomento della discussione, che era l’unico articolo nelle Leggi Basilari del Regno che richiedeva l’opinione di tutti. Erano la bandiera e il nome della nuova città.


La sala conferenze fu presto riempita da un brusio da dibattito.


Barov chiese a tutti di inventare un nome e un design ideale della bandiera. I partecipanti avrebbero dovuto posizionare il loro lavoro sul tavolo e scegliere quello migliore.


Dopo vari giri di votazioni, la bandiera e il nome della città furono selezionati.


Il design della bandiera si basava sull’emblema della famiglia reale del Regno di Graycastle. Il suo motivo di base erano una pistola e una torre, su cui c’era un grosso pentagramma con tre più piccoli sotto. Il grosso pentagramma rappresentava il Signor Roland Wimbledon, mentre i tre più piccoli rappresentavano rispettivamente il Comune, l’Esercito, e l’Unione delle Streghe.


Per quanto riguardava il nome della città, scelsero “Città di Neverwinter”. (2)


Meiling


 Erialis (1) In questo caso, altro nome per indicare il Ministro delle Finanze.


(2) In originale “无冬城” (wúdōngchéng), letteralmente “la città che non ha l’inverno”, citazione alla città fittizia di Neverwinter del gioco Dungeons &amp; Dragons, che in cinese riporta questo nome tradotto. Esiste anche un videogioco omonimo ambientato in tale città. In D&amp;D è una città fortificata abitata sopratutto da umani e mezz'elfi ed è conosciuta per i suoi abili artigiani dai vetri agli orologi ad acqua ai gioielli. E' chiamata anche "Gioiello del Nord" ed è sede insieme a Waterdeep dell'Alleanza dei Lord, che controlla i commerci di una vasta area geografica. E' governata ad Nasher Alagondar un possente guerriero ed eroe fedele del dio Tyr ( Il dio della Giustizia ).


 
                                


                                


BUONA PASQUA dalle Streghette di Release that witch


https://www.novelleleggere.com/wp-content/uploads/2019/04/easter-300x208.png


Le streghette di Release vi augurano Buona Pasqua, grazie per averci seguito fino ad ora e...sinceramente non posso che fare i complimenti ad Aris che ci ha regalato questa fantastica immagine




Grazie a tutttiiiiiiiiiiiiiii                                


                                



