---
title: Capitolo 474: La macchina assassina
pubDate: 2025-08-07T11:30:06.758Z
tags:
    - rtw
---














Due giorni dopo la riunione allargata, fu ordinato ad Ascia d’Acciaio di testare ancora una volta le nuove armi.


Dato che il lato Nord Occidentale era vulnerabile agli attacchi delle bestie demoniache, il nuovo campo di tiro era stato situato sull’argine opposto del Fiume Acqua Rossa. Quando Ascia d’Acciaio vi arrivò, le guardie del Principe avevano già circondato il luogo con corde di canapa e bandiere rosse, ed avevano fissato un posto di controllo ad entrambe le entrate del ponte di ferro. Era proibito l’accesso all’area al personale non autorizzato.


Ovviamente, Sua Altezza aveva preso la prova delle nuove armi seriamente.


Ascia d’Acciaio camminò velocemente sulla neve irregolare, ed ogni guardia gli scambiava uno sguardo amichevole al suo passaggio. Vedendo ciò, non poté fare a meno di ricordare la prima volta che aveva partecipato alla prova dei fucili a pietra focaia. A quel tempo lui non era nessuno, e gli abitanti del Regno di Greycastle erano sospettosi e vigili nei suoi confronti perché proveniva dalla Nazione della Sabbia. Allora viveva in città da cinque anni, tuttavia aveva stabilito rapporti solo con i cacciatori che abitavano vicino a lui grazie alle sue abilità di arciere, nessuno lo conosceva al di fuori del Vecchio Distretto.


Credeva che avrebbe vissuto in isolamento in questa città desolata come cacciatore finchè non sarebbe morto di vecchiaia, o ucciso da una qualche bestia demoniaca o preda. Non si aspettava che Sua Altezza lo avrebbe scelto, mostrandogli il potere del fuoco e del tuono. Dopo ciò, i cambiamenti iniziarono ad accadere velocemente. Combatté contro le bestie demoniache nella Milizia, che era diventata poi il Primo Esercito di Città di Confine. Era stato promosso rapidamente da Capo della Squadra dei Cacciatori a Comandante del Primo Esercito. Con sua grande sorpresa, e per rimediare al rimpianto più grande della sua vita, aveva conosciuto l’ereditiera del clan Osha, Lady Drow Luna Argentata, di nuovo in città per l’atteggiamento aperto di Sua Altezza nei confronti delle streghe. Grazie alla sua fiducia, riconoscimento e miglioramento del suo stesso fato, aveva giurato fedeltà al suo nuovo Signore fin nel profondo del suo cuore.


Nel bel mezzo del tiro a segno, Ascia d’Acciaio vide Sua Altezza Roland, il Capo dei Cavalieri e, inaspettatamente, diverse streghe dell’Isola Dormiente.


“Sua Altezza, Ascia d’Acciaio ai suoi ordini!” Salutò così il Principe camminando verso di lui.


Questo annuì e disse, “Ci siamo tutti. Diamo inizio al test.” Diede due lunghe armi ad Ascia d’Acciaio e Carter, “è solo una delle nuove armi che ho progettato, ancora un prototipo. Il numero di esemplari è limitato, quindi fate a turno per provarle, per favore.”


Ascia d’Acciaio studiò con attenzione il fucile che aveva tra le mani. Assomigliava ad un fucile a tamburo, fatta eccezione che non aveva le cartucce.


Questo lo fece riflettere sulla possibilità che i proiettili dovessero essere caricati dalla bocca della canna come gli esemplari più vecchi.


“Si chiama fucile a otturatore girevole-scorrevole.” (1)  Spiegò velocemente Sua Altezza. “Impiega l’innovativa polvere infume. È un calibro 8 mm, più piccolo del 12 mm del fucile a tamburo, ma non meno potente.” Girò l’arma per dare una dimostrazione. “Le munizioni si inseriscono da davanti il grilletto, ogni pacchetto di caricamento può contenere fino a cinque proiettili. Tuttavia, non può sparare in modo continuo come un fucile a tamburo, quindi dovrete ricaricarlo dopo aver estratto tutti gli altri proiettili.”


Poco dopo la dimostrazione del Principe, Ascia d’Acciaio capì come utilizzare il nuovo fucile e sparò un primo caricatore. Il rinculo era piuttosto forte. Ogni volta che veniva sparato un proiettile, sentiva un forte colpo sulla spalla dato dal calcio del fucile, inoltre era molto più rumoroso rispetto al fucile a tamburo.


Cinque proiettili sparati da una delle vecchie armi avrebbe provocato una densa nuvola di fumo che bloccava la vista, ma in questo caso non ve ne era traccia, il che poteva essere causato dalla “polvere infume” appena menzionata da Sua Altezza. A parte questo, non c’era niente di speciale riguardo il nuovo fucile. Ascia d’Acciaio credeva che ci fosse stato un sostanziale miglioramento tra i fucili a pietra focaia e quelli a tamburo, ma invece il fucile a otturatore girevole-scorrevole non sembrava averne e non sembrava nemmeno all’altezza del fucile a tamburo. Il più grande svantaggio era la bassa cadenza di tiro.


Poteva sparare senza fermarsi stando in piedi con un fucile a tamburo, mentre era molto scomodo farlo con il nuovo prototipo, dato che avrebbe dovuto ricaricarlo a mano per poi ri-alzare il fucile mirando all’obiettivo dopo ogni colpo. Sebbene questo processo richiedesse molto meno tempo rispetto ad uno a pietra focaia, non era efficace per sopprimere il nemico in breve tempo. Per esempio, era chiaramente meno pratico di un fucile a tamburo in battaglia, contro i nobili ribelli della Fortezza Longsong per esempio, in un combattimento ravvicinato nelle strade o al chiuso.


Ascia d’Acciaio espresse la propria onesta opinione e Carter concordò con un simile punto di vista.


Il Principe annuì e disse “Si, non è comodo come un fucile a tamburo, ma ha i suoi vantaggi. Andrea, vieni qui e mostragli.” Diede il fucile ad una delle streghe e disse “Ricordati di sparare usando le tue abilità.”


“Mh-mh.” La strega dai capelli biondi prese l’arma e la ricaricò con agilità. Si vedeva che non era la prima volta che la usava. “Ora, guardatemi!”


In tre colpi assordanti, Ascia d’Acciaio fu sorpreso nel vedere che tre dei bersagli di legno più lontani erano stati abbattuti. I suoi proiettili avevano colpito gli obiettivi grandi quanto un’unghia, rompendo i sottili bastoni che li sorreggevano.


Erano ad almeno 400 metri di distanza!


“Sua Altezza.. è...” Carter balbettò incredulo.


“Le abilità derivative di Andrea le permettono di colpire con accuratezza i bersagli con un fucile o un arco” spiegò il Principe sorridendo, “ma non influenzano i proiettili o le frecce. Le forniscono solo la competenza nell’uso delle armi. Per esempio, potrebbe centrare un obiettivo lanciando un semplice sasso, ma se provasse con un uccello per esempio, non avrebbe successo.”


“Intendete dire che... anche persone comuni possono acquisire tali capacità grazie all’allenamento?”


“Esattamente. Il merito più grande di questo fucile è il grande miglioramento del raggio di sparo e l’accuratezza. A differenza dei precedenti, non c’è spazio tra la canna e la cartuccia, perciò non ci sono infiltrazioni d’aria.” Rispose Roland annuendo. “Con un mirino, qualsiasi soldato sarà in grado di utilizzarlo per abbattere nemici a 400 o 500 metri di distanza, mentre un fucile a tamburo potrebbe solo sparare con accuratezza fino a non più di 100 metri.”


Ascia d’Acciaio realizzò improvvisamente perché quest’arma era tanto letale. La maggior parte delle persone non starebbe mai in guardia nei confronti degli attacchi da tale distanza. Se un tiratore si fosse nascosto nell’area residenziale o in un punto più alto, avrebbe potuto facilmente uccidere il bersaglio. Se il tiratore fosse stata la Signorina Usignolo poi, nessuno sarebbe stato capace di evitare i proiettili provenienti da una fonte invisibile.


“Vostra Altezza, avete detto che me ne avreste dato uno quando sarà iniziata la produzione di massa.” Ricordò Andrea a Roland, coprendosi la bocca.


“Certo”, rispose questo mettendo via i due fucili. Camminò dall’altra parte e rimosse un telo che copriva qualcosa. “Di fatto, i fucili ad otturatore girevole-scorrevole sono solo l’inizio. Questo è il focus principale del test di oggi.”


Ascia d’Acciaio prese l’arma appena svelata. A differenza dei fucili fatti di acciaio e legno, questa era nera e sembrava realizzata interamente di puro metallo. Era anche molto più grande rispetto ad ogni altra arma. Compreso il tripode sotto di essa, era alta circa quanto la metà del suo corpo. La canna era spessa quanto metà del suo polso. Un sottile pezzo di tessuto con attaccati una lunga fila di proiettili luccicanti era legato al fucile. Aveva decisamente nulla a che fare con le armi precedenti sia per quanto riguardava il design che le dimensioni.


Erre






 Erialis (1) nome inglese: Bolt- Action. E' un sistema di chiusura della culatta in carabine o fucili a ripetizione manuale o a colpo singolo in cui l'otturatore si muove prima ruotando sul proprio asse ed arretrandolo per aprire la culatta ed espellere il bossolo sparato poi con un movimento contrario permette il caricamento di un'altra cartuccia. La sua prima applicazione come sistema avvenne da parte della Prussia col fucile ad ago Dreyse( 1841) e fu particolarmente importante come arma durante la seconda guerra mondiale perchè più veloce da utilizzare.


(2) Per un aggiornamento dato che è tanto che non la trattiamo:è un propellente per proiettili a combustione rapida e a differenza della polvere nera, durante la combustione produce solo scorie gassose. Fu realizzata per la prima volta nel 1884 dal chimico francese Paul Marie Eugène Vieille attraverso la gelatinizzazione della nistrocellulosa con una miscela di etere e alcool. Era completamente diversa dalla polvere nera e fu chiamata Polvere B. 








                                


                                



