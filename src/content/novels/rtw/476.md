---
title: Capitolo 476: Il giorno della vittoria
pubDate: 2025-08-07T11:30:06.759Z
tags:
    - rtw
---






...


Fuori era ancora buio, e qualcuno non la smetteva di bussare alla porta di Cacusim. Quest’ultimo sbadigliò e protese inconsciamente la mano per prendere il suo cappotto, poi si rense conto di non averne più bisogno.


Lo spesso muro di mattoni teneva lontano il freddo, e l'incredibile riscaldamento rendeva caldo l'interno. Non importa quanto fosse fitta la neve all’esterno, la casa non lasciava più entrare il freddo come prima e sul tetto non c’erano buchi. Una casa con una qualità così alta poteva essere adatta solo per dei nobili di Valencia. Ovvio, era comunque un po' più piccola.


Aprì la porta e vi trovò fuori un giovane, il suo assistente Pike, in piedi. "Perché non siete ancora in piedi? Dobbiamo sbrigarci, Capitano! Altrimenti, non troveremo un buon posto!"


"Dobbiamo partire così presto?" Cacusim sporse in avanti la testa e guardò il cielo. L'alba faceva capolino tra le nuvole e il tiepido sole del mattino illuminava una piccola parte del cielo.


"Certo!" esclamò il ragazzo. "I miei vicini mi hanno detto che durante i festeggiamenti si sarebbe esibita la compagnia Fiore stellato, e se arriviamo in ritardo non riusciremo a entrare in piazza!"


"Va bene, aspetta un attimo" Il vecchio scrollò le spalle e tornò in camera sua per cambiarsi. Guardò l'altro letto vuoto e sospirò piano. "Il giorno della vittoria ... Ci saranno dei festeggiamenti come questi nella fortezza Longsong? Se non ci fossero, Vader se li perderebbe".


Andarono alla piazza e notarono che sugli alberi di entrambi i lati della strada delle bandiere erano state appese ì con delle corde. E sotto il nuovo sole del mattino la piccola città sembrava luminosa. Di tanto in tanto, dalle strade secondarie delle persone si univano a loro sulla strada principale e camminavano al loro fianco. Sembrava che anche loro andassero in piazza.


Cacusim aveva saputo dei festeggiamenti grazie a Pike. Il Principe aveva stabilito che il primo giorno dopo i Mesi dei Demoni sarebbe stato il Giorno della Vittoria, dove avrebbero festeggiato l’essere sopravvissuti in sicurezza a quei mesi. Quel giorno, tutti in città avevano il giorno libero e avrebbero goduto della grande festa con falò in piazza. L'assistente di Cacusim ne era venuto a conoscenza e l’aveva invitato ad andare in piazza con lui. Dopo qualche riflessione, il vecchio aveva accettato.


Quando entrarono, notarono che c’era un'area recintata al centro della piazza e dei poliziotti con uniformi nere che mantenevano l'ordine. Molte persone erano arrivate presto e stavano in piedi ad aspettare. I due trovarono rapidamente un posto vicino al palco e iniziarono a chiacchierare mentre aspettavano l'inizio della festa.


A mezzogiorno, la folla si era già radunata nella piazza e il Principe apparve al centro del teatro. Non appena entrò, Cacusim sentì delle forti esclamazioni. Le persone intorno a lui eccitati alzarono le mani e gridarono: "Viva Sua altezza!"


Il Principe Roland sorrise. Aspettò che le esclamazioni cessassero, poi alzò il pugno e disse ad alta voce: "Abbiamo sconfitto il male ancora una volta!"


All’istante la piazza esplose in grida, quel il suono assordante scosse il cuore del vecchio. Non vedeva un Signore così rispettato da molto tempo.


"Mio popolo, non importa dove siete nati, che veniate dalla Regione Occidentale, Settentrionale, Orientale o Meridionale, finché avete dato un contributo alla nostra città, questa gloria vi appartiene! Questa gloria appartiene a tutti coloro che hanno dato il proprio sangue e sudore a Città di Confine!" La voce calma ed emozionante del Principe sembrava avere un potere magico e poteva essere sentita senza che lui dovesse urlare. "Oggi è il Giorno della Vittoria. È stato creato da tutti voi. Il male non è stato completamente eliminato e prima o poi tornerà, ma non importa quante volte i nostri nemici arriveranno, la vittoria è nostra finché resteremo uniti e lavoreremo insieme!"


Il vecchio non aveva mai sentito un nobile riferirsi a sé stesso e ai civili come “noi", ma a Sua Altezza non sembrava importare. Guardava le persone in modo naturale, senza arroganza o disprezzo. Negli occhi del Principe, lui e i suoi sudditi erano un unico insieme.


Era incredibile, ma inaspettatamente ... armonioso.


"Ora, festeggiamo per questa vittoria duramente conquistata e alziamo i calici  per festeggiare!"


"Lunga vita a Sua Altezza!"


"Lunga vita alla Vittoria!"


Gli applausi risuonarono in tutta la piazza, e la gente alzò la mano destra per mostrare il suo rispetto, incluso Cacusim.


"Questo è un Signore che è degno della mia lealtà!" disse Pike con passione mentre si dava un colpetto sul petto.


Poi fu il turno della compagnia Fiore Stellato, e molte persone fischiarono emozionate.


"Non abbiamo visto una loro esibizione in così tanto tempo".


"La Signora Irene è ancora così bella!"


"Ma rispetto alla Signorina May, le manca ancora un fascino duraturo".


"È la Signora May ora, non hai sentito la notizia? Sta per sposare il cavaliere comandante. Il Principe ha già inviato un regalo di nozze".


Ascoltando la gente intorno, Pike chiese con meraviglia: "Il nome di una compagnia di solito è uguale al teatro o al nome della città, quindi perché la compagnia di Città di Confine ha un nome così strano?"


"Non sei della Regione Occidentale, vero?" chiese immediatamente qualcuno. "La Signora May e la Signora Irene sono entrambe del teatro Longsong. La Signora May è chiamata la Stella della Regione Occidentale, mentre la Signora Irene è chiamata il Fiore del domani. Adesso entrambe vivono a Città di Confine, quindi la compagnia è il Fiore Stellato".


"Guarda, sta cominciando!"


Non era la prima volta che Cacusim guardava una rappresentazione teatrale, ma la storia era piuttosto unica. Invece di una normale storia d'amore tra la nobiltà, il tema era la storia della regione occidentale. Gli attori recitavano la parte della gente comune che viveva a Città di Confine. All'inizio erano indifesi, confusi e inseguiti come agnelli durante i Mesi dei Demoni. Poi avevano deciso di rimanere in città e combattere contro le bestie demoniache. L'intera storia era piena di colpi di scena, che erano molto avvincenti. Quando dei personaggi erano morti di fame e di freddo o erano rimasti uccisi nella difesa della città per proteggere la famiglia, il pubblico ebbe l'impressione di essere lì.


Il vecchio fu rapidamente catturato dallo spettacolo, e persino le persone che erano appena arrivate nella Regione Occidentale potevano sentire i sacrifici fatti dai cittadini di Città di Confine e i loro incessanti sforzi per la sopravvivenza.


Quando lo spettacolo terminò, un applauso fragoroso risuonò in tutta la piazza.


Ciò che vide dopo lasciò Cacusim interdetto. Una ragazza da lunghi capelli biondi teneva in mano una linea nera. Con essa tagliò il palco di legno in varie parti e le usò per accendere un falò gigante.


La folla non rimase spaventata, al contrario, iniziarono persino a inneggiare il suo nome. "Signorina Anna, Signorina Anna!"


Mentre delle pecore venivano arrostite sul falò, l'atmosfera nella piazza raggiunse il suo apice. La gente del posto si era spontaneamente disposta in una lunga fila e poi aveva iniziato a ballare stranamente, durante l'ultima parte della celebrazione. Secondo le persone che stavano accanto a Cacusim e Pike, finché avessero continuato a ballare, il barbecue si sarebbe protratto fino a mezzanotte.


"Capitano, andiamo insieme!" Pike deglutì. Era desideroso di unirsi a loro.


"Sono troppo vecchio per ballare" Cacusim scosse la testa. "Dovresti unirti a loro".


"Vado allora" tirò fuori la lingua, "condividerò un po' di arrosto con te quando lo avrò".


Guardando il ragazzo che ballava con la folla, il vecchio non poté fare a meno di ridere. Si era chiesto quale nome avrebbe reso la nave di calcestruzzo memorabile e unica, e ora aveva un'idea.


"La chiamerò Vittoria" pensò.






Thea 
                                


                                



