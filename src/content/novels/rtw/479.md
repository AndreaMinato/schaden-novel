---
title: Capitolo 479: La Scelta nel Cuore di Usignolo
pubDate: 2025-08-07T11:30:06.759Z
tags:
    - rtw
---














Ultimamente, Wendy viveva la sua vita in modo molto soddisfacente.


Fedele al suo nome, Carta aveva rapidamente assorbito la conoscenza delle streghe e del potere magico. Aveva fatto grandi progressi nell'imparare a leggere e scrivere, così come nella conoscenza del mondo naturale. Attualmente, era già in grado di imparare nuovi vocaboli da sola. C'era solo un po' di preoccupazione per il suo tutoraggio. A volte, sollevava domande alle quali neanche Wendy sapeva rispondere, e ciò significava che Anna o Roland dovevano essere consultati.


Rispetto a Carta, i progressi di Estate erano stati molto più lenti. Forse era una questione di età. Dovevano ripeterle ogni parola un paio di volte prima che riuscisse a ricordarne l’ortografia. Inoltre, sembrava confusa dalle conoscenze naturali. Ma a Wendy andava bene così. Dopo tutto, al momento non le mancavano tempo e pazienza. Infatti, sarebbe stato più problematico per lei se i suoi studenti fossero stati tutti intelligenti come Anna.


Ogni mattina chiamava i suoi due studenti in salotto per controllare i compiti che gli aveva assegnato il giorno prima. Questo era in linea con quanto Sua Altezza aveva detto a tutti gli insegnanti del Dipartimento dell'Educazione: la conoscenza che si imparava senza esercitarsi veniva dimenticata rapidamente, e solo attraverso la pratica regolare la conoscenza poteva essere affidata alla memoria. Wendy era molto d'accordo con questa affermazione.


La lezione successiva era esercitazione con il potere magico. In questo, Carta poteva aiutare Agatha a produrre acido, o andare in cantiere per accelerare l'indurimento del cemento. Quindi, Wendy seguì principalmente la nuova arrivata, Estate. Aveva sentito dire che Estate si sarebbe presto unita a Usignolo nell’Ufficio di Sicurezza e avrebbe aiutato Sua Altezza a ricreare le scene del crimine. Così, la cosa più importante da imparare era come controllare con precisione l'inversione del tempo.


Fortunatamente per le streghe usare la magia era naturale come respirare. Anche gli studenti più lenti non potevano sbagliare molto una volta che sentivano l'operazione della magia. Wendy spesso portava l'esempio di Maggie per incoraggiare Estate a non scoraggiarsi per la sua mancanza di talento naturale col potere magico. Se anche un piccione era stato in grado di evolvere, sicuramente poteva farlo anche una strega normale? Naturalmente, dopo, in segreto, portava alcuni pezzi di carne arrosto al miele a Maggie come compenso.


Le lezioni elementari si svolgevano la sera. In considerazione dei diversi ritmi di apprendimento degli studenti in arrivo, Sua Altezza aveva suddiviso l'Unione delle Streghe in due classi. Le prime arrivate continuavano a ricevere lezioni da Pergamena e iniziavano anche ad apprendere conoscenze di fisica elementare e chimica, mentre le nuove arrivate ricevevano lezioni extra da Wendy dopo le solite lezioni.


Questa era la parte più rilassante della giornata di Wendy.


Come prima strega dell'Associazione delle Streghe Alleate ad aderire all'Unione, dopo un periodo di apprendimento, aveva aumentato il divario tra sè e le altre sorelle che avevano ottenuto il massimo punteggio. Sentiva una grande pressione sulle spalle ogni volta che ricordava che Sua Altezza le aveva conferito il ruolo di Direttrice dell'Associazione.


Solo mentre insegnava alle nuove si sentiva libera e capace di mettere tutto il suo cuore e la sua anima nel tutoraggio.


Dopo aver assegnato i compiti alle due streghe, Wendy andò a farsi un bagno caldo. Quando tornò nella sua stanza, fu sorpresa: vide Usignolo seduta sul letto, che fissava il vuoto mentre teneva in mano una copia di Libro di Fondamenti Teorici di Scienze Naturali


Stava decisamente fissando il vuoto. Se stesse prestando attenzione al libro, si sarebbe addormentata dopo pochi minuti.


“Cosa c’è?" Wendy saltò sul letto, sedendosi accanto a Usignolo.


Questa girò la testa lentamente e diede uno sguardo veloce a Wendy, che si spaventò davanti all’espressione assente di Usignolo. Wendy le aveva visto fare una faccia del genere solo a Città d’Argento, la prima volta che si erano incontrate. A quel tempo Usignolo camminava da sola senza emozioni attraverso le strade innevate, senza nemmeno fare caso ai fiocchi di neve che le cadevano sulle spalle.


"Sua Altezza Roland sta insieme ad Anna..." mormorò, “e sono stata io a incoraggiarlo."


"..." Wendy era senza parole. Anche lei aveva notato che Anna e Sua Altezza erano più intimi ultimamente, ma lo sapevano tutti quindi non c’era da sorprendersi. Anna era stata la prima strega che Sua Altezza aveva incontrato, ed era impeccabile sotto ogni aspetto. A parte per la sua infertilità, Pergamena la considerava la persona più adatta ad assumere il ruolo di Regina. L’unica cosa sorprendente era che Usignolo aveva agito in favore di questo sviluppo degli eventi.


"Mi ero preparata e sapevo che questo sarebbe stato il risultato. Eppure, vederli insieme, perché… perché mi sembra così doloroso?” Usignolo afferrò saldamente la mano di Wendy. "Avevo risolto tutto questo molto tempo fa…”.


Anche Wendy cominciò a sentirsi male quando guardò l'aspetto di Usignolo. La sua impressione più profonda di Usignolo era la sua forza e il suo coraggio. Che si trattasse di pugnalare e catturare il suo lontano parente a Città d’Argento, o di combattere contro la Chiesa, riusciva a mantenere la calma e a combattere nonostante le circostanze più difficili. Non mostrava alcun segno di paura di fronte alle minacce di Cara. Eppure, su questa questione di cuore, era tornata ad essere una bambina indifesa. E Wendy non è stata in grado di fornire alcun aiuto.


Non c’è giusto o sbagliato quando si parla di sentimenti.


Tutto ciò che Wendy poté fare fu abbracciarla e darle una pacca gentile sulle spalle. “Se stai male, piangi e sfogati finché non sarai a posto."


Usignolo scosse la testa in disaccordo e borbottò. "Da quando ho lasciato la famiglia Gilen, ho promesso… di non piangere mai più, mai più…”. La sua voce si abbassò progressivamente fino a diventare inudibile. Wendy sentì gradualmente una sensazione calda e umida sul suo petto, ma anche così, Usignolo non emise un lamento. Poiché si stava trattenendo molto, le sue spalle cominciarono a tremare e si aggrappò a Wendy con ancora più forza.


“Non ho pianto..."


“No, infatti… lo so” Wendy chiuse gli occhi e cominciò a rimpiangere quello che aveva detto una volta a Usignolo. Restare attorno a Sua Altezza era una soluzione semplice. Infatti, la maggior parte delle streghe avrebbe scelto di rimanere intorno a lui… perché non avevano altro posto dove andare. Sapevano anche che c'era solo una minima possibilità che Roland avrebbe accettato e sposato una ragazza che non poteva partorire e quindi non poteva portare avanti la sua linea di sangue. Tuttavia, il problema di rimanere intorno a lui era la distanza. Proprio come con il sole, chiunque può crogiolarsi nel calore e nella gloria del sole, ma era facile scottarsi se si cercava di avvicinarsi. E l'intenzione di Usignolo era ovviamente di non guardarlo da lontano.


Non era una strada facile da seguire.


“E se ti arrendessi?" Chiese piano Wendy. “Se farai un passo indietro avrai al tuo fianco le tue sorelle."


Il lungo silenzio che ne seguì fece sembrare che il tempo si fosse congelato. Wendy aveva l'impressione di essere in attesa di un processo e, anche se non era l'imputata, era comunque estremamente difficile da sopportare. Alcune volte, aprì quasi la bocca per fare altre domande, ma le sue parole scivolavano indietro poco prima che dicesse qualcosa.


Tutto questo continuò finché Usignolo non alzò la testa.


I suoi occhi apparivano leggermente rossi, ma le lacrime non si vedevano: l'umidità sul petto di Wendy sembrava non esserci mai stata. Vedendo l'espressione negli occhi di Usignolo, Wendy poteva dire che c'era una conclusione a questo processo… ma non era la fine.


“Non mi arrenderò." Usignolo scosse la testa e disse, “Ad ogni costo, resterò al suo fianco fino alla fine…"


Non le importava di essere bruciata viva dal sole.(1)


Questa era la sua risposta.


 


 


Merges






 Erialis Modo di dire: Burnt to ashes=bruciata fino ad essere ridotta in cenere






 
                                


                                



