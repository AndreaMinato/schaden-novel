---
title: Capitolo 48- Assemblea
pubDate: 2025-08-07T11:37:50.878Z
tags:
    - rtw
---


Mentre Roland continuava a parlare dell’inizio di un sistema di scambio equo, si udì il distante suono delle corna!


Il quarto principe e Carter si guardarono sorpresi, poi uscirono immediatamente dal giardino del castello, dove le guardie avevano già preparato i cavalli. Roland montò in fretta il suo e cavalcò con Carter e i suoi uomini verso le mura.


Quando vi giunsero, videro che tutti i membri della milizia erano già saliti sulle mura e preso i loro posti, il loro assembramento sembrava una foresta di picche. Vedendoli Roland si sentì sollevato, alla fine le uova non erano state uno spreco.


Guardando a Nord-ovest, il principe notò un gruppo di ombre nere avvicinarsi alla città. Stimò che fossero circa una ventina.


Ascia d’Acciaio lasciò la sua posizione di difesa e li raggiunse a passo svelto.


Gli diede il saluto e poi lo avvertì: “Altezza, il gruppo di bestie demoniache che si avvicina alla città sembra si stia comportando in modo un po’ strano”.


“Strano? Intendi dire che non si comportano sempre come un gruppo?”


“No, non è questo”, iniziò a spiegare Ascia d’Acciaio, “se fossero un branco di animali prima dell’inverno, manterrebbero comunque quell’abitudine, proprio come i lupi. Tuttavia, questo tipo di specie non è così, non si comporterebbero normalmente in questo modo: sembra che siano in missione. Prima i cacciatori avevano visto gli animali uccidersi l’un l’altro”.


Le bestie demoniache erano solo una mutazione della loro precedente razza, le loro azioni sarebbero comunque state simili a quelle originali, ma allo stesso modo i loro desideri sarebbero diventati più forti. In un certo senso, l’intelligenza di una bestia demoniaca era inferiore a quella di un animale selvaggio, a causa del loro comportamento maniacale, attraversavano aree pericolose che normalmente non avrebbero affrontato.


Roland osservò attentamente quel gruppo di creature. Vide delle bestie molto grandi e piccole, poteva distinguerne almeno due diverse specie: i lupi e i bisonti. In condizioni normali, si sarebbero uccisi a vicenda, eppure avevano improvvisamente imparato a collaborare per raggiungere uno stesso obbiettivo.


Dovendo ancora eludere degli ostacoli piazzati da Ascia d’Acciaio, si erano lentamente raggruppati di fronte la parte centrale delle mura cittadine.


Van’er sentiva le proprie dita inumidirsi di sudore, la sua presa sulla picca era diventata in qualche modo scivolosa. Conscio che nessuno lo stesse guardando, decise di asciugarsi segretamente le mani sui vestiti.


Il capo dei cacciatori aveva ripetuto spesso: “Devi rilassarti; prendi dei respiri profondi”. Van’er cerco di farlo svariate volte, ma non riusciva comunque a fermare il suo battito accelerato. Aveva già vissuto nell’ovest per più di una decade, e aveva sempre sentito parlare del male causato dalle bestie demoniache. Sin dall’inizio dei Mesi Dei Demoni, le bestie che erano occasionalmente arrivate, erano tutte state abbattute dai cacciatori, quindi col tempo aveva smesso di temerne l’arrivo. Pensava di essere coraggioso ed un soldato forgiato dalla battaglia; ma oggi, di fronte così tante bestie demoniache, le gambe non avevano smesso di tremargli.


Si ripeté di essere stato scelto da sua Altezza come vice capitano, quindi cercava di mostrarsi calmo e tenere una posizione di difesa.


Il gruppo di bestie era adesso abbastanza vicino da poterne distinguere l’aspetto. In prima linea c’era una bestia demoniaca appartenente alla specie dei bisonti, stava correndo. Sulla sua testa aveva due corna, spesse quanto un braccio e somigliava ad un ariete nero. I peli sulla sua schiena sembravano avvolgerlo come un mantello. Quando si trovò a meno di 10 metri dal muro, il terreno sotto Van’er cominciò a tremare. Si leccò le labbra secche e aspettò che il capitano desse l’ordine di fare un affondo.


Si udì un forte colpo.


Il bisonte demoniaco non aveva ridotto la velocità, ma aveva sbattuto la testa proprio contro il muro… fracassandosi completamente il cranio e schizzando sangue nero ovunque, dipingendo il muro di nero.


Van’er non ebbe il tempo di prendere un altro respiro, il bisonte fu immediatamente seguito da due lupi che saltarono giù dalla sua schiena.


“Spingere!”


Sentendo l’ordine del capitano, Van’er portò inconsciamente avanti la sua picca, nonostante i lupi non si stessere scagliando contro di lui. L’effetto di quest’ultimo affondo, non fu chiaramente tanto efficace quanto quelli durante l’allenamento. Alcuni portarono avanti l’arma molte volte di fila, mentre altri che videro i lupi saltare spinsero in avanti la picca solo una volta, altri ancora non reagirono per un lungo periodo anche dopo avere sentito il comando.


Di conseguenza solo un lupo fu respinto e l’altro saltò attraverso la breccia nella loro formazione di picche e atterrò sul muro.


“Mantenete la formazione!” urlò ancora il capitano.


A Van’er sarebbe piaciuto potersi trasformare in un uccello e guardare la scena da dove era atterrato il lupo. Tuttavia, Ascia d’Acciaio aveva sottolineato molte volte durante l’allenamento che se qualcosa avesse sfondato la difesa e si fosse trovato dietro la prima linea, allora c’era da fare attenzione: il davanti sarebbe diventata l’area più pericolosa. Quindi guardò dritto il branco di bestie che minacciavano la città; strinse la picca più forte che poté.


La squadra scelta di cacciatori era evidentemente meglio addestrata della normale milizia.


Anche prima che il lupo riuscisse a posare le zampe, i cacciatori avevano già estratto le armi. Ascia d’Acciaio fu il più veloce di tutti. Saltò direttamente di fronte il lupo, ad un solo passo di distanza, alzò il calcio della pistola e con decisione lo sbatté contro la vita del lupo. Lo colpì mentre era ancora in aria, facendolo girare diverse volte.


Dopo la mutazione di una bestia demoniaca, sia la forza che la difesa miglioravano considerevolmente. Un simile attacco non gli avrebbe certamente causato molti danni. Il lupo riusciva ancora a stare in piedi dopo essere caduto, scoprì i denti affilati.


Sfortunatamente per il lupo, la bocca della pistola di Ascia d’Acciaio aveva già raggiunto la sua testa.


Bang! Il teschio della bestia demoniaca esplose e la materia grigia volò ovunque. Senza il suo cervello, il lupo azzardò un debole passo indietro per poi collassare mentre si contorceva.


“La bestia è morta, mantenete le posizioni!”


“La mia pancia, ah!” urlò qualcuno ad alta voce e disperatamente.


Con la coda dell’occhio Van’er verificò cosa era successo. Vide un compagno appoggiato contro il muro, si stringeva forte lo stomaco, le mani insanguinate.


“Il suo intestino sta uscendo”.


“L’altro lupo ha riattaccato il muro e ha ferito la vittima!”


“Aiutatemi…”


“Dannazione, qualcuno prenda della stoffa con cui pressare la ferita!”


Era una scena caotica; le altre bestie demoniache, simili a cinghiali selvatici, si stavano precipitando verso il muro. Nonostante la pelle e la carne fossero dure, il cinghiale si era avvicinato così tanto da sembrare un riccio a causa delle frecce tirare dai cacciatori.


“Non andate nel panico!” pensò Roland, se Usignolo fosse stata lì avrebbe potuto salvarli da quella situazione. Poi urlò: “Vi siete dimenticati cosa avete imparato durante l’allenamento? Come si medicano le persone ferite? Attenetevi al protocollo!”


Al grido del principe Van’er si risvegliò in un istante e si ricordò i suoi doveri. In qualità di vice capitano responsabile di un tratto della difesa del muro, doveva organizzare un soccorso per chiunque fosse ferito.


Dunque ordinò ai suoi subordinati: “Voi due, sbrigatevi e portatelo verso il centro medico, in fretta!”


Basandosi sull’esperienza accumulata, i subordinati non credevano che quell’uomo sarebbe sopravvissuto. Tuttavia, sua Altezza Reale una volta aveva detto: una cosa è fare qualcosa e fallire, ma l’assenza di tentativi è una cosa proibita! In qualità di vice capitano della milizia, Van’er doveva anteporre il rispetto degli ordini e delle regolamentazioni.


Quando il compagno ferito fu portato via, l’ordine fu ristabilito nelle mura. Quest’ondata di bestie demoniache era in apparenza grande, ma solo alcune erano una minaccia per i membri della milizia.


I cacciatori abbatterono il resto delle creature una per una. A quella vista, Van’er riuscì finalmente a tirare un sospiro di sollievo. Anche se l’intera battaglia era durato solo una mezz’ora, si sentiva vuoto, non gli erano rimaste altre forze.


Tuttavia, in quel momento, il responsabile della guardia urlò di nuovo: “Dio, cosa è quello …?”


Van’er riuscì solo a vedere delle nuove bestie.


Anche se c’era ancora una grande distanza tra la bestia e il muro, il suo contorno era facilmente identificabile. Quella bestia era un vero e proprio mostro! Van’er imprecò, anche se dieci tori venissero impilati di fronte quella cosa, non sarebbero comunque stati dei degni avversari.


Solo Ascia d’Acciaio con la sua esperienza riuscì ad identificare immediatamente il nuovo arrivato.


Aveva dovuto prendere un respiro profondo per calmarsi. Non c’erano dubbi che fosse una specie ibrida: la milizia era nei guai.




Thea
                                


                                



