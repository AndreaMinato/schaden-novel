---
title: Capitolo 480: Il matrimonio
pubDate: 2025-08-07T11:30:06.759Z
tags:
    - rtw
---














Tre giorni dopo, a castello, si celebrò il matrimonio tra il Capo Cavaliere, Lannis Carter, e la Stella della Regione Occidentale, May.


Oltre ai familiari, c’erano anche i membri della Compagnia Fiore Stellato, i funzionari del Comune e le streghe dell’Unione.


In quest’epoca, la cerimonia del matrimonio veniva sempre celebrata dalla Chiesa. Ai matrimoni delle Famiglie Reali e dei nobili vi era il Vescovo del luogo, mentre i Sommi Sacerdoti o le Sacerdotesse si occupavano dei nobili e degli uomini di affari. Le persone comuni, invece, dovevano andare in Chiesa e pagare diversi Argenti Reali per chiedere al Prete di presiedere alle loro nozze. Ovviamente, coloro che non potevano permetterselo, vivevano semplicemente insieme senza essere ufficialmente sposati.


Dal momento che non vi erano Chiese nella Regione Occidentale, era il Comune a celebrare il matrimonio. A tal riguardo, Roland aveva già un piano: avrebbe mandato in giro per il territorio degli ufficiali del Comune che avrebbero emesso i certificati di matrimonio e li avrebbero registrati gratuitamente. Il matrimonio di Carter sarebbe stato l’esempio perfetto; aveva già pensato allo slogan: “Conveniente, legittimo e gratuito.”


Quando la sposa apparve nel suo abito nuziale, tutti ne rimasero colpiti. Non era una strega, però era una grande star e questo aveva attirato una gran folla. Perfino Roland dovette ammettere che Carter aveva proprio un buon occhio. Se non fosse stato per la pubblicità e per le implorazioni del Cavaliere, Roland non avrebbe mostrato gli abiti nuziali.


Nel suo bel vestito elegante, lo sposo, Carter Lannis, era straordinario. Insieme, Carter e May, erano una coppia paradisiaca.


“Stanno così bene insieme.” disse Anna.


“Prima o poi arriverà anche il nostro giorno,” le disse Roland stringendole dolcemente la mano, “per allora ti conosceranno tutti.”


“Mmm.” sorrise Anna dolcemente.


Sposare una strega era semplice, ma registrarlo per renderlo ufficiale era difficile. Ci sarebbero riusciti solo coloro che avevano un potere assoluto e un grande prestigio. Quindi era fondamentale che prima sedasse la guerra civile che imperversava nel Regno e che diventasse l’unico Re di Graycastle. Solo dopo avrebbe potuto sposare Anna: Roland non voleva che le altre persone pensassero di lei che fosse solo il suo giocattolino nascosto, cosa che erano soliti fare i nobili precedenti.


Comunque Roland credeva che non mancasse ancora molto. Da quando i Mesi dei Demoni erano finiti, l’intera città si stava preparando per il prossimo attacco che ci sarebbe stato in primavera. Sarebbe stato uno scontro agguerrito e il trono di Timothy sarebbe stato completamente sconfitto.


“Gli anelli, per favore. Ehm, il prossimo…”. l’ufficiale del Comune non aveva ancora familiarità con la nuova cerimonia matrimoniale scritta da Roland. Abbassò lo sguardo per dare un’occhiata al suo quaderno, “Ora potete baciarvi.”


“Wow!” Gli ospiti riuniti scoppiarono in un applauso, soprattutto Irene, uno dei membri della Compagnia Fiore Stellato. Eccitata, si aggrappò a Luce del Mattino e iniziò a dondolare da un lato all’altro, per poi afferrare anche gli altri per applaudire e acclamare May.


“Si stanno solo baciando,” Fulmine arricciò le labbra, “Mio padre, ogni volta che tornava da una spedizione, veniva baciato più volte.”


“Gru…” Maggie rannicchiata sulla testa di Fulmine distolse lo sguardo. Si mise le ali sulla faccia sebbene gli occhi di un piccione fossero su entrambi i lati della testa.


“Sul serio credete che questa procedura di matrimonio sia adeguata, Vostra Altezza?” Pergamena le mise le mani sulla fronte.


“Questo è un caso particolare. Non tutte le coppie devono farlo per forza,” sorrise Roland. “Dopotutto questa cerimonia verrà usata come pubblicità, più è affascinante e meglio è.” Parlando di ciò, si rivolse a Soraya: “Devi dipingere dettagliatamente questo momento!”


“Stia tranquillo, lasci fare a me.” Soraya guardò attentamente i due sposini novelli senza battere ciglio con la Penna Magica che brillava tra le sue mani.


Ovviamente Carter era nervoso. Dopo aver superato lo shock iniziale, May si alzò in punta di piedi e lo baciò.


Un applauso esplose nel cortile.


“Per favore, date il benvenuto a Sua Altezza che vi darà la sua benedizione!”


Roland lasciò la folla e si unì ai due nuovi sposi. Diede una pacca sulla spalla a Carter, “Ben fatto.” Poi si voltò verso May, “Ti auguro di essere felice per sempre.”


“È tutto?” chiese Carter esitante.


“Certamente! Ora andate a casa e riposatevi. Ti darò due giorni liberi.” Sorrise Roland. “Vader dovrebbe arrivare in città questo pomeriggio. Lasciagli il tuo lavoro.”


“Grazie, Vostra Altezza,” risposero in sintonia gli sposi, sorridendosi l’un l’altro.


Il matrimonio terminò con il suono dei fuochi d’artificio simulati da Eco.


Nel pomeriggio, Barov e Karl arrivarono a Castello per riferire i progressi ottenuti nel Progetto dei Tre Approvvigionamenti.


“Finora gli impianti per l’approvvigionamento idrico sono stati installati in tutte le abitazioni e sono state sistemate più della metà delle tubature per il riscaldamento,” disse Karl. Indicò la mappa urbanistica della città e continuò: “Ma per la fornitura elettrica ci vuole più tempo. Fatta eccezione della zona industriale sotto la vostra guida che completerà l’installazione molto presto, nelle quattro zone residenziali si stanno ancora effettuando gli scavi. Dopo che è andato alla Fortezza Longsong, questa parte del lavoro è rimasta pressoché ferma.”


Roland annuì, consapevole che non potessero fare nulla a riguardo. Nessuno, oltre a lui, sapeva cosa fosse un circuito o come funzionasse l’elettricità. Forse tra Aprile e Maggio, tutti gli abitanti della città avrebbero avuto la luce elettrica. Roland disse: “Non è un problema. Ora che i Mesi dei Demoni sono terminati, il riscaldamento può aspettare un po’. La cosa più importante, al momento, è il programma per la fornitura elettrica e la costruzione della Strada Principale del Regno. La fornitura elettrica permetterà un uso più efficiente del tempo. La Strada Principale del Regno sarà invece la chiave per rafforzare il legame tra le due aree una volta che la costruzione della città sarà completa. Continuò: “Inoltre non licenziare i lavoratori in eccesso una volta terminata la Strada Principale del Regno. Abbiamo bisogno di loro per costruire la strada verso la secca.”


“Intende il punto che si trova in prossimità delle montagne del sud?”


“Esatto. Sarà l’entrata a mare.” confermò Roland. Quando Tilly e il suo gruppo sarebbero tornati all’Isola Dormiente, Lotus avrebbe fatto ritorno nella Regione Occidentale. A quel punto, con l’aiuto della Contessa Spear, ci sarebbe voluto meno tempo per dare luogo a un nuovo sentiero nelle montagne.


“Inoltre, una volta fondata la Città di Neverwinter, questi lavoratori in esubero saranno miei sottoposti e voglio conferire loro la cittadinanza non appena sarà completata la costruzione della Strada Principale del Regno.” Si rivolse a Barov, “Lascio a te il compito.”


“Si, mio Signore!”


“Non bloccare la costruzione dei quartieri. Puoi estenderli nell’area tra la città e la Fortezza o verso la sponda meridionale del Fiume Acqua Rossa. L’espansione demografica rimane una priorità fondamentale e per la fine dell’anno voglio che la popolazione urbana sia triplicata.”


Barov trattenne il respiro. “Mio Signore, in questo modo saremo vicino alle centomila persone.”


“Credo che, qui nella Regione Occidentale, possiamo permetterci di ospitare un tale numero,” disse Roland con voce profonda, “puoi considerarlo come il tuo obiettivo.”


In effetti il Regno di Graycastle aveva un potenziale demografico. Una grande città di ventimila abitanti può permettersi una popolazione suburbana di almeno centomila persone. Più sarebbe stata prosperosa la città, maggiore sarebbe stata la popolazione suburbana – questo era un andamento visibile anche nell’agricoltura moderna. Non vi era alcun tipo di limite nella Regione Occidentale, inoltre, da quando era stato introdotto il motore a vapore, non vi era bisogno di un così gran numero di persone che lavorassero  all’approvvigionamento dei materiali.


“Infine, dal momento che l’illuminazione elettrica è ormai disponibile nel distretto industriale, una volta che la costruzione della città sarà stata portata a termine, dovrete iniziare a lavorare otto ore al giorno, per un totale di tre turni, e questo discorso vale in particolare per il dipartimento di lavorazione delle munizioni,” disse il Principe al supervisore del Comune. “Lo stipendio di ogni turno sarà calcolato in base al salario giornaliero che percepivate in precedenza. Maggiore sarà il numero delle ore lavorative, maggiore sarà il guadagno. Puoi promuovere questa novità già da ora e spero che l’industria possa lavorare costantemente fino all’unificazione di Graycastle.”


“Si, Vostra Altezza.” rispose Barov facendo un inchino.






Aki






 Erialis  Se vi piace quello che facciamo e volete sostenerci...iscrivetevi al patreon i costi sono meno di un caffè (almeno al primo livello). Vi ricordo che esce oggi il numero del manga




                                


                                



