---
title: Capitolo 481- La città di Neverwinter
pubDate: 2025-08-07T11:37:50.991Z
tags:
    - rtw
---










 


Il giorno fissato per l’Inaugurazione, Roland si svegliò molto presto.


Si rasò la barba, si legò i lunghi capelli grigi con una semplice fascia e usò un piccolo paio di forbici per tagliarsi le sopracciglia. Dopo aver vissuto per un anno in questo mondo, aveva ormai acquisito abbastanza esperienza nella cura del proprio aspetto da non aver più bisogno dell’aiuto di una cameriera.


Guardando il suo riflesso sfocato nello specchio d’argento, sentiva che, se avesse indossato una larga tunica, avrebbe avuto, in qualche modo, l’atteggiamento divino di un solitario prete Taoista.


Roland annuì soddisfatto e uscì diretto al suo ufficio.


Nella stanza, c’era Barov che lo aspettava.


“Vostra Altezza,” disse con un inchino, “è già stato mandato un piccione viaggiatore alla Fortezza Longsong e probabilmente arriverà al Castello della Fortezza in mezz’ora.”


“Uh-huh, è stato allestito il luogo?”


“È stato completato tutto ieri pomeriggio e, ora, sembra ci sia abbastanza spazio per contenere tutta la popolazione della città,” rispose il direttore del Municipio.


“Ottimo lavoro.” lo elogiò Roland e andò poi lentamente alla finestra.


In lontananza, la Catena Montuosa Invalicabile e la Foresta delle Ombre erano ancora ricoperte di bianco e il sole nascente spargeva raggi di luce dorata sulla neve. Sulle strade vicino alla città, si vedevano delle figure in movimento che si dirigevano nell’area occidentale della città dove si trovavano le macerie delle mura.


L’anno precedente, queste macerie costruite frettolosamente con il cemento, avevano giocato un ruolo primario nella battaglia contro le bestie demoniache. Tuttavia ora erano diventate un confine tra l’area interna ed esterna della città. A Roland ciò non faceva piacere poiché sembrava una netta distinzione tra ricchi e poveri, così aveva deciso che prima o poi le avrebbe demolite, ad eccezione però della torre del cancello e di un tratto simbolico. Però, nel frattempo, poteva ancora usarle. Così aveva scelto la sezione centrale delle mura della città come luogo per l’evento d’Inaugurazione poiché avrebbe potuto ospitare più persone rispetto alla piazza.


Secondo il suo piano, la Fortezza Longsong, con la quale sarebbe stato sincronizzato attraverso dei piccioni viaggiatori, avrebbe fatto l’annuncio dell’Inaugurazione alla stessa ora, così da incrementare l’impatto che l’evento inaugurale avrebbe avuto sui cittadini di entrambe le città. Quando Petrov avrebbe ricevuto il primo messaggero, Roland sarebbe salito sul palco per tenere il discorso.


“Proprio in questo momento, il falco grigio che trasporta la notizia dovrebbe star volando tra le Montagne, passando sul Fiume Acqua Rossa, con un pezzo di carta fissato, come al solito, al suo artiglio”, pensò Roland, “ma non è a conoscenza del significato del messaggio che sta portando. Dal momento in cui atterrerà, Città di Confine e la Fortezza Longsogn diventeranno storia.”


“Andiamo.” mise da parte i suoi pensieri e si voltò.


“Si, Vostra Altezza,” disse Barov con un sorriso.


…


Petrov Hull camminava lentamente sul palco di legno che era stato costruito e si guardava intorno.


Non c’erano così tante persone in piazza, o almeno non così tante come durante la distribuzione della farina d’avena della scorsa settimana.


Ciò non era nemmeno tanto sorprendente dal momento che le persone si preoccupavano principalmente del cibo e dei vestiti. Paragonato alla farina d’avena gratuita, una cerimonia d’Inaugurazione non sarebbe importata poi così tanto.


Sembrava addirittura inutile a Petrov stesso.


I Mesi dei Demoni erano finiti, ma Città di Confine non aveva ancora ricevuto così tante richieste di lavoro come si aspettavano. L’avviso in cui si chiedeva per dei tuttofare e degli operai edili era stato affisso la settimana prima, ma il numero di reclute non aveva raggiunto nemmeno la metà del numero voluto. Intanto sembrava che i Ratti stessero risorgendo dalle ceneri, dal momento che gli agenti della polizia ricevevano ogni giorno sempre più segnalazioni e il solo verificarle richiedeva una grande quantità di lavoro. Il suo amico, Rene Medde, si era lamentato con lui che la squadra d’arresto necessitava del doppio degli uomini per gestite il carico di lavoro.


In realtà, tutto ciò rispecchiava le aspettative di Petrov.


La gente era proprio così: pigra, avida e poco intelligente… Sua Altezza aveva speso così tanto tempo e sforzi su di loro per poi ottenere in cambio cosa? Quel che confondeva di più era che Roland Wimbledon era chiaramente un membro della Famiglia Reale, quindi da dove proveniva questa sua strana fiducia nelle persone?


A prescindere da tutto, era comunque fermamente legato al Principe, quindi tutto quel che poteva fare era solo seguirlo fedelmente.


Un’aquila gracchiò in lontananza e una figura grigia apparve nel cielo.


Petrov srotolò la bozza del discorso che si era preparato.


…


“Vostra Altezza, è quasi ora.” Ricordò Barov.


Il sole si era alzato fino a raggiungere la metà del cielo e l’ombra della meridiana indicava le nove in punto. Roland annuì e si avvicinò alla ringhiera della torre. Non appena le persone videro il Principe, il loro vociare si trasformò in un caloroso benvenuto e tutti alzarono le mani per fare la ola tra la folla.


La zona su entrambi i lati delle mura della città era affollatissima: c’erano più di ventimila persone, il che significava che la maggior parte degli abitanti della città era riunita lì. Roland fu felice di non aver tenuto la cerimonia d’Inaugurazione nella piazza centrale dal momento che non avrebbe altrimenti avuto abbastanza spazio per accogliere una così numerosa ed eccitata folla.


Agitò le mani per calmare gli applausi. “Salve, miei sudditi.”


La magnifica abilità di Eco permise alla sua voce di riverberarsi in tutta la città.


“Credo che già sappiate cosa stia per succedere oggi. Questa piccola città che è stata costruita per sfruttare la Miniera del Versante Settentrionale, sta per diventare una vera città.”


“In passato, i Mesi dei Demoni costituivano l’incubo di Città di Confine e tutti erano costretti a scappare alla Fortezza per avere un rifugio. Ora, qui, abbiamo costruito una base forte. Osmond Ryan, che voleva portare alla rovina la Regione Occidentale, ha fallito; la Chiesa, che voleva le streghe morte e schiavizzare le persone, è stata bandita da questa terra; anche Timothy Wimbledon, che ha osato tentare di distruggermi, ha fallito: nonostante abbia dato fuoco alle Regioni Meridionali e Orientali, la città è ancora sana e salva. Sono certo che i rifugiati che sono fuggiti qui possano confermarlo meglio di chiunque altro.”


Le parole di Roland scatenarono velocemente la reazione della folla.


“È vero. Ha bruciato la Città dell’Aquila e saccheggiato il Porto delle Acque Chiare!”


“Il nuovo Re ha svaligiato Valencia. I suoi Cavalieri non hanno fatto nulla di diverso dai ladri e a volte anche peggio!”


“Ha portato via mio figlio dicendo che aveva bisogno che si unisse alle guardie di Citta del Re. Per i Cieli… ha solo quindici anni!”


Il Principe tese la mano per ristabilire il silenzio. “E queste tragedie non si ripeteranno mai più. È per questo che è stata costruita la nuova città! Solo unendo più persone possiamo affrontare i nostri malvagi nemici e mostrare loro le conseguenze della loro imprudenza.” Fece una pausa. “E questa è anche la mia città. Giuro che io, Roland Wimbledon, non lascerò mai indietro nessuno dei miei sudditi e, anche quando il Regno di Graycastle sarà unito, non lascerò mai questo posto!”


Ai piedi delle mura della città si scatenò un’ondata di applausi.


“Vostra Altezza, voi…” esclamò Barov in risposta alle sue parole.


Roland agitò la mano per farlo tacere. “È vero. Questa città diventerà la nuova capitale del Regno di Graycastle e il regno rinascerà! Sono certo che, anche se arrivasse un inverno infinito, questa città sarebbe ancora calda come se fosse primavera!” Fece una pausa e poi alzò la mano destra. “Da oggi, Città di Confine e la Fortezza Longsong diventeranno un’unica città e il suo nome sarà….”


“Lunga vita alla Città di Neverwinter!”


“Lunga vita! Lunga vita alla Città di Neverwinter!”


Tutti si entusiasmarono e dei canti assordanti risuonarono nel cielo. Una nebbia di neve esplose dal lato della montagna e gli echi si propagarono all’infinito attraverso le vette…


Roland guardò ai sudditi esultanti e sentì crescere una grande trepidazione dentro di lui. Le scintille della rivoluzione erano state innescate e, un giorno, avrebbe voluto vedere queste scintille trasformarsi in un grande fuoco che avrebbe inghiottito tutta la terra.






Aki  






 Erialis  Buona festa dei lavoratori                                 


                                



