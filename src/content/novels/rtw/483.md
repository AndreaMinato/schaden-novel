---
title: Capitolo 483: La Distanza da Dio (Parte I)
pubDate: 2025-08-07T11:30:06.760Z
tags:
    - rtw
---














Isabella osservò per un po’ la mappa in silenzio. “Ma i soldati impazziti non sono Guerrieri della Punizione Divina. Anche se le pillole possono influenzare le loro volontà, non donano loro una determinazione infrangibile. Davanti a dei nemici realmente terrificanti, potranno ancora spaventarsi e perfino correre via – milioni di soldati disertori sono abbastanza per farci ridurre in poltiglia.”


“Certamente non sarà così semplice. Sarebbe meglio se l’esercito impazzito fosse costituito principalmente dai credenti del livello più basso della Chiesa, e se l’Armata del Giudizio fosse il nucleo.” Zero tornò alla finestra. “E se vogliamo tutti questi credenti, dobbiamo unire i Quattro Regni.”


“Quali sono le nostre possibilità di vittoria?”


“30%? 50%?” Replicò lei con nonchalance. “Come posso sapere quante probabilità abbiamo di vincere? Dopo tutto, non abbiamo mai combattuto contro di loro e possiamo attingere informazioni solo attraverso libri antichi di 400 anni fa. Non dimenticare che cosa ho detto prima… se siamo abbastanza fortunate.”


Quello era l’esatto motivo per cui era così eccitante – stava mettendo a rischio il destino di tutto il genere umano e la poca merce di scambio in suo possesso tutta in un solo cesto facendo combattere il forte ed il debole… in una battaglia dove le probabilità erano contro di loro, un trionfo inaspettato sarebbe stato ancora più dolce.


“La continuazione del genere umano dipenderà dal loro coraggio, la loro saggezza, la loro fede ed il loro sacrificio in questa battaglia,” pensò lei. “Probabilmente è questo quello che Dio spera di vedere… i codardi non possono guadagnarsi il suo sorriso.”


“Spero che tu abbia ragione.” Isabella aggrottò le sue sopracciglia. “Mi sento ancora più curiosa adesso.”


“Curiosa a proposito di cosa?”


“Se il Principe Roland del Regno di Graycastle fosse qui, che cosa farebbe?”


Zero corrucciò il suo sopracciglio. “Perché? Pensi che lui possa battermi?”


“Il Vescovo Tayfun ha detto di non aver ancora ricevuto notizie dalla Strega Pura che ha mandato nel Regno di Graycastle, come se fosse semplicemente scomparsa. Si tratta di quella a cui hai assegnato la missione sul dare un’occhiata alla Regione Occidentale. A parte lei, abbiamo perso anche Aphra da Città del Re, la candidata Vescovo Mira, e la Chiesa nella Fortezza Longsong…” Isabella si fermò per un attimo. “Non pensi che da quando la chiesa ha iniziato a prendere di mira i Quattro Regni, non abbiamo mai sofferto così tante perdite prima? È da quando ci siamo relazionati con la Regione Occidentale che abbiamo iniziato a rimetterci. È come se… Dio lo stesse proteggendo.”


“Basta così!” Zero sbatté il suo pugno sul tavolo. “Tu non sai niente di Dio!”


Isabella rimase leggermente scioccata. “Stavo solamente scherzando… da quando ti importa così tanto di Dio?”


Zero tentò di reprimere la sua rabbia. “Lui è solamente un mortale! I mortali possono basarsi unicamente su calcoli e conoscenze, e tutto questo diverrà parte di me. Anche se lui ha i suoi metodi per combattere i demoni, l’Unione farà sicuramente meglio!” Zero si voltò e fissò Isabella. “Quando le truppe della Chiesa marceranno sul Regno di Graycastle, saprai chi possiede davvero la benedizione divina.”


Non appena Isabella lasciò la biblioteca, sospirò e disse: “Stai somigliando sempre di più… ad un Papa.”


Zero si sedette in silenzio affianco al tavolo, con le sue emozioni in tumulto per molto tempo, una cosa che era stata inusuale nel corso dei suoi 200 anni di vita.


Sapeva cosa intendeva Isabella, ma non poteva spiegarle se stessa… non importava chi fosse il Papa, non avevano importanza le sue idee precedenti, subito dopo aver messo piede nella Sala della Preghiera, tutti sarebbero stati sottoposti a dei cambiamenti imprevedibili.


Dio… esiste davvero.


Zero si rese conto che i suoi pensieri erano stati completamente disturbati, così chiuse il suo libro e si diresse verso il piano superiore della biblioteca.


Era il punto più alto del Tempio Centrale Segreto, quello dove era situata la Sala della Preghiera.


Zero aprì una porta segreta fatta di mensole, salì su di una stretta scalinata di pietra, ed entrò in una stanza priva di finestre. Quest’ultima era grande solo qualche metro quadro, non abbastanza per permettere ad una persona di distendersi al suo interno. Il tetto era a forma di cono e tempestato di Pietre Magiche che sprigionavano una debole luce blu. Sotto la luce soffusa, Zero poteva vagamente scorgere le quattro mura ed il terreno duro. Oltre a questi, non c’era niente nella stanza, ed era difficile credere che quel luogo così angusto e soffocante fosse quello più vicino a Dio.


Zero chiuse gli occhi per sentire la sua chiamata.


Il suo mondo oscuro cominciò lentamente a cambiare, come se qualcosa si fosse introdotto nella sua mente e avesse visualizzato una scena nella sua coscienza – sapeva che quello non era frutto della sua immaginazione. Anche la sua anima, che aveva assorbito centinaia di persone, non poteva vedere o perfino immaginare una tale vista.


Quando le linee distorte rallentarono, cinque grandi quadri apparvero nel mondo in espansione… uno fluttuava sopra la sua testa in un gigantesco anello, e gli altri quattro si allinearono simmetricamente in una croce affianco a lei.


Questo era un segno da parte di Dio.


Guardare qualcosa nella sua mente era una sensazione incredibile. Zero sapeva che quell’intera scena sarebbe scomparsa nel momento in cui avesse aperto gli occhi, perciò l’unica cosa che poteva usare per visualizzare ogni quadro era la sua coscienza – quando si concentrava su uno di loro, sentiva di entrare al suo interno.


Il grande quadro a forma di anello sopra di lei era indubbiamente Dio stesso.


Si trattava di un mondo buio privo di confini visibili, con una gigantesca sfera rossa sospesa al centro. La sfera era fatta di potere magico, e lei poteva percepirne il suo infinito potere semplicemente osservandola. Metà sembrava essere stata tagliata via con un coltello o nascosta nell’oscurità, quindi solamente l’altra metà era visibile.


Più Zero la osservava da vicino, più era sicura che quella sua valutazione fosse corretta.


Era troppo maestosa.


Lei non era niente in confronto a quella palla di potere magico. Non riusciva nemmeno a trovare le parole per descrivere quanto fosse enorme, solo che persino il mondo al di sotto di lei veniva oscurato da quella sfera rossa. I vortici di potere magico sulla sua superfice erano anche più ampi dell’oceano, e la luce dello scintillante potere magico era persino più luminosa del sole – a parte Dio, chi altro poteva possedere dei poteri così vasti?


Probabilmente, quella era la Luna di Sangue riportata nel Libro Sacro – lateralmente, la mezza sfera non somigliava proprio ad una luna piena.


Una volta Zero cercò di pregarla, ma non le rispose e fluttuò placida nell’oscurità come se stesse aspettando i risultati della Battaglia della Volontà Divina.


Quello era il motivo per cui si era estremamente arrabbiata per le parole di Isabella. Quella cosa non dava a nessuno la sua benedizione… si era resa conto, dopo esserne stata testimone, che gli umani erano insignificanti agli occhi di Dio.


Dopo essersi separata dai suoi pensieri, Zero guardò verso i quattro quadri sul fondo.


Era convinta che la ragione per cui le battaglie verificatesi ogni 400 anni venissero chiamate Battaglia della Volontà Divina avesse a che fare con il contenuto di quei quadri.


La storia segreta della Chiesa registrava le interpretazioni di quelle opere da parte dei vecchi leader dell’Unione e dei vecchi Papi, e la maggior parte di esse giungevano alla stessa conclusione – l’ubicazione della fine della guerra era in quei quattro dipinti.


Haru






 Erialis  Capitoli così mi emozionano sinceramente e andrà sempre meglio si avvicina...si avvicina...indovinate cosa?




Detto questo ringrazio il nostro nuovo Patron: Lorendo Iengo per la fiducia e il sostegno accordatoci. Evviva grazieeeee 
                                


                                



