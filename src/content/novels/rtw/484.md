---
title: Capitolo 484: La distanza da Dio (Parte II)
pubDate: 2025-08-07T11:30:06.760Z
tags:
    - rtw
---






Il primo dipinto era quello più ricco di contenuti.


Ritraeva un trono fatto di spade e ossa, e dietro di esso c’erano lunghe finestre rosso sangue e alte colonne nere. Sembrava essere una parte del palazzo. Se avesse completamente immerso la sua coscienza in esso, avrebbe persino potuto vedere la città fuori dalla finestra con guglie (1) infinite. Ciò che catturava di più la sua attenzione era la Porta di Pietra che s’intravedeva tra la città – se le guglie attorno ad essa fossero gli edifici dei residenti di Hermes, allora la Porta di Pietra doveva essere almeno cinque volte più alta della Torre di Babele della Chiesa, cosa che andava completamente contro il buonsenso.


Ciò che era ancora più incredibile era che l’interno delle porte fosse nero, come se un drappo lungo e liscio ne coprisse il mezzo. Tuttavia, guardando più da vicino, sembrava che ci fosse una profondità incommensurabile nell’oscurità… Più la fissava, più si sentiva a disagio.


Zero concentrò la sua attenzione sulla finestra solo per un po’ e presto la rivolse di nuovo al trono.


Non vide il Signore del trono quel giorno.


Le cose che vedeva in mente a volte cambiavano. Ad esempio, occasionalmente vedeva un guerriero in armatura seduto sul trono, con il capo coperto da un elmo nero terrificante, che rivelava solo una luce rossa fioca dalle sue orbite. Tuttavia, questo non era molto comune, e di solito il trono era vuoto.


Secondo i registri della storia segreta, quel dipinto ritraeva la città da cui i demoni erano originati e dove erano apparsi la prima volta: l’angolo nord-occidentale della Terra dell’Alba.


Zero era d’accordo con quella teoria. I colori rosso sangue e le guglie nere del dipinto erano molto simili agli ambienti dove vivevano i demoni, e l’elmo del proprietario del trono aveva un distinto stile demoniaco. L’unica cosa strana era che il suo corpo era esattamente come quello di un normale essere umano, e non come i corpi forti ed orripilanti dei Demoni Spaventosi o dei Signori dell’Inferno riportati nel Libro Sacro. Per questo, c’erano molte speculazioni sulla sua identità. Alcuni papi credevano che fosse la fonte del male, mentre altre streghe pensavano che fosse un membro dei demoni che custodivano i segreti di Dio.


Il secondo dipinto era molto più misterioso.


Aveva pochi contenuti, che sembravano continuare a muoversi. Almeno nel limitato numero di osservazioni di Zero, lei non aveva mai visto la stessa scena due volte.


Stavolta, vide dell’acqua.


L’acqua azzurro chiaro s’increspava all’indietro contro tre grandi scheletri, che erano completamente vuoti all’interno, ma l’acqua veniva in qualche modo trattenuta fuori dalle ossa da una barriera invisibile. Era come se gli scheletri giganteschi fossero delle chiglie (2) che sostenevano i portelloni laterali, e si sentiva come se lei fosse su una barca e guardasse fuori dalla finestra– solo che quella finestra abbracciava l’intera parete.


Zero fu subito ammaliata dallo strano scenario che aveva di fronte… Stava in piedi sul confine tra acqua e cielo, con metà del suo corpo sott’acqua, e l’altra metà che fluttuava al di sopra. Poteva vedere la luce del sole splendente e le nuvole rade sopra di lei, ma le sue gambe erano racchiuse dall’acqua. Sotto il sole, poteva vedere chiaramente il colore dell’acqua cambiare dall’azzurro chiaro della superficie al verde brillante, e poi verde scuro, via via che diventava più profonda.


Improvvisamente la scena iniziò a scuotersi, Zero sentiva il mondo tremarle sotto i piedi e quasi cadde. Cercò inconsciamente di aprire gli occhi ma si fermò all’ultimo momento. “Questa non è la realtà,” si disse. “Questo è Dio che ti sta dando un segno.”


L’acqua si stava innalzando velocemente e quasi sommergeva il cielo.


O forse l’acqua non si stava innalzando, ma lei stava affondando.


Presto, tutto ciò che c’era fuori dalla finestra venne sommerso dall’acqua, e vide anche dei pesci rossi nuotare a fianco agli scheletri. Prima, ce n’erano solo alcuni, ma poi ce ne furono sempre più, e i fitti banchi di pesci circondarono la barriera invisibile come un nastro rosso. L’acqua cambiò gradualmente dal verde scuro a un monotono nero, finché la scena non fu coperta da una totale oscurità e scomparve completamente.


Zero evase dal dipinto, ansimando. Quella era la prima volta che sperimentava una visione così chiara, e quando l’oscurità le aveva coperto la visuale, si era sentita come se stesse per affogare. Tuttavia, non aveva trovato nessun indizio utile – secondo la storia segreta, i contenuti del secondo dipinto cambiavano sempre. Qualcuno aveva riportato di aver visto un bulbo oculare gigante, altri avevano visto un vulcano che emetteva bolle e fumo giallo, e altri avevano visto un abisso senza fondo che emetteva una luce fioca. Nessuno aveva mai visto la stessa cosa.


Si riposò un po’ e rivolse la sua attenzione al terzo dipinto.


Tuttavia, in esso non c’era ancora nulla… era come il mondo al di fuori della cornice, buio e con un silenzio tombale.


La storia segreta menzionava che all’inizio della Prima Battaglia della Volontà Divina, ci fosse qualcosa nel dipinto… ma questa fonte era così antica che le sue pagine erano lacere e praticamente illeggibili. Tuttavia, era certa che un centinaio d’anni dopo la Battaglia della Volontà Divina, il dipinto fosse diventato nero e non avesse mai più mostrato niente.


Il quarto dipinto non veniva affatto menzionato nella storia segreta.


Per Zero era difficile comprendere, come se fossero tutti d’accordo per nascondere qualcosa: se persino l’unico messaggero dei segreti, il papa, non aveva il diritto di sapere, allora il segreto sarebbe rimasto ignoto a tutti per sempre.


Il dipinto ritraeva un muro.


Era un muro di grezza pietra grigia senza pretese.


Parti della pittura grigia erano scrostate, rivelando i blocchi di pietra crepati dietro di esso. Era palesemente lì da molto tempo. Oltre a quel muro, non c’era nient’altro.


Dopo essere rimasta nel dipinto per un po’, Zero iniziò a sentirsi esausta.


Leggere i segni di Dio richiedeva molta energia, e persino lei non riusciva a farlo per molto tempo.


Zero aprì gli occhi per disconnettersi dalla sfera di potere magico, facendo sì che il mondo oscuro e i dipinti giganti svanissero, e che lei tornasse alla piccola stanza poco illuminata.


Tirò un sospiro profondo e inciampò per le scale, riprendendosi solo dopo aver bevuto il suo tè nero freddo nella biblioteca.


Sebbene Dio non le avesse dato alcuna risposta, la sua rabbia di prima si era completamente placata. “Isabella non sa niente di Dio, ma io sì.”


Zero guardò fuori dalla finestra le figure indaffarate sotto la torre, e il suo sentimento di controllo ritornò. La sua esperienza durante i 200 anni precedenti le faceva trascurare ogni cosa di quel mondo, ma dopo essere diventata Papa, si rendeva conto che si era limitata ad esaminare superficialmente quando cercava di capire il mondo – ora, si trovava ad affrontare un mistero completamente nuovo, e la sua immortalità era perfetta per risolverlo.


Zero sentiva nel suo cuore di essere davvero la persona scelta da Dio.


Se avesse potuto avvicinarsi a Dio, sarebbe valsa la pena aver atteso 400 anni, anche aver aspettato per migliaia d’anni.


Meiling






  Erialis  (1) La guglia è un elemento architettonico decorativo a forma piramidale, usata in genere come copertura per chiese, campanili e torri ed è un elemento tipico dell'architettura gotica. Se è la continuazione di un pilastro però prende il nome di pinnacolo che ha in genere la funzione strutturale di deviare il carico verso il basso. Se è però posta sui tetti di una cattedrale prende il nome di Flèche e rappresenta come detto prima il simbolo dello stile gotico.


(2) Chiglia: è una trave longitudinale e quadrata o rettangolare che percorre l'imbarcazione dalla poppa alla prua nella parte sommersa destinata allo scafo. Ha sulle facce laterali delle scanalature chiamate batture dove con un incastro semplice detto a palella si incastrano le tavole del fasciame esterno. In genere è posta in posizione centrale ed è la struttura principale dello scafo. Col tempo tale elemento costitutivo delle navi ha perso importanza tanto che ad oggi nelle navi di ferro non è più visibile, ma è incorporata nel fasciame.




                                


                                



