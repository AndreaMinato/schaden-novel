---
title: Capitolo 485- Il giorno della partenza
pubDate: 2025-08-07T11:37:50.992Z
tags:
    - rtw
---














“Ecco la nave.”


Si intravedeva una vela oltre la fine dell’orizzonte grigio chiaro. Non c’erano altre navi mercantili nei paraggi, perciò doveva trattarsi della nave dall’Isola Dormiente.


“Uh-huh,” rispose gentilmente Tilly, con la voce smorzata dai suoni del mare che si infrangeva sulla sabbia. Stava dando le spalle a Roland, che quindi non la vedeva in volto.


“Stiamo per partire ora,” disse Andrea con riluttanza. “Mi è davvero piaciuto il vostro regno, e non credo proprio che riuscirò a preparare la stessa deliziosa torta di gelato che facevate qui quando sarò tornata all’Isola Dormiente.”


Oltre ad un fucile a otturatore girevole-scorrevole, Roland le aveva dato anche la ricetta della torta di gelato. “Finché hai uova e latte, non verrà troppo male. La prossima volta che tornerai a Città di Confine… no, alla Città di Neverwinter, avrò altro cibo delizioso per te.”


“Sarà anche più buono del gelato?” Andrea reggeva i suoi capelli disordinati e disse ridendo, “Fareste meglio a non mentirmi. Ho la vostra parola.”


“Se sei riluttante ad andartene, potresti restare qui,” disse Cenere distendendo le mani. “Sicuramente alla Principessa Tilly non dispiacerà abbandonare una strega golosa come te: non ti sarà permesso mangiare tutto quello che vuoi all’Isola Dormiente.”


“E’ così? Non ti darò neanche un po’ di gelato quando ritorneremo.” Andrea la fissò. “Dovresti solo mangiare il tuo pesce essiccato e bere la tua zuppa di pesce ogni giorno.”


Mentre continuavano a battibeccare, la nave a vela si avvicinò alla costa. La bandiera rosa svolazzante in cima all’albero diceva a tutti che si trattava della Bellezza Affascinante.


Shavi evocò la barriera invisibile, che le permetteva di viaggiare e spostarsi tra la spiaggia e la nave, facendole trasportare tutti i libri, le merci e i materiali all’imbarcazione, senza ormeggi. Poi, trasportò le tre che giocavano a carte e la Principessa Tilly, ma mentre quest’ultima stava entrando nella barriera, Roland la chiamò.


“… Cosa?” Lei si voltò, i suoi occhi mostravano un misto complesso di emozioni.


Roland non era bravo con gli addii e l’aveva fermata senza pensarci. Fece un respiro profondo e gridò, “Se dovessi avere qualsiasi problema sull’Isola Dormiente, puoi dirmelo. Farò del mio meglio per aiutarti. E ricordati che sarai sempre la benvenuta nella Città di Neverwinter.”


“…” Tilly sorrise per un momento. “Grazie, anche a te.”


“Addio a tutti.” Gridarono Andrea e Shavi salutando con la mano.


Cenere non disse nulla e salutò anche lei soltanto con la mano.


Dopo il loro saluto, la barriera trasportò le streghe sulla Bellezza Affascinante velocemente.


“Cosa c’è che non va? Non vuoi che se ne vadano?” chiese Usignolo alle sue spalle.


“E’ solo che penso sia un peccato. Ci sono 300 streghe… Sarebbe meraviglioso se si trasferissero tutte nella Regione Occidentale,” disse Roland in modo falsamente informale.


“Già, e poi ti sentiresti ancora più in colpa.” Usignolo roteò gli occhi.


“In colpa?” chiese Roland, sentendosi terrorizzato.


“Perché? Vivere qui è meglio che vivere sull’Isola Dormiente, non è vero?” Anche Anna era confusa.


“Anche se te lo dicessi, non capiresti.” Usignolo si voltò e s’incamminò verso la mongolfiera. “E questa è la cosa più irritante.”


Vedendola andarsene, Roland provò una sensazione di sollievo. Usignolo era sparita negli ultimi due giorni, ed ora era finalmente tornata alla normalità, perciò non aveva nulla di cui preoccuparsi.


“Andiamo. Abbiamo tante cose da fare,” disse Wendy sorridendo.


“D’accordo.” Roland e Anna sorrisero e s’incamminarono verso l’Osservatore del cielo tenendosi per mano.


…


Tornato nel suo studio, Roland aprì il suo quaderno e pensò a come avrebbe sviluppato il suo dominio nel prossimo anno.


Senza dubbio vi erano due cose della massima importanza di cui bisognava occuparsi.


La prima cosa da fare era detronizzare Timothy e fermarlo dal ridurre i conterranei con le pillole della follia. Questo poteva anche migliorare di gran lunga la reputazione di Roland e preparare tutti all’unificazione del Regno di Graycastle.


La seconda era assorbire la Fortezza Longsong appena possibile per dare inizio alla costruzione della Città di Neverwinter.


Ascia d’Acciaio, Carter, Theo a Città del Re e lui avevano già discusso della prima molte volte, e avevano deciso di lanciare l’attacco primaverile alla fine di aprile, che sarebbe stata alla fine di quel mese. Era il periodo dell’aratura in molte città, cosa che sul Primo Esercito composto da professionisti non avrebbe avuto effetti, ma lo avrebbe avuto sui nobili tradizionali, perché la gente sarebbe stata costretta a occuparsi delle proprie colture senza l’intenzione di iniziare una guerra col rischio di dover morire di fame. Se l’esercito fosse comparso improvvisamente nelle periferie di Città del Re, Timothy sarebbe stato totalmente impreparato.


L’impianto di macchine a vapore, la fabbrica delle munizioni e l’impianto per le navi in cemento erano tutti impegnati a produrre risorse per la battaglia. Intanto, le operazioni logistiche andavano a tutta velocità. Inoltre il Comune aveva prodotto abbastanza manodopera, e il Primo Esercito era esperto nelle battaglie. Roland aveva una buona comprensione delle risorse necessarie e il loro schieramento, quindi neanche lui era affatto preoccupato.


La cosa più importante al momento era utilizzare le risorse della Fortezza.


Pensando a questo, Roland disse a Barov di venire nel suo ufficio.


“Hai catalogato tutte le industrie della Fortezza Longsong e dei suoi territori circostanti?”


Barov tirò fuori un quaderno. “E’ tutto qui dentro, Vostra Altezza. Il guadagno principale proveniva dall’industria mineraria e da quella del sale, soprattutto dalla prima: c’era una miniera con gemme di qualità ad ovest della Fortezza Longsong vicino alla Catena Montuosa Invalicabile, il cui ricavato ammontava a più della metà dei guadagni della Fortezza.”


“Miniera di gemme?” A Roland non interessavano gli oggetti di lusso. “Non c’è una miniera di gemme nella Miniera del Versante Settentrionale? Perché quella città appariva così povera l’ultima volta che l’ho visitata?”


“Non è la stessa cosa, Vostra Altezza.” Disse Barov stropicciandosi le mani. “Le gemme della Miniera del Versante Settentrionale sono i sottoprodotti di altri filoni minerari, quindi la quantità è molto piccola, e potrebbero non essere neanche abbastanza buone per diventare gioielli una volta tagliate. Ma la miniera di gemme della Fortezza è piena di pietre colorate, e da ciascuna di loro può essere facilmente ottenuta una pietra multicolore di alta qualità. Le gemme valgono dozzine di ori reali una volta che vengono vendute a Città del Re, e il risultato e la qualità sono di gran lunga migliori di quelli delle gemme della Miniera del Versante Settentrionale.”


“Una pietra multicolore?” chiese Roland con curiosità, “Che aspetto ha?”


“E’ generalmente trasparente e non ha un colore fisso. Riflette molti colori diversi alla luce del sole, dal verde chiaro al rosso-arancio, e mostra molteplici colori dopo essere stata tagliata. Assomiglia di più alla luce del sole cristallizzata anziché ad un normale rubino o zaffiro.” Barov si interruppe. “La pietra multicolore del Regno di Graycastle, la pietra di ghiaccio del Regno dell’Eterno Inverno e la pietra luminare del Regno dell’Alba sono le gemme più popolari fra i nobili.”


Quella gemma sembra essere piuttosto lussuosa. Pensò Roland. Forse potrebbe essere utilizzata per fare un anello ad Anna. Ma, la miniera delle gemme ha poco valore, se parliamo del miglioramento del sostentamento delle persone. Roland domandò, “Ci sono altre risorse minerarie?”


“La Famiglia Maple Leaf e la Famiglia Wild Rose hanno ciascuna una miniera di ferro,” disse Barov, “Ma sono entrambe più piccole della Miniera del Versante Settentrionale.”


I domini delle due famiglie sono entrambi circondati dalla Catena Montuosa Invalicabile: queste montagne che attraversano i Quattro Regni potrebbero essere piene di tesori, pensò Roland. Forse posso andare in esplorazione ai piedi della montagna insieme a Sylvie per trovare una riserva mineraria per la Città di Neverwinter. Dopo tutto, l’acciaio è una potente risorsa per la manifattura industriale.


Meiling




                                


                                



