---
title: Capitolo 488- Il terreno fertile per il male
pubDate: 2025-08-07T11:37:50.992Z
tags:
    - rtw
---










 


"Prenderemo tutti i criminali e impediremo loro di commettere reati nella città di Neverwinter!" disse a voce alta Usignolo aggrappandosi alla spalla di Estate.


"Uh, sì ... Lady Usignolo" a quel punto Estate si fece indietro, "ma è ora di andare a dormire ..."


"È ancora presto, parleremo delle contromisure per domani" i suoi occhi erano scintillanti. "Nessuno può sfuggire alla nostra caccia, nemmeno il Ratto più scaltro! Comunque, puoi chiamarmi sorella".


"Sì ... sorella Usignolo."


Oh mio Dio, Estate non capiva il motivo per il quale, essendo una normale cittadina, dovesse prendere criminali. Non era il lavoro della pattuglia? Inoltre, Lady Usignolo ... no, la sorella Usignolo era così eccitata da quando era tornata dall'ufficio del Principe. Continuava a ripetere ininterrottamente di "catturare criminali".


"È davvero una strega che odia il male come odierebbe un nemico" si disse Estate. "Ma posso davvero aiutarla?"


Mentre aveva ancora in mente quel pensiero, Estate chiese cautamente: "Cosa dovremmo fare? Non ho mai preso un criminale".


"È il mio compito quello di catturare i criminali" Usignolo si diede orgogliosa una pacca sul petto e disse, "Tu invece, devi solo ricostruire la scena del crimine per mostrarci chi è l'assassino!"


"Intendi il momento esatto dell'omicidio?" Estate esitò, poi continuò: "Ma come faccio a sapere quando esattamente l'assassino ha ucciso?"


"Uhm ..." Usignolo fece una pausa. "Hai ragione, quante volte puoi usare la tua abilità?"


"Mi sono esercitata con la sorella Wendy per una settimana, quattro volte è il mio limite massimo. Penso che sia il meglio che riesco a fare" disse Estate con frustrazione. "Il mio potere magico è molto limitato e se un'illusione è un po’ più lunga, il numero delle volte in cui posso usarla diminuirà. Inoltre, non posso ricostruire una scena vecchia di due giorni, altrimenti, il mio potere magico si esaurirà molto velocemente".


"Quanto può durare l'illusione?"


"Metà, mezzo quarto."


"Uhm ... non è molto" Usignolo iniziò a fare avanti e indietro dal letto. "Sarebbe problematico se il flashback non rivelasse il criminale". Meditò ancora per alcuni minuti. "Se riduci il tempo massimo di ogni illusione, puoi fare altri tentativi?"


"Forse ci riesco, ma non ne sono sicura" mormorò Estate "sorella Wendy mi ha detto che se riesco a controllare con precisione il potere magico, sarò in grado di controllare il periodo di tempo. Tuttavia, ogni volta che richiamo il mio potere, sento sempre che la riserva di magia cala velocemente".


"È un peccato che la Contessa Spear non sia qui" disse Usignolo con uno sguardo di rimpianto. "Ad ogni modo, cerchiamo di dedurre un orario e facciamo una prova".


"Fare, facciamo una prova?"


"Sì!" disse ridendo Usignolo. "Sono sempre stata abbastanza fortunata, altrimenti non avrei mai incontrato il Principe Roland". All'improvviso quelle parole la resero triste "... se solo fosse successo qualche giorno prima".


"Come si fa a considerare quella fortuna?" urlò Estate nella sua mente. "Ad ogni modo, non si può fare affidamento sulla fortuna! La mia abilità non funziona nemmeno poche ore dopo, figuriamoci giorni. Riusciremo davvero a catturare i criminali domani?"


"Bene, ora vai a dormire" Usignolo spense le candele e in poco tempo l'oscurità avvolse la stanza.


"Uh uh" rispose Estate arrampicandosi sul grande letto. Le lenzuola morbide la coprirono immediatamente.


"Dio, è questo il letto di un nobile? È troppo comodo". Estate seppellì la testa nel cuscino pulito e sentì il suo corpo sprofondare nel letto. Si stiracchiò il corpo e presto iniziò ad addormentarsi.


“Tutte le streghe del castello dormono in letti così comodi? Se dormissi su un letto del genere, non avrei mai più voglia di alzarmi”.


Sentiva ancora Usignolo borbottare mentre cercava di addormentarsi.


"Sono il suo scudo ..."


E poi Estate si addormentò.


...


La mattina dopo, fu svegliata di buon’ora da Usignolo.


"Sbrigati, dobbiamo andare" disse Usignolo energicamente.


"Sì..."


Estate scese a fatica dal letto, si infilò il cappotto e andò al piano di sotto con Usignolo. Nell'atrio, c'era un uomo alto con i capelli castani, stava camminavano avanti e indietro. Quando le vide, si fece avanti e disse con un inchino: "Buongiorno, sono Rene Medde, il Conte della famiglia Elk. Vi stavo aspettando, Lei deve essere Lady Usignolo, e questa è ... ".


"Estate, la mia assistente." Usignolo alzò un po' la testa. "Anche lei è una strega".


"È così?" Sembrava leggermente sorpreso, ma non molto dopo rivolse un cenno ad Estate. "È fantastico, i criminali non potranno nascondersi da nessuna se riceverò il vostro aiuto".


"Dov'è il Suo personale?"


"Ci aspettano fuori dal castello".


"Molto bene, chieda loro di aspettare ancora un po', non ho ancora fatto colazione".


"Certo, per favore fate con calma".


Estate non aveva staccato gli occhi dai due fino a quando Usignolo non era entrata nella sala da pranzo. Si affrettò a raggiungerla. "Dio, questa è la sorella Usignolo? Non ho mai visto sorella Usignolo così solenne e seria ... No, non proprio. Era così altezzosa come se fosse una nobile.


Questo non è sicuramente il comportamento normale di un civile.


Inoltre, quell'uomo è un Conte. A Valencia, questo giovane Conte sarebbe l'amante perfetto agli occhi di ogni donna. Se fossi sorella Usignolo, sarei troppo nervosa per dire una parola. Ma sembra che a sorella Usignolo non importi e lo ha lasciato ad aspettarla".


"È stato davvero giusto?" chiese Estate preoccupata.


"Stai tranquilla. Sua Altezza mi ha detto che un nobile è solo un titolo del suo territorio e persino quel Conte non ti divorerà" Usignolo sorrise. "Inoltre, l’Ufficio per la sicurezza ha un grado più alto rispetto il Comune e io sono il suo capo, perché non posso costringerlo ad aspettarmi?"


Estate sentì improvvisamente che quella donna fosse fuori dalla sua portata.


Dopo colazione, lasciarono il castello per andare a indagare sulla scena del crimine. La scorsa notte, un'altra vittima era rimasta uccisa in casa. Questa volta, però, si trovava all'angolo tra la Strada Settentrionale e quella Orientale.


"È il quarto caso". Usignolo corrugò la fronte. "E l'assassino si sta spostando verso ovest."


"Indica che l'assassino si è reso conto che lo scalpore che deriva dal commettere dei reati in un solo distretto in particolare non lo soddisfaceva più" disse Rene con un cenno. "Dopo tutto, l'organizzazione dei Ratti non esiste più".


Un po’ più avanti sul vicolo fangoso, l’agente di polizia che camminava in testa al gruppo si fermò di fronte una capanna in rovina. "Signore, è qui."


Estate entrò nella cabina dopo Usignolo e il suo cuore perse un battito.


Un uomo giaceva sul pavimento con il collo squarciato e i suoi fluidi erano sparsi ovunque. C'era anche una corona incrociata sul muro di fronte alla porta e il pesante odore metallico del sangue riempiva la stanza.


"Ugh ..." la ragazza dovette coprirsi la bocca per impedirsi di vomitare.


 


Thea 
                                


                                



