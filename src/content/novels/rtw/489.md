---
title: Capitolo 489: La ricerca del criminale
pubDate: 2025-08-07T11:30:06.761Z
tags:
    - rtw
---










"È la prima volta che vedi una cosa del genere?" René le si era avvicinato, sembrava piuttosto preoccupato. "Forse è meglio se vai fuori e prendi un po' d'aria fresca".


"No, grazie" Estate declinò l'offerta osservando Usignolo accovacciata vicino il corpo mentre gli esaminava le ferite. Se Usignolo riusciva a mantenere la sua compostezza in una scena del crimine così orribile ... doveva restare anche lei. Estate continuò: "Mi sento molto meglio ora".


"Quando è stato trovato?" chiese Usignolo girandosi.


"Questa mattina presto, il corpo è stato trovato da dei vicini che erano andati a prendere l’acqua. Era prima dell'alba. La porta era spalancata, come adesso, sembra che l'assassino abbia voluto annunciare questa morte a tutta la comunità " rispose Rene. "In passato ci sarebbero voluti due o tre giorni per scoprire qualcosa del genere. Il comune ha offerto una ricompensa per avere delle informazioni, quindi è stato scoperto prima".


"Conosciamo l'identità della vittima?"


"Pala, schiavo liberato" Rene si guardò intorno nella stanza. "Non è stato trovato nulla di prezioso. Uhm ... sembra che anche lui fosse un Ratto".


"Qualcuno l’aveva visto ieri sera?"


"Ho controllato, nessuno."


"Qualcuno ha sentito rumori?"


"Nessuno".


"Non ha senso, un uomo forte come lui?" Usignolo corrugò la fronte. "Anche se la sua gola fosse stata tagliata, non sarebbe morto immediatamente. Qualcuno avrebbe dovuto sentirlo mentre lottava per la sua vita o cadere a terra. È sicuro che non mentissero?"


"Non credo" rispose Rene esitante. "Quest'omicidio ha scatenato il panico tra la comunità. Inoltre, i residenti ricevono delle ricompense per aiutare la polizia e non dovrebbero avere alcun motivo per mentire".


"Bene, portali qui, li intervisterò io stessa, e, Estate?" Usignolo guardò la sua assistente.


"Sì?" rispose Estate con un brivido.


"Vai al castello e porta qui Soraya".


"Uh, certo".


Estate barcollò fuori di lì e corse verso il Castello.


In qualche modo, pensava che Usignolo desse gli ordini in modo in estremante affascinante. Tutto in lei emanava una grande fiducia. Non c'era da stupirsi che Sua Altezza l'avesse scelta per essere il capo dell’ufficio per la sicurezza.


...


Quando Estate tornò sul luogo del delitto, c'erano altre due persone al suo seguito.


"Perché Sua Altezza non mi ha chiesto di occuparmi di queste faccende?" esclamò Fulmine, volando nella stanza. "È ingiusto!"


"Gru, Gru!" fece eco Maggie.


"Non sono riuscita a fermarle" disse timidamente Estate.


"Non dovreste proteggere il Principe Roland quando non ci sono?" Le sopracciglia di Usignolo si sollevarono di un millimetro. "Non stiamo giocando alle avventure!"


"Rilassati, Sylvie è lì, nessuno può avvicinarsi facilmente a Sua Altezza" disse Fulmine ammiccando. "Inoltre, Sua Altezza ha indetto una riunione con i nobili e non ci sarà alcun pericolo nella sala del Castello".


"Che cosa incredibile ..." pensò Estate. Come fanno queste due ragazze a comportarsi in modo così disinvolto davanti a una scena del crimine così orrenda? Soprattutto Fulmine. Era di parecchi anni più giovane di lei, eppure i suoi occhi brillavano dall'eccitazione. Cosa diavolo avevano vissuto da quando erano diventate streghe?


"E queste chi sarebbero?" Rene e gli altri poliziotti fissavano la ragazza e l'uccello con gli occhi spalancati.


"Sono streghe" disse Usignolo in un lamento. "E comunque, dovreste tornare al Castello prima della fine dell'incontro".


"Aw ..." Fulmine fece il broncio.


"Uhm, volevi che disegnassi il corpo?" Soraya fu l'ultima ad entrare nella stanza. Estate si sentì leggermente sollevata quando notò che Soraya era pallida come lei.


"Non il corpo, l'assassino" Usignolo chiuse la porta e svelò loro il suo piano. "Una volta che avremo una foto dell’assassino, lo pubblicheremo sulle bacheche della piazza e offriremo ricompense in denaro alle persone che ci forniranno indizi. Questo dovrebbe essere il modo più veloce per trovarlo".


Il Conte degli Elk restò a bocca aperta. "Vuole dire che la strega qui, la Signorina Estate, può ricostruire la scena del crimine?"






"Dipende, lei può mantenere l'illusione solo per un periodo di tempo limitato, quindi avremo bisogno di un po' di fortuna”. Usignolo rivolse a Estate un cenno di approvazione. "Procedi".


"Va bene." Estate chiuse gli occhi e riportò indietro il tempo a metà tra la mezzanotte e l'alba, come le aveva detto Usignolo. Nell'oscurità, il suo potere le fuoriusciva dalla punta delle dita e si intrecciava, formando gradualmente un'immagine chiara. Lentamente presero forma, alcune assi di legno, un letto, un tavolo e infine una stanza. Nella sua mente una casa era stata costruita. La vittima era distesa sul pavimento, il suo sangue scorreva sul pavimento irregolare. La porta precedentemente chiusa era stata spalancata.


" È questo il potere della strega?"


"È incredibile!"


"Buon dio! L'illusione è così realistica. È quasi come il potere dei demoni".


"Silenzio! Zitti!"


Le voci dei poliziotti lì vicino si ridussero a un sussurro.


"Sembra che sia già morto". Usignolo diede una pacca sulla spalla di Estate. "Non sprecare il tuo potere magico. Passa ad un altro momento".


La seconda volta, Estate aveva scelto un momento vicino la mezzanotte. La figura sul pavimento scomparve all'improvviso, e la vittima era sdraiata sul letto, sembrava immersa in un profondo sonno.


"Questo significa che è stato ucciso in quest’intervallo di tempo?" domandò Rene, sconcertato.


"Esatto. L'assassino ha agito tra mezzanotte e le tre di stamattina".


"Ho capito! Il potere della Signorina Estate non dura a lungo, e probabilmente non riusciremo a trovare il momento esatto in cui l'assassino stava commettendo il crimine. Ecco perché hai detto che avevamo bisogno di un po' di fortuna!"


"Esattamente" disse Usignolo. "Probabilmente ci è voluto molto tempo prima che l'assassino lasciasse questi segni dopo aver concluso l'omicidio. Estate, portaci in un momento vicino alle tre ".


Estate annuì e emise un respiro pesante. Convocò di nuovo il suo potere e scelse un intervallo di tempo tra le due e le tre. Il potere magico si diresse verso il muro e rivelò un estraneo in piedi vicino il letto. Stava disegnando qualcosa sul muro con il lenzuolo macchiato di sangue.






"Sembra che l'abbiamo trovato". Usignolo sorrise. "Fortunati, davvero".


"Quindi quest'uomo è l'assassino, Gru?"


"Non sembra niente di speciale ... pensavo almeno che si trattasse di qualcuno forte e robusto" commentò Fulmine con disappunto.


"Da questa angolazione posso solo disegnare il suo profilo" Soraya guardò l'assassino da vicino il muro. "C'è un modo per girarlo?"


"Estate, occupatene tu" ordinò Usignolo.


"Nessun problema" Senza ulteriori precisazioni da parte d’Usignolo, Estate sapeva già cosa fare. Portò indietro di un quarto d’ora l'ultima illusione. Questa volta, tutti videro chiaramente l'aspetto dell'omicida. Prima aveva strangolato con una corda Pala, lo aveva trascinato sul pavimento e poi gli aveva tagliato la gola con un pugnale. Durante l'intero processo, Pala continuò a dormire come un sasso, senza mostrare alcun segno di lotta.


Quando si voltò, Rene si accorse improvvisamente di qualcosa, notò un serbatoio d'acqua nell'angolo della stanza. "Ha bevuto l’acqua dei sogni?"


"Sembra di sì" Usignolo annuì. "Ecco perché non c'è stato del rumore. L'assassino gli ha tagliato la gola solo per ottenere del sangue. La vittima era già morta".


"Mio, mio ​​Signore, ho già visto quest'uomo!" disse improvvisamente un agente di polizia.


"Che cosa?" Sia Usignolo che Rene puntarono gli occhi su di lui.


L'ufficiale di polizia si fermò un attimo prima di continuare. "Il suo nome è Maans, ed era un pattugliatore, ho già avuto a che fare con lui".


"Sai dove vive?" insistette Rene.


"Ricordo che viveva nel centro della città ... nella Strada Orientale, vicino alla Taverna delle Pecore."


"Molto bene, non abbiamo nemmeno bisogno di cercarlo. Sembra che Dio sia dalla nostra parte" scherzò Usignolo. "Non può farla franca. Andiamo!"


"Sì, mia ​​Signora!" gridarono all'unisono i membri della polizia.






Thea 
                                


                                



