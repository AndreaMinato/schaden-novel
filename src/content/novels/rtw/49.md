---
title: Capitolo 49- La Specie Ibrida
pubDate: 2025-08-07T11:37:50.878Z
tags:
    - rtw
---


Roland si strofinò gli occhi incredulo, ma che diavolo era? Era ancora nel raggio di varietà biologica delle bestie demoniache? Quello che vide era difficile da descrivere a parole, anche i mostri nei film horror non erano così assurdi.


Da lontano sembrava una tartaruga gigante con due teste, ma da vicino era una coppia di teste di lupo.


Roland pensò che poteva anche essere una specie sperimentale del Dr Frankenstein. Era alto quasi quanto le mura cittadine, il suo corpo era lungo circa sei metri e mezzo e aveva un totale di sei gambe tozze e somiglianti a quelle di un rinoceronte. Un piede era grande quasi quanto il torso di un adulto. La testa… a differenza dei mostri a due teste di vari film, queste teste non litigavano tra loro, non si mordevano e non cercavano di dimostrare chi fosse il capo. Al contrario, penzolavano con i loro occhi vitrei. Era come uno zombie che si muoveva senza cervello.


Inoltre, la caratteristica più strabiliante della bestia demoniaca era il guscio sulla sua schiena. La sua superficie era di un marrone scuro, ricoperto di alghe e aveva una particolare durezza. Era molto simile al carapace di una tartaruga, ricopriva l’animale dal davanti al dietro. Se il mostro poteva ritirarsi al suo interno come la tartaruga, sarebbe stato molto difficile liberarsi di lui.


Ciononostante Roland non si preoccupò, una bestia così grande doveva necessariamente essere lenta, quindi sarebbe stata un bersaglio certo. Anche se le armi da fuoco non potevano scalfirlo, era ancora possibile sparare alle teste che si trovavano allo scoperto. Se intendeva nascondersi nel guscio, allora avrebbero dovuto bombardarlo con gli esplosivi.


“Altezza, questa è una specie ibrida”, Ascia d’Acciaio si avvicinò nervosamente e spiegò: “Adesso capisco perché le bestie demoniache di diverse specie lavoravano insieme. Sembra che fossero sotto il controllo dell’ibrido”.


Perciò era come un leone che comandava le pecore? Roland annuì: “Quindi questa è una bestia completamente diversa da quelle che hai incontrato la volta scorsa?”


“In realtà, è la prima volta che vedo questo tipo di ibrido. Anche se sembra strano, non si deve essere imprudenti. Se sono delle specie miste, è sempre difficile combatterle”.


“Presto entrerà nel raggio dei nostri arcieri, quindi per prima cosa cercheremo di abbatterlo con gli archi e le balestre” ordinò Roland.


In quel momento, siccome cadeva una leggera neve e un forte vento stava soffiando da Nord, il tempo non era adatto al tiro con l’arco. Tuttavia, i due cacciatori membri della squadra personale di Ascia d’Acciaio erano convinti di poterlo uccidere.


Salirono sulla torre di guardia, testarono il vento e lanciarono le frecce in aria.


Sembrava che le due frecce fossero in grado di vedere. Si alzarono nel punto più alto e poi sotto l’influenza del vento e della gravità, caddero in un angolo quasi verticale sul loro obbiettivo.


Come previsto, le frecce rimbalzarono contro il guscio. Anche nel cervello di Roland si sentì il rimbalzo.


Notandolo, i cacciatori si affrettarono a incoccare la freccia seguente sull’arco e rilasciarono una seconda ondata.


Alla fine, l’ultima ondata ottenne un risultato. Questa volta, l’area d’impatto era la parte frontale del mostro, quindi una freccia perforò con precisione la testa di un lupo, mentre l’altra centrò il collo dell’altra testa.


Tuttavia la bestia demoniaca non ruggì per il dolore e non andò più veloce. Si fermò per un poco e nascoste la testa nel carapace per poi continuare a muoversi lentamente in avanti.


Questo cambiamento sorprese tutti.


In questo modo, la bestia sembrava solo un carro armato. Il suo corpo era tanto basso quanto possibile sul terreno, in modo che persino un tiratore esperto non sarebbe stato in grado di colpirlo.


“Prendete le armi”, ordinò Roland.


L’obiettivo adesso si trovava a soli 15 metri dal muro. Anche se le pistole non erano acciarini rigati, non si preoccupava che mancassero.


Carter e Ascia d’Acciaio si recarono immediatamente vicino il bordo del muro, posarono le canne della loro arma sulla cornice orizzontale del muro, mirarono e spararono.


Mentre una scarica di fumo bianco si allontanava dai fucili, Roland vide chiaramente la pallottola colpire il guscio e far cadere giù dei detriti, persino aprirvi un piccolo buco. Tuttavia, l’ibrido sembrava non accorgersene, continuava a mantenere la sua velocità originale.


Roland pensò che uno strato dell’armatura avesse la stessa intensità del carbone. Sfortunatamente, le pallottole di piombo erano ancora troppo morbide, quindi venivano facilmente deformate e non erano adatte a penetrare la spessa armatura. Perciò era abbastanza irrealistico che quei quattro fucili potessero frantumare l’armatura dell’ibrido, l’unica opzione rimasta erano gli esplosivi.


Ascia d’Acciaio fu d’accordo col giudizio del principe, ordinò immediatamente al suo secondo di portare degli esplosivi il prima possibile, in quanto la bestia demoniaca aveva già raggiunto le mura. Non sentirono la terra tremare come quando la creatura camminava pesantemente verso le mura… invece, inaspettatamente cominciò a sbattere il suo guscio ancora e ancora, come un martello ad una alta frequenza rotativa. Improvvisamente, dei frammenti di pietra cominciarono a volare ovunque e diverse crepe si aprirono rapidamente nella superficie del cemento incollato.


Le mura dure erano molto resistenti alla compressione, ma la resistenza alla rottura e la flessibilità erano molto basse. Ciò significava che la capacità del muro di sopportare la vibrazione era quasi pari a zero. Le persone sulle mura potevano sentire una forte vibrazione e presto il suono stridente della frizione si perpetuò tra le orecchie di tutti. Fu così che il muro iniziò a cedere sotto la pressione degli attacchi del mostro.


Tuttavia, il suo impatto non si era fermato. Al contrario, ricominciò ancora a muoversi e presto l’intera metà del corpo della bestia si incassò nelle mura.


I soldati che si trovavano nella parte del muro con le crepe erano già scappati e l’invisibile Usignolo aveva afferrato Roland dalla vita e aveva saltato con lui via dal muro. Se in quel momento qualcuno avesse guardato il principe, avrebbe visto i suoi piedi proprio sopra il terreno, come un fantasma.


Quando Van’er tornò portando attentamente un pacco di esplosivi, fu sorpreso di vedere che c’era già un buco di circa tre metri e che la bestia demoniaca aveva già attraversato le mura. Continuava a mantenere il suo andamento: avanzava lentamente.


“Sbrigati!” urlò Ascia d’Acciaio, “accendilo e mettilo ai piedi della bestia demoniaca!”


Anche se le mani di Van’er stavano tremando, la sua mente divenne inspiegabilmente chiara e ogni dettaglio del suo allenamento con gli esplosivi riaffiorò alla memoria. Durante l’allenamento avevano usato una versione diversa degli esplosivi. Per ridurre i costi, l’esplosivo adesso era stato inserito in una scatola di legno piena di detriti della miniera. Allo stesso tempo, il meccanismo di accensione era stato ottimizzato, si serviva di una pietra focaia e di un filo di rame per la sua accezione. In caso di fallimento, il kit conteneva anche i normali cavi per accenderlo. Si affrettò a strappare via la tela cerata e aprì la borsa, dove riuscì a vedere un fillo di rame. Quando esaurì tutta la sua forza a tirare il filo, sentì un suono sfrigolante uscire dal contenitore e il fumo bianco iniziò a formarsi. Era il segnale che l’accessione era avvenuta con successo.


Per rallentare il processo di combustione, il filo principale era stato immerso nel sale e aveva bisogno solo di tre respiri per esplodere. Quando Van’er vide il fumo bianco innalzarsi dallo scatolo, il mondo divenne calmo intorno a lui. Aveva già assistito al potere di questa cosa, se fosse esploso nelle sue mani, temeva che non sarebbe rimasto neanche un brandello del suo corpo.


Nove respiri.


Van’er sentiva il battito del suo cuore, come se volesse fare da conto alla rovescia. Passo dopo passo, si avvicinò alla bestia demoniaca, piazzò gli esplosivi sotto il corpo del mostro.


Cinque respiri.


Adesso che stava accumulando molta pressione, niente poteva fermare l’esplosione.


Tre respiri.


Van’er si girò e iniziò a correre.


Due respiri.


Un respiro. Riuscì solo a sentire un suono smorzato. Van’er percepì l’onda d’urto e il mondo divenne di nuovo rumoroso.


Si girò per vedere molto bianco fuoriuscire da sotto il guscio, era la neve sparata in aria dall’esplosivo, a primo sguardo sembrava un fiore di nebbia sparsa. Alla fine la bestia demoniaca si era fermata, ma prima che cadesse, crollò al suolo, come se non riuscisse più a tenere quel pesante carapace. Poi, il sangue nero fuoriuscì da sotto il guscio, bagnando il terreno circostante.


“Oh oh oh!”


Vedendo la scena, la folla scoppiò in esulti.


Van’er cadde a terra, solo in quel momento scoprì che i suoi vestiti erano ricoperti di sudore.


Era finalmente finita.


Quando tutti l’avevano pensato, il suono del corno risuonò nuovamente in tutta la Città Di Confine.


Ancora una volta, un’orda di bestie demoniache stava marciando verso la città, cercando di distruggerla.






Thea
                                


                                



