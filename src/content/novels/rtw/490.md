---
title: Capitolo 490: Il Vero Obiettivo
pubDate: 2025-08-07T11:30:06.762Z
tags:
    - rtw
---














Arrivato alla Taverna, il gruppo indagò e ottenne prontamente l’indirizzo di Maans.






“Andrò prima io a dare un’occhiata. Voi entrate dopo dalla porta principale. Estate, tieni d’occhio Fulmine e Maggie. Non farle entrare." Usignolo entrò nella sua nebbia e svanì dopo aver dato questi ordini. Nel suo mondo in bianco e nero, le linee che descrivevano la realtà iniziarono a piegarsi e distorcersi. Creò una crepa invisibile a occhio umano e passò attraverso il muro agevolmente.






La dimora dell’uomo era umile, come quella di Shovel. Maans a quanto pareva era diventato povero da quando aveva perso il lavoro da guardia. Usignolo vedeva tutto chiaramente, quindi non c’erano Pietre della Vendetta Divina nei paraggi. Trovò l’uomo nella camera da letto, sotto alle coperte e profondamente addormentato. Il cappotto era appeso al bordo del letto, con ancora sopra alcune macchie di sangue.






Usignolo tornò in salotto e aprì la porta. La polizia si riversò in casa. Means, che si era svegliato di soprassalto, fu spinto contro il letto e legato.






“Chi siete? Lasciatemi andare!" gridò lui con orrore.






“Sei in arresto per omicidio!" Rene lo zittì con due sonori schiaffi. “Come osi tramare contro Sua Altezza. Perfino impiccarti alle porte della città sarebbe misericordioso!"






"No, io, io non..."


 


"No! " Dagli schiaffi passò ai pugni. Si udirono un paio di suoni smorzati, poi Maans annaspò dal dolore, la bocca piena di sangue e i denti rotti. “Ti abbiamo visto uccidere Shovel ieri notte. Pensi che crederemo alle tue scuse? Hai usato l’Acqua dei Sogni per fargli perdere coscienza, poi l’hai strangolato a morte prima di tagliargli la gola per evitare di sporcarti di sangue. Piuttosto astuto, eh?"


 


Maans non disse una parola, ma i suoi occhi erano colmi di stupore e terrore.






“Chi ti ha ordinato di uccidere i Ratti che cercavano lavoro? Chi ti ha detto di disegnare una croce e una corona con il sangue sul luogo del delitto?" Usignolo prese una bottiglia di vetro, era riempita con un liquido azzurro chiaro. “L’Acqua dei Sogni non costa poco, e non è facile trovarne ora che le gang sono state sradicate."






"Io..."






“Potremmo esimerti dalla pena di morte se canterai." Rene strinse le mani. “Altrimenti, ti farò comprendere a fondo le conseguenze di far arrabbiare un nobile."






Usignolo non frenò la sua minaccia, anche se sapeva che il Conte della famiglia Elk stava mentendo. Come aveva detto Sua Altezza, la sicurezza veniva al primo posto, e chiunque la minacciasse doveva essere punito severamente.






Maans esitò, gli arrivarono altri pugni.


 


Il cavaliere, ben addestrato per il combattimento, lo colpì tra l’addome e le costole con la forza giusto per fargli sentire un dolore fortissimo, ma non abbastanza da ucciderlo.


 


“Pietà! Pietà! Mi dispiace, mio Signore!  Era un uomo della città interna, mi ha detto lui di farlo! Mi avrebbe pagato quattro ori reali per ogni persona uccisa. Ha detto che così le persone avrebbero provato rancore per la polizia e pensato che quelli uomini dalle uniformi nere erano incapaci di proteggere la gente. Così avremmo ridato vita alle sentinelle!”






Maans collassò. Non era una persona forte. Uno saldo nei suoi principi non avrebbe mai deciso di diventare una sentinella e trarre benefici per sè tramite furti e saccheggi, e certamente non avrebbe preso delle vite per pochi ori. Usignolo pensò che probabilmente non si aspettava di essere rintracciato dal Ministero della Giustizia subito dopo aver commesso un crimine, sicuramente non credeva che sarebbe stato trovato in soli quattro giorni in una città di ventimila persone.






Maans confessò tutto con le lacrime agli occhi, spargendosi sangue e muco su tutto il colletto.






“Non so come mi abbia trovato. Il nostro primo incontro è stato in una taverna. Mi ha consegnato quella bottiglia di Acqua dei Sogni e mi ha detto che finché avessi fatto ciò che mi diceva, avrei ricevuto una grande somma di denaro. Non avevo risparmi in quel momento, e la polizia aveva rifiutato la mia domanda. Provavo amarezza e risentimento. Accettai.”


 


“Il dipartimento di polizia non recluterebbe mai uno scarto come te." Rene sputò.






“Conosci il nome e l’identità dell’uomo?" domandò Usignolo.






“Non lo so."






“Stai mentendo."






“Davvero non lo so!"


 


Usignolo guardò verso Rene, che capì al volo e gli diede qualche altro pugno. “La Signora qui è una strega. Sa capire se menti o meno. È davvero stupido da parte tua mentire davanti a lei! Non mettere alla prova la nostra pazienza!"






"No, mio Signore, è solo... non sono sicuro." urlò Maans con una voce stridula. “Perché non mi ha mai detto il suo nome!"






“Cosa vuoi dire con ‘non sono sicuro'?"






“Anch’io mi sono chiesto come mai pagasse così generosamente, perché non sembra affatto un nobile. Quando ci siamo incontrati, un paio di giorni fa, ho notato che era di fretta ed era abbigliato in modo strano, come se si fosse messo un cappotto sopra all’altro.” Maans annaspò. “Ma sotto sembrava indossare un’uniforme, e sul suo colletto ho visto un emblema a forma di petalo."






“Un emblema con un petalo?" Usignolo e Rene si scambiarono un’occhiata. “Non è l’emblema della famiglia Honeysuckle?"


 


“È per questo che non sono sicuro. Tutti sanno che gli Hull sostengono il Signore, e non tramerebbero mai contro Roland Wimbledon." disse Maans, con la testa che ciondolava.






“Non può essere Petrov, dev’essere qualcun altro," disse Rene con un tono fermo. “Visto che si incontravano regolarmente, perché non gli tendiamo una trappola?”


 


Sembrava l’unica soluzione. Avrebbero preso l’uomo quando Maans l’avrebbe incontrato e “chiesto il compenso". Allora tutto si sarebbe chiarito. Usignolo annuì, ma le sembrava che mancasse ancora qualcosa.


 


Maans non stava mentendo, quello che aveva detto era tutto vero. Cosa era andato storto?






"Usignolo, state bene?" urlò Fulmine da fuori.






“Hanno quasi finito la riunione, gru. Dobbiamo tornare indietro ora, gru”






Usignolo aveva chiesto a Fulmine, Maggie ed Estate di restare fuori perché l’arresto sarebbe potuto essere violento. Quando sentì la parola “riunione” da Maggie, le venne un flash. Sua Altezza ora era in una riunione con i nobili, a discutere i dettagli per un nuovo Municipio!






Questo significava che non c’era una sola guardia a protezione del Principe e la più vicina era fuori dalla stanza.






Se questo individuo era davvero un membro degli Honeysuckle, poteva benissimo entrare nel Castello e arrivare fino alla stanza del primo piano senza destare sospetti, anche se gli sarebbe stato impossibile accedere al secondo e al terzo piano, che erano riservati a Sua Altezza. E lei si trovava lontano dal Principe Roland proprio ora!






"Fulmine!" Usignolo non aveva tempo di spiegare tutto a Rene e a Maans, corse fuori dalla stanza e afferrò le spalle di Fulmine, urlando: “Portami al Castello, ora! Sua Altezza è in pericolo!"






"Huh? Ok... Reggiti forte." Fulmine era molto sorpresa, ma portò ugualmente Usignolo sulla schiena. Non perse tempo a fare domande e si diresse subito verso il castello. Quando trasportava qualcuno voleva più basso, ma manteneva lo stesso una velocità di 100 chilometri orari. Per arrivare a destinazione ci avrebbe messo solo mezzo minuto.


 


Usignolo sperava di sbagliarsi, ma più esaminava i dettagli, più il terrore cresceva. Gli omicidi erano iniziati tre giorni prima, esattamente quando la lettera di aiuto di Petrov era arrivata alla zona di confine. Il caso peggiore sarebbe stato se lo scopo di quest’uomo era distrarre tutti con i casi di omicidio e mettere Roland in una posizione scoperta e vulnerabile.


 


Quando furono vicini al Castello, Usignolo saltò nella sua nebbia ed entrò così nella sala. Ebbe un tuffo al cuore quando vide che la sala riunioni era nel caos. I nobili parevano pietrificati; stavano tutti accanto alla parete e mormoravano. Le guardie impedivano l’accesso. Il posto a capotavola, dove doveva trovarsi Roland, era vuoto. Un uomo era disteso sul pavimento. Usignolo non capiva se fosse vivo o meno, ma vide che il suo corpo era immerso nell’aura nera della Pietra Divina della Vendetta.






 


Merges
                                


                                



