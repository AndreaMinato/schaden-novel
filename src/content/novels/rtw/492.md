---
title: Capitolo 492- Realtà e illusione
pubDate: 2025-08-07T11:37:50.993Z
tags:
    - rtw
---


















“Non sono riuscita a proteggerla…” mormorò Usignolo a Roland mentre lo seguiva nel suo ufficio.






“No, hai agito nel modo corretto,” rispose Roland scuotendo la testa. “Pensaci: perché di tutti i posti, l’assassino, Shio, ha scelto proprio la Sala Riunioni? Perché sapeva che sarei stato protetto da una strega estremamente potente ed era inoltre consapevole che, se non fosse riuscito ad allontanarla con l’inganno, non avrebbe avuto mai alcuna possibilità. Più tentava di mettere a segno i colpi, più il suo attacco si indeboliva e, alla fine, è riuscito colpirmi solo con un minuscolo pugnale.”






“Ma ci è quasi riuscito.”






“Non può essere considerato un successo dal momento che non mi ha ucciso e la tua presenza è servita a ridurre le possibilità che ciò accadesse.” Roland rise. “Sai cosa avrebbe potuto fare se non ci fossi stata? Avrebbe aspettato pazientemente fin quando non fosse arrivato il momento giusto per scagliare un attacco fatale e, fintanto che rimarrà all’interno del Castello, saranno poche le chances che gli si presenteranno e che potrà cogliere. Questo dimostra che mi hai già protetto molto bene. Infatti, più è al sicuro il territorio, più lo sono io.”






“Queste non sono delle semplici parole vuote di consolazione…” meditò Usignolo. “Sembra che Sua Altezza le senta veramente.” Sentì un’ondata di calore scorrerle nel corpo e il fastidioso senso di rimorso si attenuò considerevolmente. “Capito. Ma questa volta non può permettere a Fulmine e Maggie di farla franca di nuovo!”






“Uh, cosa hanno fatto?”






“Avrebbero dovute essere al suo fianco per difenderla dai nemici in agguato mentre ero in giro!” Sottolineò Usignolo. “Prenda la situazione di oggi per esempio: l’assassino non avrebbe potuto minimamente ferirla se Fulmine fosse stata lì e l’avesse fatta volare via.”






“È solo un po’ più vivace…”






“Questo non va bene! Wendy e Pergamena sarebbero sicuramente d’accordo con me se fossero nelle vicinanze per dirvelo. Se lasciamo che Fulmine e Maggie non comprendano i loro errori, le cose potrebbero andare storte la prossima volta che si presenterà una situazione simile!”






“Oh…” il Principe ci rifletté per un momento mentre si accarezzava il mento. “Capito. Le punirò proibendogli di uscire finché non avranno completato tre serie di esercizi di MFC (Matematica, Fisica e Chimica). Che te ne pare?”






Usignolo inspirò una boccata d’aria fresca. “Esercizi… la parte di matematica per ora è ancora fattibile, ma fisica e chimica sono ancora più spaventose dei Principi Base Naturali. Basta una sola pagina per farti addormentare, soprattutto con tutte quelle strane formule e diagrammi che non sono molto diversi dagli incantesimi che appaiono nelle leggende.” Se gli esercizi fossero toccati a lei, probabilmente non sarebbe mai più riuscita ad uscire. Però era stata lei a suggerire di dar loro una punizione, quindi sarebbe stato inopportuno rimangiarsi tutto. Così, a cuore duro, annuì a Roland e affermò: “Perfetto. In questo modo sicuramente comprenderanno il loro errore.”






…






L’incontro pomeridiano procedette senza intoppi, con Usignolo che rimase alle spalle di Roland a fare la guardia fino al crepuscolo. Il quadro generale e il primo gruppo di candidati per il Secondo Comune furono finalmente confermati.






Petrov Hull venne nominato Amministratore delegato della Regione Longsong. Oltre a sovrintendere al Comune, sarebbe stato anche Ministro delle Finanze, mentre suo padre, Earl Hull, sarebbe stato Ministro delle Infrastrutture. Pertanto, per questa volta, Petrov era, tra i nobili della Fortezza, quello che ci aveva guadagnato di più. Persino Usignolo sussultò silenziosamente sentendo la decisione presa. Infatti Sua Altezza non aveva fatto ricadere la colpa del tentato omicidio sulla Famiglia Honeysuckle cosa che, per gli standard dei vari Signori, poteva essere considerata come una meravigliosa manifestazione di equità e clemenza.






Gli altri Ministeri dovevano essere guidati da dei nobili minori. Formalmente queste persone erano Baroni o Cavalieri, cariche quindi che, normalmente, non sarebbero state qualificate per governare ai più alti livelli. Questi, infatti, rimasero particolarmente toccati dalla decisione di Sua Altezza di rimuovere i criteri restrittivi, al punto da esprimere deliberatamente la volontà di servire Sua Altezza per tutta la loro vita.






Sebbene sembrassero sinceri, Usignolo non aveva dubbi che, se la situazione fosse cambiata, per esempio se Timothy o la Chiesa avessero catturato la Regione Occidentale, ci sarebbe stata una grande probabilità che queste persone avrebbero dimenticato rapidamente i loro voti.






Prima che l’incontro si fosse concluso e le persone congedate, Sua Altezza pose ripetutamente l’attenzione sui due criteri dell’occupazione: i parenti di ogni famiglia potevano lavorare all’interno del Ministero, ma la proporzione non avrebbe dovuto superare il trenta per cento e i loro documenti sarebbero dovuti essere riportati in anticipo al Comune. Un altro punto era che non importava quale parente lavorasse o meno, i salari di tutti gli impiegati sarebbero stati pagati dal Comune e se un qualsiasi capo del Ministero avesse tenuto dei soldi, sarebbe stato punito severamente come un qualsiasi criminale.






Usignolo era completamente disinteressata a questi dettagli e quindi sbadigliò ripetutamente mentre ascoltava, finché non vide Maggie in volo di ritorno al Castello, con la Contessa Spear sulla schiena, e il suo umore migliorò immediatamente.






Dopo la cena di festeggiamento, un gruppo di persone seguì Earl della Famiglia Elk alla residenza di Shio: si trattava di un normale bungalow posizionato nel quartiere del Castello, con l’interno estremamente pulito al punto che non si sarebbe potuto trovare nemmeno un singolo pezzetto di carta. Evidentemente Shio era ben preparato e aveva distrutto tutte le possibili prove prima di agire.






“Shio ha trascorso i suoi ultimi giorni a Castello e quindi dobbiamo ricostruire solo cosa ha fatto quella notte.” Consigliò il Principe a Estate. “Mi serve scoprire tutto quello che ha fatto qui dalla prima volta che ha contattato il membro della pattuglia, Maans, fino ad oggi. Ogni segno di attività presente in questa casa, sarà importante.”






La Contessa Spear usò il suo potere magico per collegare Maggie ed Estate.






Con la quantità di potere magico temporaneamente ottenuto, Estate iniziò a ricreare i dettagli di ogni notte. Era come se Shio fosse ritornato in vita. A volte se ne stava seduto davanti al camino completamente assorto nei suoi pensieri, altre volte scribacchiava qualcosa su dei pezzi di carta. Tutte queste informazioni furono registrate dagli occhi di Soraya.






Il quarto giorno, come al solito, si era seduto davanti al camino ma, questa volta, aveva uno emblema che si rigirava tra le mani.






“Aspetta… l’ho già visto in passato.” La voce di Roland suonò sorpresa. “Disegnamelo.”






Usando la Penna Magica, l’emblema venne velocemente rappresentato su un pezzo di carta. Aveva all’incirca le dimensioni di un pollice ed era costituito da una gemma levigata a forma di bottone. Su entrambi i lati erano incisi due loghi identici: una torre e una lancia, ovvero lo stemma tipico della Famiglia Reale.






“Potrebbe essere che si tratti di un uomo di Timothy?” chiese inconsciamente Usignolo.






Roland aggrottò le sopracciglia senza dire una parola e sembrò riflettere a lungo prima di scuotere debolmente la testa e dire: “No, questo è un pegno del Re Wimbledon III.”






“Intende… suo padre?” Rene sembrava completamente sconvolto.






“Il Re non aveva già… dal Principe più grande, Gerald…” Petrov anche era sconcertato.






“Ho già visto questo emblema, quando ero piccolo, sulla scrivania nello studio di mio padre e gli chiesi persino cosa fosse. Mi disse che ogni frammento di gemma rappresentava un guerriero che era stato fedele alla Famiglia Reale, quindi più gemme c’erano, maggiore sarebbe stata la stabilità del trono.” Il Principe fece un sospiro profondo. “A quanto pare, Shio era una pedina piazzata da mio padre al fianco del Duca Ryan e lo ha aiutato a monitorare la situazione e i suoi sviluppi in tutta la Regione Occidentale.”






“Se fosse realmente così, perché avrebbe voluto ucciderla?” chiese Rene.






“Molto probabilmente, Timothy ha trovato la lista delle gemme e ha ordinato l’assassinio… per questi guerrieri l’emblema significa tutto, quindi qualsiasi ordine deve essere eseguito.”






“Ecco perché…” Usignolo diede un’occhiata all’illusione che raffigurava l’assassino: era stato a lungo ad osservare l’emblema prima di gettarlo nel camino. La sua espressione sembrava leggermente triste e, allo stesso tempo, era possibile rilevare un accenno di sollievo sul suo volto. Probabilmente, agli occhi di Shio, eseguire quell’ordine era come ottenere una sorta di libertà.






Dopo aver compreso con chiarezza la ragione del tentato omicidio, Roland non sembrava per niente sollevato. Con volto triste, rimase per molto tempo ad osservare le scintille nel camino senza distogliere lo sguardo.






…






A tarda notte, dopo che Estate si fu addormentata, Usignolo entrò silenziosamente nella camera di Roland.






Da quando era stata ammonita da Wendy, non lo aveva più fatto, fino a quel momento. Il tentato omicidio aveva provocato in lei un costante cambiamento d’umore e senza la presenza di Wendy e Anna nel Castello si sentiva molto più libera.






Guardando Roland Wimbledon che dormiva profondamente, emerse dalla Nebbia e si avvicinò silenziosamente al suo letto. Si chinò e gli baciò la fronte.






“Scusatemi, Vostra Altezza, non riesco a controllarmi.”










Aki
                                


                                



