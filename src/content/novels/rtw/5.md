---
title: Capitolo 5- Ragioni
pubDate: 2025-08-07T11:37:50.867Z
tags:
    - rtw
---


“Secondo principio della termodinamica: il calore non può mai passare da un corpo più freddo a un corpo più caldo senza altri cambiamenti, o è impossibile convertire il calore da un’unica fonte in lavoro senza causare altri effetti; l’entropia aumenta sempre in un cambiamento irreversibile o spontaneo da uno stato di equilibrio a un altro”.






Roland ricopiò questa legge su un foglio con attenzione, scrivendo nella lingua di quel mondo. A prima vista, il testo sembrava un lombrico che si muoveva. Non riusciva a capire come facesse la gente del luogo a imparare così tanti caratteri diversi e complicati.






Se gli avessero chiesto quale legge fisica fosse quella che faceva deprimere la maggior parte delle persone, avrebbe scelto il secondo principio della termodinamica. Dice a tutti che il nocciolo di questo mondo passerà sempre dall’alto al basso, rimpiazzando il disordine con l’ordine, aumentando l’entropia. Alla fine tutto finirà nel nulla e l’universo cadrà in un silenzio tombale.






E questo mondo si era liberato dal problema dell’aumento dell’entropia. Poteva creare la magia dal nulla, che era molto più impressionante dell’invenzione teorica delle macchine a moto perpetuo! Le forze del male? Roland rise e pensò che la gente di questo mondo non aveva capito la vera natura di quel potere ed era così enorme che poteva cambiare l’intero universo.






Certo, come inizio, poteva iniziare a cambiare quella piccola città di frontiera.






Roland mormorò un motivetto, arrotolò il foglio su cui aveva scritto e lo lanciò nel camino, dove fu ridotto a cenere sentendo il piacere di uscire da una gabbia.






Il cancelliere guardò di traverso le azioni incomprensibili del quarto principe ma, per fortuna  di Roland, il Quarto Principe si era sempre comportato in quel modo. Alla fine Barov decise che le stravaganze del principe sarebbero passate senza il bisogno che se ne preoccupasse, e vedeva che il principe si stava divertendo.






“L’uccisione è stata portata a termine, la ‘strega’ è stata impiccata a mezzogiorno”, riferì Barov a Roland.






“Bene, qualcuno l’ha vista?” Roland parlava mentre scriveva. “Non importa, tutti i condannati indossano un cappuccio.”






Al fine di evitare che la Santa Chiesa e l’Associazione delle Streghe Alleate bussassero alla sua porta, Roland aveva ordinato al guardiano della prigione di trovare, tra i criminali condannati a morte, una persona con un fisico simile a quello di Anna, che la rimpiazzasse sulla forca. In aggiunta al Cavaliere Comandante e al cancelliere, tutti quelli che erano scesi con lui nei sotterranei furono zittiti con 20 ori reali. Per loro era un enorme guadagno inaspettato.






Barov aveva addirittura proposto di uccidere tutti i testimoni, o non sarebbero restati in silenzio per sempre, ma Roland rifiutò. Sapeva che non poteva impedire a questo segreto di diffondersi, ma non gli importava, perché in realtà voleva che qualcuno diffondesse la voce, solo non adesso. Avrebbe litigato con la Chiesa prima o poi, quegli idioti che promuovevano quell’intolleranza che causava una tale perdita di risorse! D’altra parte, se altre streghe fossero venute a sapere che nel regno c’era una città di confine dove potevano vivere liberamente, e dove potevano ricevere un trattamento preferenziale, cosa avrebbero pensato?






Non importava che età avessero, la cosa più importante era il talento che possedevano.






“Allora è tutto sistemato”, disse Roland, “Riguardo il prossimo punto, su tariffe, tasse e spese di quest’anno, mi hai già dato un breve riassunto; fammici dare un’occhiata come si deve. Inoltre, quei laboratori in città, i luoghi dove producono ferro, tessuti, porcellane e simili, devi anche includere il loro numero e grandezza.”






“Avrò bisogno di tre giorni per preparare questi dati, ma…” disse Barov. Prima annuì, poi sembrò che non sapere come continuare.






“Qual è il problema?” chiese Roland. Era consapevole che infine fosse giunto il momento in cui sarebbero state testate le sue abilità. Il giorno prima, tutto ciò che aveva fatto era stato contestato dal cancelliere perché dubitava di Roland, uno sconsiderato resta sempre uno sconsiderato, ma avere un pessimo carattere non significava che fosse anche stupido. Aiutare e dare rifugio a una strega, agli occhi del cancelliere, equivaleva a dichiarare guerra al mondo intero.






“Sua Altezza, non capisco…” Barov fece una pausa mentre cercava le parole, “In passato, anche se creavate problemi, erano sempre più innocui, ma ora… prendersi questo rischio considerevole solo per salvare una strega? La legge di dar loro la caccia è stata proclamata dalla Chiesa, e anche vostro padre, sua Maestà Wimbledon III, la sostiene”






Roland rifletté per un momento, poi chiese: “Credi che questa città di confine sia un buon posto dove vivere?”






“Uh, ecco…” Barov non capiva cosa c’entrasse questa domanda con il problema, ma dopo un po’ di tempo diede la sua vera opinione, “No”.






“È  terribile se paragonato a Valencia, la Città del Raccolto Dorato o Porto delle Acque Chiare; quali credi che siano le mie possibilità di ottenere il diritto di successione al posto dei miei fratelli?”






“…” Il cancelliere aprì la bocca, ma non rispose.






“Sono quasi nulle. Quindi posso solo scegliere di percorrere un’altra strada.” continuò Roland, mentre inespressivamente osservava Barov cadere passo dopo passo nella trappola che aveva preparato. “Il tipo di strada che impressionerebbe perfino mio padre.”






Non aveva accennato al fatto che le streghe non fossero intrinsecamente malvagie, perché farlo non avrebbe portato a nulla. Barov era stato il cancelliere delle Finanze per vent’anni ed era considerato un politico capace. Per i politici, i guadagni personali erano spesso più importanti della legge morale del bene e del male. E poi prendere la strada dell’emotività non faceva al caso suo, perché Roland ricordava le azioni del principe precedente e davvero non poteva essere considerato una persona giusta e dignitosa. Quindi decise di giocare sull’ eterno conflitto tra religione e autorità secolare, dato che l’aumento del potere della Sacra Chiesa costituiva una spina nel fianco per Wimbledon III.






La Chiesa sosteneva infatti che il mondo funzionasse in base alla volontà di Dio e che il papa fosse la voce di Dio. Se la gente avesse scoperto che quella non era la verità, il predominio della Santa Chiesa sarebbe stato scosso violentemente.






Con la frase “la strega non è malvagia, quindi voglio salvarla” sarebbe stato difficile convincere il cancelliere, ma sostituita con “non è una strega malvagia e posso usare questo fatto per attaccare la Chiesa”, Barov poteva essere facilmente persuaso ad accettare quella conclusione.






“Non importa quanto prospereranno i territori dei mie fratelli e delle mie sorelle, è scontato che tutto finirà in mano alla Chiesa. Ha già calpestato i diritti divini dei re, se il papa potesse essere riconosciuto come legittimo sovrano, saremmo noi o sarebbe lui a regnare su questa terra?” Roland fece una pausa tattica prima di continuare “Anche mio padre dovrà riporre in me le sue speranze: un leader che non è sottomesso alla Santa Chiesa e che detiene tutti i poteri esclusivi di un re: la scelta dovrebbe essere ovvia. ”


Passando da “nemico del mondo intero” a “nemico solo della chiesa” sarebbe stato più facile che venisse accettato dalle persone, per non parlare di Barov, che stava anche lui dalla parte della famiglia reale.






“Allo stesso modo, se si rendessero conto delle straordinarie abilità che hanno e che potrebbero distruggere il controllo della Santa Chiesa, gli ordini di esecuzione non sarebbero che carta straccia. Anche se non c’è modo di garantire il successo, non è comunque impossibile. “Pensi che ne valga la pena?” Roland fissò il cancelliere mentre diceva queste frasi una di seguito all’altra, “Non esitare ora, Barov. Sei stato un cancelliere per venti anni, giusto? Se dovessi diventare Wimbledon IV, la parola "cancelliere" verrebbe rimossa, o ancora meglio, qualcosa come…farti diventare Primo Cavaliere sarebbe possibile, no?”






……






Guardando le spalle di Barov, che si stava allontanando, Roland si sentì sollevato. Era facile capire che non prendeva molto in considerazione la sua promessa, era normale, nemmeno Roland credeva che questo piano messo in piedi solo di recente e nato dall’hubris potesse realizzarsi. Ma non importava; fattore chiave era far credere a Barov che di pensarla veramente in quel modo. Un figlio di nobili poteva solo pensare a un semplice piano, per non menzionare che il quarto principe odiava davvero la mentalità della chiesa. In quel momento la strada per attirare altre streghe era spianata.






E riguardo ai suoi veri pensieri? Anche se Barov li avesse saputi, non sarebbe stato in grado di comprenderli.






Roland convocò la cameriera. “Chiama Anna e dille che voglio vederla.”






Roland pensò allegramente che l’affare successivo sarebbe stato il migliore.










Merges
                                


                                



