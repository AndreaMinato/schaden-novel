---
title: Capitolo 50: Un muro di fiamme
pubDate: 2025-08-07T11:30:06.665Z
tags:
    - rtw
---


“Stai meglio adesso?”


Anna diede una pacca sulla schiena di Nana per confortarla. Anche lo stomaco di Anna era sottosopra, ma alla fine era in grado di sopportarlo.


Quando l’uomo ferito era stato portato lì era ancora cosciente e continuava a ripetere: “aiutatemi, aiutatemi…” vedere quell’espressione di disperazione e supplica nei suoi occhi, lasciava le persone intorno a lui distrutte. Quando notò che l’intestino di quell’uomo era fuori dalla sua pancia, Nana non riuscì a trattenere i conati.


Anche in queste condizioni insistette nel volerlo curare. Dopo avere risistemato l’intestino all’interno del paziente, Nana tese le mani sopra la ferita, chiuse gli occhi e iniziò a guarirlo.


“Ah…” dopo la guarigione, Nana si lasciò sfuggire un sospiro esausto, e si appoggiò sulla spalla di Anna e sussurrò: “Oggi è stata la prima volta che hanno suonato il corno, pensi che sua Altezza stia bene?”


“Non lo so” Anna scosse la testa, voleva andare a controllare la situazione alle mura con i suoi stessi occhi, era preoccupata che Roland potesse essere nei guai. Era anche un poco invidiosa di Usignolo, la sua capacità di agire senza essere vista era molto conveniente.


In quel momento, si udì il suono di un’esplosione provenire nella direzione delle mura e tutti percepirono la terra tremare lievemente.


Brian saltò giù dal letto nel quale era seduto e cominciò a camminare senza sosta nella stanza.


“Sai, dovresti rilassarti”, disse il Signor Pine, mentre puliva con calma la sua spada, “un cavaliere non può perdere la calma prima di entrare in battaglia, questo renderebbe le cose brutte soltanto peggiori. Tra l’altro, questa situazione è ancora lontana dell’essere brutta”.


“Mi dispiace molto, Signore”, rispose Brian vergognandosi, “Ho solo pensato che ci deve essere una battaglia disperata sulle mura, mentre io sono qui a sprecare il mio tempo. Perciò, trovo difficile stare calmo, dopotutto, il mio dovere è difendere la città”.


“Forse”, Il signor Pine scrollò le spalle, “ma la tua responsabilità non è quella di proteggere la città. Sai che sua Altezza ti nominerà cavaliere dopo l’inverno, però dovresti prima capire che la regola principale dell’essere cavaliere è la lealtà. Ora, lui ha bisogno che tu protegga Anna, dunque la tua responsabilità è essere qui”.


“Lei... se la mette così.” Per un momento Brian esitò ma poi si sedette di nuovo sul letto.


Non molto tempo dopo sentirono suonare il corno per la seconda volta, era stato addirittura più rapido della prima. Sembrava come un tuono che rimbombava nel cuore di tutti.


Il signor Pine si accigliò.


“Anna!” esclamò Nana scioccata.


Il Signor Pine si girò e vide che la strega stava correndo direttamente verso la porta. Brian la raggiunge immediatamente e si mise di fronte a lei.


“Hai detto di volere difendere le mura? Hai la tua occasione”, disse Anna in tono calmo e autoritario, “fintanto mi seguirai alle mura, non starai contraddicendo gli ordini di sua Altezza”.


Sentendo le sue parole Brian rimase sconvolto, ma poi alzò la testa per lanciare uno sguardo interrogativo al Signor Pine.


Che ragazza straordinaria, pensò il Barone; non c’era nulla di sbagliato in quello che aveva detto. Inoltre, sua Altezza non aveva richiesto che lei restasse nella scuola medica. Aveva anche sentito dire da Nana che Anna poteva evocare le fiamme. Quindi se la situazione attuale era molto tesa, lasciare che una strega si unisse alla battaglia poteva essere il fattore decisivo per rigirare la situazione.


Quando giunse a questa conclusione annuì e disse: “Proteggila bene!”


“Sì, signore!” Brian lanciò un urlo fragoroso e sentì di colpo il sangue bruciargli nelle vene.


Vedendo quei due andarsene, Nana chiese: “Padre, andrai con loro?”


“La mia battaglia è qui, al tuo fianco, mia brava ragazza”, disse il Barone con un sorriso, “che siano le bestie demoniache o il diavolo in persona, non permetterò a nessuno di farti male!”


La distanza tra il centro medico e le mura non era molta, quindi Anna e Brian percorsero a passo svelto la strada lungo il sentiero di pietra verso il muro est. Quando i due si avvicinarono abbastanza da distinguere i contorni del muro intorno la torre di guardia centrare, riconobbero che la situazione era diventata molto problematica.


Un grande squarcio era stato aperto nella superficie del muro. Roland era protetto dalla sua guardia personale, ma molte persone stavano ancora arrivando. Una bestia demoniaca simile ad un orso si era lanciato contro la milizia. Era impossibile fermarlo e quando colpì i soldati che difendevano il fronte, li sbalzò via.


Qualcuno vide Anna, nel suo strano completo, precipitarsi verso di loro e le urlò: “Hey, è pericoloso qui, devi andartene immediatamente!”


Anna fece finta di non sentirlo e si diresse verso il buco.


Dopo che la bestia demoniaca si fece strada tra la milizia, si girò e si scagliò contro Anna. Brian si mise accanto a lei, pronto a difenderla. Abbassò il suo corpo e sfoderò la spada, quella pazza creatura non aveva intenzione di schivarlo e colpì la punta della spada con le zampe anteriori. D’un tratto la spada fu sbalzata via, ma allo stesso tempo, il momento era così forte che le zampe anteriori della bestia furono tagliate e persino si ruppero.


Rotolò nel terreno, urlando e sembrando un pesce disidratato che lottava per respirare. Nessuno osò avvicinarsi perché c’era il pericolo di essere colpiti. Tuttavia, Anna raggiunse la bestia demoniaca, mise le mani per terra e di colpo la bestia fu avvolta dalle fiamme, in poco tempo si trasformò in una palla di carbone.


Quando di punto in bianco le fiamme eruppero tra la folla, Roland notò che Anna era venuta di persona. Immediatamente iniziò a sudare a freddo.


Non avevo pianificato che ti mostrassi così!


Nei suoi piani originali, intendeva lasciare che Nana svolgesse il lavoro preparatorio. Una volta che la presenza delle streghe fosse accettata dalla maggior parte delle persone, aveva pianificato di annunciare la presenza di Anna in pubblico.


Tuttavia, ogni precedente piano era stato distrutto, quindi si girò in fretta e disse: “Non preoccuparti per me, vai e proteggila!”


Anna non doveva essere persa. Era una figura importante nello sviluppo industriale della sua città; quindi se fosse stata ferita, sarebbe stata una perdita incommensurabile.


“Lo so” disse Usignolo, “ma fa attenzione anche alla tua sicurezza”.


Anna si avvicinò al muro con la breccia. Quando le guardie di Roland videro la ragazza in quegli strani vestiti venire verso di loro, si fecero immediatamente da parte, lasciandola passare. Adesso si trovava tra i soldati, aprì ampiamente le braccia per fargli da scudo. Emanò tralici di fiamme dalle mani, le lasciò correre lungo il muro verso la sezione distrutta.


La bocca di tutti era a terra quando videro la scena. Non osarono credere ai loro occhi quando videro un muro di fiamme innalzarsi per colmare il vuoto nel muro. Non era un’illusione. Le guardie fecero un passo indietro a causa dell’alta temperatura. La neve circostante si stava rapidamente sciogliendo e formando una nube di bianca nebbia che poi si innalzò.


Le bestie demoniache temevano il fuoco. Scapparono in fretta verso i lati e solo occasionalmente una o due bestie cercavano di irrompere nel muro di fiamme, ma nessuna di loro poteva oltrepassarla.


“Tornate tutti sulle mura” gridò Roland, cercando di cogliere l’occasione. “tornate in formazione, squadra di cacciatori, sparate a vista!”


Poi, lui stesso prese l’arma di Carter, la posò sul muro e iniziò a sparare alle bestie demoniache.


Vedere principe attaccare in persona, motivò tutti i presenti. Dopotutto in questa epoca vedere la nobiltà o la famiglia reale prendere il comando in un combattimento insieme alla milizia era raro, quindi una simile occasione migliorò molto il morale.


La folla iniziò a cantare lo slogan “Proteggete la Città Di Confine! Combattete per il principe!”


Mentre mantenevano la linea di difesa e tenevano la formazione.


Il combattimento continuò sino a quando il cielo divenne scuro. Solo allora tutte le bestie demoniache al fronte furono uccise.


Lentamente il muro di fiamme iniziò a disperdersi e completamente esausta, Anna si asciugò il sudore dalla fronte.


Poi Roland vide una scena incredibile.


I membri della sua guardia personale portarono i pugni al cuore e si inchinarono in direzione di Anna. La milizia, come se fosse stata contagiata dal comportamento delle guardie, le porse il loro saluto. Incredibilmente nessuno urlò o la maledisse con parole crudeli, tutti la guardavano in silenzio. Dopo la battaglia tutta la Città Di Confine era silenziosa.


Vedere un potere incredibile che non era mai stato visto, era in effetti terrificante, ma questo potere era stato usato per il loro bene. Quando lo videro utilizzato nel combattimento contro i loro più grandi nemici, la paura scomparve gradualmente dai loro occhi, al suo posto comparve la fiducia e gratitudine.


Il cuore di Roland batteva all’impazzata mentre camminava verso Anna, ma quando arrivò al suo fianco la vide molto pallida. Il suo passo era traballante e sembrava sull’orlo del collasso.


“Stai bene?” chiese preoccupato mentre la teneva per la spalla. Anna vide che il principe era al sicuro, gli rivolse un sorriso tirato e si lasciò cadere tra le sue braccia.




Thea


