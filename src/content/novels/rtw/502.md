---
title: Capitolo 502: Corpo d’Acciaio (parte III)
pubDate: 2025-08-07T11:30:06.765Z
tags:
    - rtw
---


















La seconda nave testa di falco stava ancora virando, quindi il suo fianco era direttamente esposto verso il vascello d'acciaio, rendendola ancora più vulnerabile della prima. I Ratti erano tutti terrorizzati dalla nave in acciaio che avanzava, ma alcuni di loro tentavano ancora di sparare al nemico con i dardi. Tuttavia, queste ultime erano minuscole come aghi rispetto alla barca gigante e non provocavano nemmeno un’ammaccatura.


Ben presto, l'inarrestabile nave d'acciaio si schiantò direttamente al centro del fianco della seconda nave testa di falco, schiacciando istantaneamente una dozzina dei suoi remi. Poi, per l'incredulità di Eden, la corrente del fiume e la forza dell'impatto spinsero di lato la nave testa di falco e allo stesso modo, la prua della nave nemica si innalzò.


La prua d'acciaio si sollevò e poi si schiantò pesantemente sul ponte della nave con la testa di falco.


La nave testa di falco si incrinò con un suono acuto, i Ratti incolumi si precipitarono in acqua per scappare, mentre gli altri perdevano sangue sul ponte, urlando di dolore per le ferite. Eden osservò il vascello d'acciaio avanzare lentamente contro la sottile nave testa di falco, che cadde a pezzi sotto quel peso con una serie di scricchiolii. Lo scafo non riuscì a resistere alla pressione e improvvisamente si spezzò a metà, facendo sì che entrambe le estremità balzare in alto con un grande spruzzo.


Le due metà non affondarono immediatamente, ma galleggiarono come cadaveri sul fiume con solo metà del lato sinistro della nave sopra l'acqua. D'altro canto, la nave d'acciaio non aveva nemmeno un singolo graffio e al contrario cominciò a caricare verso la nave di Eden.


Eden sentì i marinai attorno a lui sussultare per la paura. La sua nave testa di falco sarebbe stata la quinta ad essere immediatamente spezzata a metà, e lui stesso si stava preparando ad abbandonare la nave.


Fortunatamente, aveva dato gli ordini giusti poco prima!


La sua nave era premuta completamente contro la riva, mentre il nemico si stava girando ad inseguire barone Derrick, che stava cercando di scappare.


"Alzate tutti i vostri archi e torce!" urlò Eden dopo avere fatto un respiro profondo. "Voglio che tutti i codardi che si nascondano in quel guscio di metallo morti! Vi darò un oro reale per ogni nemico che uccidete! Capito? Un oro reale!"


Se fosse riuscito a sopravvivere e fosse fuggito di nuovo a Città del Re, sicuramente non sarebbe mai stato promosso, quindi la sua unica possibilità per ottenere l'approvazione di Timothy era di sconfiggere la nave del re ribelle. Anche se quella nave poteva essere stata costruita dai demoni, l'equipaggio era comunque umano e quindi battibile!


Dopo avere evitato gli ultimi attacchi del nemico, i marinai sembrarono riacquistare un po' della loro sicurezza. Tutti quegli uomini avevano avuto a che fare con l'omicidio nei loro precedenti lavori, quindi erano abituati a vedere sangue e violenza. Gli bastava non essere completamente massacrati ed erano disposti a guadagnare un oro reale o due.


Quando la nave testa di falco fu completamente sicura di non essere colpita, lasciò la riva e salpò parallela alla nave d'acciaio, avanzando lentamente sulla sua rotta, finché le due navi non navigarono l'una accanto all'altra.


Prima che la nave d'acciaio li superasse, quando le due navi erano ancora a pochi metri di distanza, i marinai sollevarono le varie armi. Prima avrebbero sparato sulla nave vicina e poi l’avrebbero abbordata per attaccare l'equipaggio, che era la tattica comunemente utilizzata per attaccare le navi mercantili. Tuttavia, non c'era nemmeno un uomo sul ponte, solo un tubo scuro rivestito di metallo con una fila di piccoli fori, che puntava direttamente sui marinai.


Prima che Eden capisse cosa fosse quella cosa, il tubo iniziò a sputare lingue di fuoco!


Fiotti di sangue cominciarono a comparire tra la fila di uomini armati, e frammenti di legno e sangue volarono dappertutto. I marinai furono abbattuti come fili d’erba, mentre i sopravvissuti iniziarono immediatamente a cercare riparo. Tuttavia, né i barili né gli alberi potevano competere contro il tubo di metallo, che mandò in frantumi i barili e spezzò gli alberi con un sonoro schiocco. Dopo che le vele caddero in acqua, la nave testa di falco cominciò a rallentare.


Eden non aveva ottenuto la vittoria che sognava. Si rese conto che il tubo era una sorta di acciarino, ma molto più veloce e sparava fila di proiettili con un sibilo. Tuttavia, non riusciva a capire come il Re ribelle fosse riuscito a migliorare drasticamente un'arma così lenta e inaccurata ... forse questo poteva essere spiegato solo come il potere del diavolo.


Ben presto, fu colpito da una pioggia di proiettili.


****


Questa era stata la prima volta che Rodney vedeva una simile battaglia. La Roland si era fatta strada con la sua prua attraverso le navi nemiche come se fossero erbacce secche, lasciandole completamente indifese. Aveva aspettato ai cannoni l’ordine di aprire il fuoco, ma quell'ordine non era mai arrivato.


Quando la quarta nave nemica fu lasciata a pezzi nel fiume, la battaglia fu ufficialmente finita.


Le urla e i gemiti dei nemici riempivano l'aria, i sopravvissuti avevano abbandonato ogni speranza, e nuotarono fino a riva per fuggire senza esitazione nella foresta. Sua Altezza non ordinò all'equipaggio di inseguire i disertori e li lasciò scappare in pace. C'erano anche alcuni uomini gravemente feriti sdraiati sulle carcasse delle navi che stavano trattenendo gli ultimi respiri, ma nessuno cercò di salvarli dalla loro inevitabile morte.


"Che peccato" Jop rimise i proiettili inutilizzati nelle loro custodie. "Pensavo che saremmo stati in grado di mostrare il vero potere dei cannoni ai compagni della Squadra di Artiglieria".


"Sì" disse in accordo Nelson deluso. "Rispetto alle munizioni che abbiamo usato per le mitragliatrici pesanti, una serie di proiettili da cannone usa circa la stessa quantità ed è molto più efficace".


"Basta così, la Signorina Anna li ha fatti personalmente, quindi sono molto più preziosi dei proiettili delle mitragliatrici, che vengono prodotti ogni giorno a centinaia" disse Van'er corrugando la fronte. "Avrete la vostra occasione quando attaccheremo la città, quindi assicuratevi di mirare bene e salvare la faccia per la Squadra d’Artiglieria! Ho scelto personalmente tutti voi ..."


"Per unirci alla sua squadra d’élite, comandante, ce l’ha ripetuto molte volte" disse Nelson, allargando le mani. "Non si preoccupi, non ci vorranno più di tre proiettili per aprire un varco nelle mura di Città del Re" diede una gomitata a Rodney. "Ehi, dì qualcosa".


"Voglio una corazzata come questa ..."


"Che cosa?" Gli altri quattro uomini erano scioccati.


"In futuro spero di possedere una cannoniera per acque basse come questa" ripeté lui, i suoi occhi brillavano per l'eccitazione. "La chiamerò il Rodney!"


"Aspetta, non pensi che tuo fratello maggiore meriti questo onore prima di te? La seconda barca dovrebbe essere chiamata il Nelson".


"Assolutamente no ... non ti do assolutamente quel diritto".


"Rinunciateci entrambi. La seconda nave si chiamerà sicuramente Van'er, non dimenticate che vi ho portato tutti nella squadra dei cannonieri d'élite".


"Ed ecco che ci risiamo" sospirò Artiglio di gatto.


"Potrebbe chiamarsi l’Artiglio di gatto o il Jop?" borbottò tranquillamente Jop.


"No" risposero i tre uomini all'unisono.


Quando le navi in cemento raggiunsero l'ammiraglia, la flotta della spedizione riprese il suo viaggio. Due giorni dopo, la grigia cinta muraria di città di Città del Re apparve in vista.


 


Thea






 Erialis  Finalmente hanno capito con chi hanno a che fare ...Timothy inizia a tremare Buahahaha 




                                


                                



