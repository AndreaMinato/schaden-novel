---
title: Capitolo 503: La Battaglia di Città del Re (Parte 1)
pubDate: 2025-08-07T11:30:06.765Z
tags:
    - rtw
---










"Vostra Altezza, un plotone sta sorvegliando il porto" riportò Fulmine, che si occupava di controllare la situazione nemica. "Ce ne sono circa 100 e, a giudicare dalle loro uniformi, sembrano essere soldati".


"Solo 100?" Roland era leggermente sorpreso. Era prevedibile che Timothy avrebbe schierato l’esercito sul porto del distretto più esterno. Era impossibile non notare quella vasta flotta passando da Città Rossa e Città d’Argento. Nonostante le navi a vapore fossero molto più veloci delle navi a vela e in cinque giorni potessero coprire una distanza che alle navi a vela ne avrebbe richiesto sette, non erano comunque veloci come i messaggeri che cambiavano continuamente cavalli e viaggiavano ventiquattr'ore su ventiquattro. Per non parlare dei piccioni, se le spie del nuovo Re usavano i piccioni per consegnare il loro rapporto, Timothy avrebbe ricevuto le notizie due o tre giorni prima.


Tuttavia non si sarebbe aspettato che Timothy avrebbe schierato solo 100 uomini a difendere il molo. Roland aveva immaginato che la prima battaglia si sarebbe tenuta lì vicino. Aveva previsto che balestrieri, moschettieri e persino le manganelle sarebbero state posizionati lungo entrambe le sponde del fiume per impedire alle sue truppe di sbarcare con successo. Ed era questo il motivo per cui voleva costruire una cannoniera adatta alla navigazione fluviale in tempo per l'attacco primaverile. L'efficacia del trasporto fluviale era migliore rispetto quello via terra, ma il suo svantaggio era che le truppe dovevano scendere in un porto e quindi potevano essere facilmente attaccati. Se il suo esercito avesse avuto la capacità di attaccare la riva, sarebbe in grado di gestire facilmente qualsiasi imboscata e creare un punto di sbarco sicuro.


Sembrava che Timothy avesse già rinunciato al "enorme vantaggio" che avrebbe avuto durante lo sbarco delle truppe di Roland. Dal suo punto di vista, benché fosse stata la decisione giusta, era ingiustificabile. Era impossibile che Timothy fosse a conoscenza della portata e della potenza della sua artiglieria navale da 152 mm.


Mentre pensava a questo, Roland fece cenno a Sylvie. "I soldati usano le pillole?"


Sylvie convocò il suo Occhio Magico e osservò la scena per un po' per osservare la scena. "Non vedo niente che somigli a una pillola, alcuni non portano nemmeno armi, ma ... c'è qualcosa di strano nel terreno".


"Il terreno?"


"Hanno seppellito alcune cose nel terreno... ce ne sono alcune anche nel porto" Sylvie aggrottò le sopracciglia per osservare con maggiore attenzione. "Casse e barili ... sono pieni di una polvere grigio scuro".


"Polvere da sparo?" non riuscì ad impedirsi di esclamare Usignolo.


"Bene, questo ha senso", disse Roland cercando di restare il più calmo possibile. "L’esercito è solo un'esca per attirare la nostra attenzione. Ci darà la falsa opportunità di scendere a terra e prendere il porto, e poi Timothy accenderà la polvere da sparo e ci farà saltare tutti in aria".


Nel suo cuore, non era calmo come sembrava. Quella strategia era simile alla guerra delle mine antiuomo del passato ed era davvero un buon piano. Nonostante se ne fosse già accorto, le sue truppe avevano comunque bisogno di sbarcare a riva, avendo scelto di viaggiare via fiume, il porto era una meta necessaria, e sembrava che Timothy fosse a conoscenza di questa necessità. Probabilmente sperava di sorprendere Roland creando un'imboscata invece di combatterlo direttamente. Se Sylvie non fosse stata nei paraggi, era possibile che Roland cadesse in trappola.


La soluzione non era impossibile. Dal momento che Timothy non aveva metodi per accendere a distanza la polvere da sparo, avrebbe dovuto stanziare persone vicino ai barili per farlo. Tutto ciò che Roland doveva fare era eliminarle. In ogni caso, era importante preservare il porto, altrimenti non sarebbe stato in grado di trasportare i suoi cannoni e le sue munizioni a terra.


Attraverso l'attenta osservazione di Sylvie, Roland fu in grado di individuare due punti in cui era probabile che avrebbero acceso la polvere. Uno si trovava in una baracca ai bordi del porto, come era palese da lungo tubo di ferro che la collegava al barile più vicino. L'altro si trovava nel magazzino del porto. Entrambi i luoghi avevano una caratteristica in comune, un buco nero che cambiava forma creato da una Pietra della vendetta divina.


Dopo avere discusso con Ascia d’Acciaio, Roland stabilì rapidamente il piano di battaglia.


Per prima cosa, Usignolo sarebbe entrata di nascosto nel magazzino, avrebbe eliminato in silenzio la squadra di accensione e avrebbe protetto la porta per evitare sostituti nell’accensione della polvere da sparo. A quel punto, Roland avrebbe usato l'artiglieria navale per distruggere la baracca. Non c'era nessun problema, anche se avesse causato l'accensione della polvere da sparo, bastava che il pontile rimanesse in buone condizioni.


…………………..






Appoggiato a un parapetto del lato ovest di Città del Re, il Cavaliere Cuore d'Acciaio, Weimar, sollevò il cannocchiale e osservò il movimento sul fiume.


Il canale lungo e stretto era come una striscia di nastro dorato scintillante che tagliava le pianure marroni e bianche, la maggior parte della neve residua si era già sciolta, rivelando un verde vivido dove germogliava l'erba. Questa era la prova che la terra si stava risvegliando. A prescindere dall’occasione, era sempre una vista piacevole. L’unica cosa in disarmonia con la scena erano le spire di fumo nero che si spostavano nell'aria direttamente sopra il canale.


Era la flotta del Re ribelle, Roland Wimbledon.


“Non avrei mai pensato che avrebbe davvero osato attaccare Città del Re”.


Benché Weimar pensava che fosse ridicolo, stava persino iniziando a provare un briciolo di ammirazione per Roland.


Dalla costruzione della capitale, più di 200 anni fa, quest’ultima non era mai stata attaccata. Del resto, una volta notate le imponenti e magnifiche mura in ardesia grigia blu della città, qualsiasi nemico avrebbe perso senza ombra di dubbio il coraggio di attaccare. Non tutti possedevano l'audacia di combattere quando era chiaro che l’avversario aveva un vantaggio assoluto.


Almeno, Timothy Wimbledon sicuramente non possedeva quel tipo di coraggio.


Sfortunatamente, era il loro nemico a possederlo.


Il Cavaliere aveva fatto un volto sul suo onore. Come Cavaliere Protettore di Città del Re, gli era stata affidata la responsabilità di difenderla e avrebbe dovuto adempiere il suo dovere fino alla fine.


"Signore, la flotta del Re ribelle è qui!" urlò uno scudiero che era arrivato di corsa verso il parapetto.


"Silenzio, l'ho visto molto tempo fa" Weimar appoggiò il cannocchiale e sputò per terra. "Riporta i miei ordini. Voglio che la prima e seconda cavalleria montino a cavallo e attendano i miei ordini dietro la porta della città, i mercenari dovranno seguire da vicino le cavallerie. Ricorda loro di non farsela sotto quando la polvere da sparo esploderà. Bollite l’olio, anche se dubito che il nemico sarà in grado di toccare questo lato delle mura della città ".


I cavalieri vicini scoppiarono a ridere nello stesso momento.






Secondo il piano, dopo aver permesso all’esercito del Re ribelle di occupare il porto, avrebbero dovuto issare le bandiere lungo le mura della città. A quel punto, avrebbero acceso la polvere di neve sepolta sotto il porto, il che avrebbe sicuramente sconvolto e danneggiato considerevolmente il nemico. Quindi, le porte della città sarebbero state aperte per permettere alle cavallerie di attaccare, e alla fine avrebbero ottenuto una vittoria confortevole.


"Quegli zoticoni della Regione Occidentale probabilmente credono che Città del Re sia simile alla loro città più grande, fortezza Longsong. Basta salire su una scala e la città è conquistata" commentò il Cavaliere Piuma di Ferro, Scar. "Penso che tu possa risparmiarti la legna e portarli a casa a bruciare".


"Solo una precauzione". "Che stupido" pensò silenziosamente Weimar, "anche se cose come l'olio bollente o i massi non sono efficaci in battaglia, devono comunque essere utilizzati per il bene di Sua Altezza. Cercare di risparmiare solo perché il nemico è troppo debole per entrare… che razza di ragionamento! Prima o poi verrà sicuramente cacciato dai cavalieri della città da Timothy".


Sollevò il cannocchiale ancora una volta, solo per vedere la prima nave staccarsi dal resto della flotta e dirigersi verso il porto da sola. La cima della nave generava un fumo nero ben visibile da lontano, mentre su entrambi i suoi lati non c'erano remi. Non gli era chiaro come funzionasse quella nave. Tuttavia, quelli erano dettagli trascurabili. Non importava quanto fosse strana quella nave, non poteva andare a riva e attaccare.


La nave senza vele ridusse gradualmente la sua velocità e attraccò senza fretta il molo sulla sponda opposta.


"Cosa stanno cercando di fare?" Scar inarcò le sopracciglia. "Hanno intenzione di scendere sulla sponda opposta? Non dirmi che 100 soldati spaventano il Re ribelle?"


Anche Weimar era sorpreso. Di solito, quando il nemico constatava che la difesa del porto era scarsa, avrebbe cercato di conquistarlo alla svelta. Aprì la bocca per dire qualcosa, ma proprio in quel momento, una fiammata di fuoco si accese proprio di fronte a quella strana nave.


Le fiamme rosso arancioni sembravano creare una nuova alba.






Thea 




                                


                                



