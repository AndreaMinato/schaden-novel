---
title: Capitolo 505- La battaglia di Città del Re (Parte III)
pubDate: 2025-08-07T11:37:50.994Z
tags:
    - rtw
---






 






Intanto Fulmine, Maggie e Colibrì stavano scagliando l’attacco finale prima dell’offensiva principale.






Dal momento che la Squadra d’Artiglieria della battaglia navale sparava solo palle di cannone piene dentro, il loro attacco risultava largamente inefficace contro i soldati e le strutture di difesa presenti sulle mura della città. Quindi l’obiettivo delle streghe era abbattere la prima linea difensiva in modo così da poter poi puntare alla forza effettiva del nemico ed aprire un passaggio sicuro per l’offensiva generale.






Questa era inoltre la prima volta che una mongolfiera a idrogeno veniva usata in battaglia.






A differenza del raid di migliaia di miglia che si era tenuto cinque mesi prima, questa volta la mongolfiera era decollata proprio vicino al canale, permettendo così quasi a tutti di assistere all’ascesa di questo colossale oggetto. Secondo i calcoli di Roland, la mongolfiera a idrogeno, che poteva muoversi senza problemi in qualsiasi direzione, era abbastanza d’avanguardia da poter essere usata, in quest’era, come un bombardiere su brevi distanze. Con alle spalle la flotta che forniva il giusto supporto logistico, si stava segnando l’inizio della generazione dei combattimenti aerei.






In piedi sul molo, i soldati del Primo Esercito scoppiarono in un fervente applauso. Sapevano bene che nessun nemico sarebbe stato in grado di resistere ad un attacco aereo e che quindi il loro saggio e benevolo Signore avrebbe sicuramente vinto questa guerra.






La mongolfiera a idrogeno si spostò rapidamente verso il cielo diretta verso Città del Re. Da così in alto, la maestosa capitale aveva le dimensioni del palmo di una mano. Fulmine si mise gli occhiali per proteggersi dal vento e fece segno a Wendy di lasciare la bomba. Quest’ultima le annuì in risposta e azionò il meccanismo.






Poco dopo, una bomba si staccò dal telaio e cadde verso il terreno.






A distinguere ulteriormente questo attacco aereo dal precedente era che, questa volta, Anna non era a bordo ma era stata sostituita da Colibrì: sotto l’effetto del potere magico di quest’ultima, il peso delle quattro bombe trasportate era pari a solo un quinto del loro peso reale, ciò fino a quando non si fossero staccate l’una dall’altra. Questo tipo di incantesimo era una novità scoperta da Colibrì nel mentre che migliorava la padronanza del suo potere magico. L’effetto durava per un arco di tempo molto breve, ma era in grado di alterare il peso di più oggetti connessi tra loro e ridurre così il dispendio di magia necessaria.






Fulmine raggiunse facilmente la bomba e la guidò verso la manganella (1) posta su uno dei lati dell’entrata della città.






A mezz’aria la ragazzina percepì la paura negli occhi dei Cavalieri che si trovavano in piedi sulle mura della città. Sollevarono le balestre e gli acciarini e aprirono il fuoco contro il cielo per abbatterla. Tuttavia Fulmine sapeva che per loro sarebbe stato abbastanza difficile colpire un uccello che volava liberamente nel cielo, per non parlare poi del fatto che la maggior parte delle armi non aveva una portata sufficiente per colpirla alla distanza in cui si trovava.






Successivamente, la bomba colpì proprio sopra al mangano e, dopo un enorme scoppio, si accese subito una rovente palla di fuoco che si gonfiò rapidamente. Le guardie vicine non furono in grado di schivarla in tempo e furono immediatamente divorate dalle fiamme. Mentre delle esplosioni violente si abbattevano sulle mura della città, delle caldaie d’olio vennero rovesciate prendendo così subito fuoco. Le fiamme seguirono la direzione del flusso d’olio bollente versato e fecero scoppiare tutti gli esplosivi che erano stati posti in un angolo. Le esplosioni si susseguirono una dopo l’altra, distruggendo tutto quel che si trovava nelle vicinanze e riempiendo il posto completamente di fiamme e fumo denso. I Cavalieri, che solo fino a poco prima si stavano preparando per il combattimento, scapparono velocemente da tutte le parti. Molti persero l’orientamento a causa del fumo denso e caddero sotto le mura della città. Altri si aggirarono nel mare di fuoco o rotolarono sul terreno per spegnere le fiamme divampate sui loro corpi.






La sommità delle mura della città appariva come se l’inferno si fosse trasferito sulla terra.






…






“La loro linea di difesa è stata abbattuta,” commentò Sylvie. Stava osservando le colonne di fumo denso che si sollevavano dalle mura della città. C’era una traccia di pietà nella sua espressione.






“Queste persone se lo meritano,” aggiunse Usignolo che, a differenza dell’altra, era inespressiva. “Se avessimo fallito, sarebbero diventati anche peggio.”






“Qualcuno deve pur pagare il prezzo di questa battaglia. Se non fossero stati loro, sarebbe toccato a noi,” obiettò Roland, fingendosi calmo. Fece poi cenno ad Ascia d’Acciaio che si trovava dietro di lui. “Suona il corno ed ordina l’assedio della città.”






In questo frangente non aveva per niente voglia di lamentarsi della crudeltà della guerra o di esporre il valore della pace. Prima di essere una lotta per il potere o una battaglia per la sopravvivenza, questo era uno scontro di idee e classi. Ogni volta che qualcuno appartenente a una classe che aveva fatto il suo tempo veniva rimpiazzato, non lasciava il posto in silenzio bensì c’era bisogno di un enorme spargimento di sangue.






Per Roland, era sempre meglio che il sangue venisse versato dai nemici.






“Ai vostri ordini, Vostra Altezza!” Ascia d’Acciaio s’inchinò e lasciò la nave.






Presto, il segnale per l’offensiva generale risuonò per il molo.






…






Come membro del Quarto Commando, l’obiettivo di Nail era abbattere la porta del Palazzo.






Una volta che il plotone fu entrato nella Città Interna, si trovò ad affrontare un forte contrattacco nemico e la sua avanzata venne così arrestata bruscamente.






“Edgar è ferito, portalo giù velocemente!”






“Cazzo, dov’è l’artiglieria da campo?”






“Sono stati bloccati dai detriti e hanno dovuto fare una deviazione!”






“Preparate le armi. Questi mostri si stanno ricaricando subito!”






Nail si schiaffeggiò la guancia con forza prima di riempire una cartuccia di proiettili e consegnarla al compagno di squadra di fronte. Risuonò una raffica di colpi di fucile che fecero centinaia di buchi nei corpi delle persone pazze che stavano andando contro di loro. Il sangue schizzava dappertutto mentre cadevano a terra. Quelli che seguivano dietro continuavano a lanciarsi avventatamente contro i membri del commando. Non rallentavano nemmeno se le loro braccia, il loro addome o altre parti del corpo erano state colpite.






Sicuramente questi non erano uomini della milizia. Nail iniziò a sentire che le proprie membra si stavano intorpidendo. I nemici indossavano per metà delle corazze o delle armature a catena e brandivano delle armi eccellenti, avevano di tutto, dalle spade alle balestre. Aveva sentito dal noto Jon che solo le guardie del Re avessero una così completa gamma di attrezzature a disposizione. Sfortunatamente per Jon, il suo sapere alla fine non è stato in grado di proteggerlo. Durante un precedente assalto nemico, era stato gravemente impalato da un fulmine che gli era stato lanciato dall’alto.






Sperava di riuscire a resistere fino all’arrivo della Signorina Angelo.






“Ritirata, il Quarto Commando in ritirata!”






“Le tre squadre sono pronte a sparare!”






I veterani, senza alcuna riserva nel consumare proiettili, spararono con precisione ai loro obiettivi. In un soffio, svuotarono le loro cartucce e si ritirarono immediatamente sulle linee di fondo, in modo da accorciare i tempi dell’intervallo con il fuoco di soppressione. Cinque squadre di commando si alternarono per proteggere gli altri sulla strada principale. Era la prima volta, da quando i fucili a tamburo avevano sostituito quelli a schioppo, che Nail vedeva questo modo di fare a turni per sparare.






Tuttavia i loro nemici non attaccavano da un’unica direzione.






All’improvviso saltò su di loro un plotone di gente impazzita che veniva da una casa sul fianco della strada. Prima che la maggior parte dei veterani potesse anche solo girare le loro pistole, il plotone era già in mezzo a loro.






Si sentirono contemporaneamente urla e maledizioni. Nail guardò impotente mentre un compagno di squadra veniva tagliato a metà davanti a lui da una guardia dagli occhi rossi. Sebbene quella guardia fosse stata poi uccisa subito dopo da alcuni dei suoi compagni di squadra, Nail sapeva che quel compagno non avrebbe potuto essere salvato nemmeno dalla stessa Signorina Angelo.






“Dove sono quei bastardi degli artiglieri?”






“Aiutatemi! Ouch… le mie gambe!”






“Continua a sparare!”






Non appena sentì le istruzioni urlate dal suo capitano, Nail strinse i denti e usò la sua manica per pulire le macchie di sangue da una cartuccia. Prese poi una pistola da terra e la ricaricò. Mirò su un nemico che si stava lanciando sui suoi compagni di squadra e premette il grilletto.






Sebbene fosse spaventato, gli allenamenti che aveva fatto gli ricordavano costantemente che si trovava di fronte ad un forte avversario, che era necessario collaborare strettamente con il suo plotone e di usare la forza collettiva della squadra in modo così da poter avere la possibilità di sopravvivere.






Proprio in quel momento, Nail sentì il richiamo urlato da un’unione dietro di lui. “Il battaglione di artiglieria si è trovato nei guai sulla Strada Orientale. Il Signor Brian ci ha mandato per assistervi!”






“Non importa chi siate, sbrigatevi!” urlò il Capitano senza voltarsi indietro nemmeno una volta.






L’unità di supporto recuperò due carri lungo la strada. Notevolmente, le armi caricate sui carri erano niente meno che delle Mark I type HMG. Una volta fissata la loro posizione di sparo, i cannoni lanciarono lunghe file di fuoco contro la nuova carica dell’armata impazzita.










Aki


 Erialis  La manganella (1) era un tipo di catapulta o arma d'assedio usata nel Medioevo per lanciare proiettili contro le mura di un castello. Rispetto al trabucco la manganella lanciava proiettili con una traiettoria più bassa e con una velocità maggiore rispetto al trabucco, con l'obbiettivo di sfondare le mura piuttosto che di scavalcarle. Era adatta soprattutto per i campi di battaglia. Le manganelle lanciavano proiettili pesanti appoggiati in un contenitore a forma di mezza palla posizionato al termine del braccio. Questo contenitore poteva lanciare più pietre di una fionda, il che la rendeva diversa dell'onagro. La fionda fu sostituita con un contenitore per ottenere più forza di fuoco. In combattimento le manganelle lanciavano rocce, oggetti incendiati (vasi pieni di materiale infiammabile che creavano una palla di fuoco al momento dell'impatto), o qualsiasi altra cosa fosse al momento disponibile. Tra i proiettili più atipici vi erano anche i morti, spesso parzialmente decomposti, carcasse di animali o persone, usati per intimidire, demoralizzare e spargere malattie tra gli assediati. Questa tattica si è spesso dimostrata valida. La mancanza di cibo, spesso di bassa qualità o marcio, unito agli angusti spazi abitabili, alla scarsa igiene ed alle infestazioni di vermi fornivano lo scenario ideale per lo sviluppo delle epidemie. 


(2) Mark I type HMG, ovvero heavy machine gun, erano delle mitragliatrici usate dall’Esercito Imperiale Giapponese durante la Seconda Guerra Mondiale..


 
                                


                                



