---
title: Capitolo 508- Il gioco
pubDate: 2025-08-07T11:37:50.994Z
tags:
    - rtw
---














“Vostra… Vostra Maestà, io… io non capisco.” Il Marchese Wyke si asciugò il sudore dalla fronte. “Cosa… Cosa intendete dire con ‘fuori dal gioco’?”


“Coloro che ne sono fuori verranno impiccati, o esiliati dal regno, o condannati ai lavori forzati nelle miniere. Oppure, forse, tutte le loro proprietà saranno confiscate.” Spiegò il Principe con disinvoltura. “Le regole del gioco sono conformi alle leggi del regno. E’ abbastanza corretto.”


“No, ho servito la famiglia reale fedelmente sin dal regno di vostro padre. Non potete…”


“Ma adesso sono il Re. Posso fare tutto ciò che voglio.” Roland lo interruppe e aggiunse. “Niente panico. Coloro che avranno risposto correttamente a tutte e dieci le domande saranno promossi o ricompensati. Sarebbe noioso se ci fossero solo punizioni e nessuna ricompensa, giusto?”


“Io… non posso accettarlo,” disse Sir Pilaw, scuotendo il capo. “Quelle punizioni che avete menzionato dovrebbero essere ordinate solo dalla corte. Non possiamo prendere così alla leggera delle cose tanto serie. Vostra Maestà, mi spiace ma mi sento a disagio. Vi prego di concedermi di andarmene.”


Si voltò e provò ad uscire dalla stanza, per poi scoprire che la porta era stata chiusa e che ora c’erano due soldati inespressivi in piedi vicino ad essa. Bloccavano la sua uscita e non intendevano spostarsi.


“Non sto chiedendo la vostra opinione, Sir Pilaw,” disse Roland, “e, se insistete nel voler abbandonare il gioco, temo che dovrò aggiungere un’ulteriore punizione,” fece un gesto come se stesse sparando da una pistola e aggiunse, “e cioè, spararvi.”


I nobili terrorizzati sgranarono gli occhi e indietreggiarono di qualche passo spontaneamente, mentre i soldati intorno a loro sollevarono le pistole e li guardarono con calma.


“Quindi, adesso, è tempo di giocare.” Roland si alzò in piedi e applaudì. “La prima domanda, siete stati coinvolti nel costringere i rifugiati a invadere la Regione Occidentale? Cominciamo da voi, Signor Primo Ministro.”


“…” Dopo un attimo di silenzio, il Marchese Wyke disse, “Seguii l’ordine di Timothy di reclutare rifugiati dalla Regione Orientale e dal Territorio Meridionale, ma non partecipai all’altra faccenda di cui avete parlato.”


Sentì Usignolo che gli pizzicava lievemente la spalla destra.


“Mi dispiace. Vi ho detto che avreste avuto una sola possibilità di rispondere sinceramente ad ogni domanda.” Roland ondeggiò con la mano. “Portatelo nella prigione al di sotto di questa sala.”


“Vostra Maestà, ciò che ho detto è vero…”


“No, sia io che voi sappiamo che state ancora mentendo, anche adesso.” Roland respinse prontamente l’appello del Primo Ministro. Lo guardò venir trascinato via nel corridoio e poi disse a tutti lentamente. “Se siete intelligenti, comprenderete che mentire non vi sarà affatto d’aiuto, perché capisco se mi state dicendo la verità o meno.”


I nobili rimasero tutti a bocca aperta, e nessuno osò parlare.


“Se nessuno si offre volontario di rispondere alla domanda, chiamerò io.” Roland guardò il Ministro della Giustizia e disse, “E voi? Sir Pilaw.”


…


Risultò proprio come voleva lui. Questo era un processo.


Doveva tagliare il nodo gordiano (1) occupandosi efficacemente dei nobili qui in questo modo. Poiché doveva anche occuparsi della situazione con la zona a sud di Montagna del Drago Caduto, non poteva permettersi di sprecare troppo tempo qui. La gestione della città nel dopoguerra sarebbe stata trasferita al personale istruito dal Comune, e la resistenza che avrebbero incontrato sarebbe venuta dai nobili locali e dalle bande della Strada Nera.


Premesso che aveva bisogno che la città tornasse alla normalità velocemente e che ora non c’era abbastanza tempo ed energia residua per un lungo controllo, tenne il processo per eliminare rapidamente i nobili colpevoli che avevano lavorato in collusione con Timothy e per selezionare i nobili puliti e onesti con cui lavorare. Per quanto riguardava il problema della Strada Nera, l’avrebbe lasciato a Theo.


Dopo tutto, lo scopo dell’attacco a sorpresa era impedire a Timothy di sfruttare le persone ordinarie lanciandole in una guerra senza senso e di lunga durata. Se si fosse semplicemente allontanato dalla città dopo aver rovesciato il regno di Timothy e l’avesse lasciata nel caos, non sarebbe stato affatto diverso dal Re precedente.


Non aveva pianificato di annettere Città del Re al suo regno, né aveva intenzione di trovare un altro agente per gestire la città al posto suo.  Dopo un anno intero di duro lavoro e sviluppo, non ne aveva proprio la forza.


Non era importante se avesse dovuto agire contro i nobili o la Chiesa, sarebbe stato capace di batterli.


“Ora, l’ultima domanda, avete mai bullizzato o oppresso le persone, comprese le streghe?”


Dopo aver posto nove domande, meno di dieci tra gli oltre cinquanta erano rimasti ancora nella sala. Un tasso di uscita così alto non aveva affatto sconvolto Roland, poiché sapeva che Timothy aveva già espulso gli incapaci dal Palazzo. O erano coloro che pensavano che lui avesse usurpato il trono o coloro che mettevano in dubbio la causa della morte di Re Wimbledon III. Tuttavia, ciò che sorprese Roland fu che c’erano ancora sette nobili che lavoravano al Comune che non avevano niente a che fare né con i piani di Timothy né con la Chiesa.


“Vostra Maestà, sono colpevole,” disse un nobile, cadendo in ginocchio e sudando copiosamente. “Ho ordinato ai miei uomini di picchiare un civile perché aveva imbrattato i miei pantaloni coi suoi piedi. Non sono riuscito a trattenere la mia rabbia in quel momento e… ma l’ho solo fatto picchiare. Non l’ho ucciso.”


“Io, io ho avuto una storia clandestina con la figlia del proprietario di un negozio, ma è stata lei a sedurmi per prima!”


“Il mio domestico andava a letto con mia moglie mentre ero fuori a caccia. Gli ho direttamente tagliato il pene invece di mandarlo alla corte… Ma, Vostra Maestà, un domestico non conta, giusto?”


Roland fece del suo meglio per mantenere un volto impassibile mentre ascoltava quelle risposte ridicole e variegate. Quelle inezie non erano considerate misfatti né tantomeno errori dai nobili solitamente, ma ora erano apparentemente così terrorizzati dalle domande che rivelarono tutto per paura che venisse considerato come mentire.


Dopo che tutti ebbero risposto, Roland si schiarì la voce e disse, “C’è altro?”


“No,” dissero i nobili.


Quando Usignolo pizzicò la sua spalla sinistra, finalmente annuì e disse, “Congratulazioni, siete passati.”


I nobili erano immensamente sollevati.


“Ho detto che i vincitori del gioco sarebbero stati ricompensati… Fidatevi di me, manterrò la mia parola, specialmente quando ci sono così tanti posti vacanti al Comune, ma ho ancora una domanda.” Roland guardò le due persone in piedi in fondo alla stanza, le quali sembravano non aver mai infranto nessuna legge visto che non avevano detto altro che “No” in risposta ad ogni domanda e tutte le loro risposte erano state approvate da Usignolo. “Quali sono i vostri nomi e le vostre posizioni al Comune?”


“Sono Alva Taber, Vostra Maestà,” rispose uno di loro, “e sono incaricato dei problemi riguardanti la configurazione delle stelle.”


“Blanche Orlando,” disse l’altra persona, una donna, “Sono l’ufficiale delle cerimonie.”


“Ecco il motivo. Le persone in posizioni come le loro non hanno molte occasioni di fare del male… Questi due sono senza dubbio gli unici con le mani pulite nel Comune.” Roland tornò al trono e disse, “Potete lasciare il Palazzo adesso. Vi manderò a chiamare dopo che avrò risolto alcune faccende con la mia famiglia.” Si fermò e aggiunse. “Il mio modo di regnare sarà molto diverso da quello di mio padre e di Timothy. Lo vedrete abbastanza presto, e ricordatevi cosa vi ha fatto passare il gioco… continuate così. Questo non sarà l’ultimo gioco a cui giocherete.”


I nobili si ritirarono in modo sottomesso, poi Roland lasciò la sala e andò al sotterraneo con Usignolo, pensando fra sé, “E’ ora di incontrare il mio ‘caro fratello’.”


Meiling




 Erialis  (1) Nel testo originale快刀斩乱麻 kuàidāo zhǎn luànmá: letteralmente “tagliare una matassa intrecciata di juta con un coltello affilato”; è un detto che indica “prendere misure svelte e risolute per risolvere un problema complesso.”


Un concetto simile è quello del "nodo gordiano" in pratica è il nodo con cui Gordio stringeva il timone del carro consacrato a Zeus. Secondo la leggenda greca, Gordio era un povero contadino che arrivò con la moglie sul suo carro in una piazza della Frigia. L'oracolo di Telmisso, antica capitale della Licia, nel frattempo aveva comandato ai Frigi di incoronare re il primo uomo arrivato alla guida di un carro per cui la popolazione lo nominò sovrano e chiamò Gordio la città sorta sulla riva del fiume Sangario. In segno di gratitudine il nuovo re dedicò il suo carro a Zeus legando il gioco al timone con un nodo particolarmente difficile da sciogliere. Un'altra leggenda, ben più famosa, invece sostiene che chiunque fosse riuscito a sciogliere tale nodo sarebbe diventato imperatore d'Asia e indovinate nel 334 a.C. fu Alessandro Magno che dopo alcuni tentativi sguainò la spada e troncò di netto il nodo con un fendente. .


 
                                


                                



