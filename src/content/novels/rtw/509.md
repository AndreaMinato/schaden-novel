---
title: Capitolo 509: Per diventare un Re
pubDate: 2025-08-07T11:30:06.767Z
tags:
    - rtw
---














Il sotterraneo del palazzo era un incubo dell’infanzia del Principe Roland. La sensazione gli ritornò con naturalezza mentre scendeva i gradini di pietra.


Iniziò a perlustrare nei suoi ricordi e trovò presto il motivo della sua paura.


Un giorno, Timothy aveva invitato Gerald, Garcia e il piccolo Roland ad esplorare insieme i sotterranei al di sotto della sala del Palazzo. Il dodicenne Roland era così emozionato di poter finalmente avere l’opportunità di entrare nella loro cerchia ristretta, ma non si sarebbe mai aspettato quello che sarebbe accaduto dopo. Timothy aveva rubato le chiavi alle guardie, chiuso Roland in una cella e se n’era andato con gli altri due ragazzini ridendo.


Il piccolo Roland era stato lasciato da solo nella stanza buia. Aveva pensato alle urla stridenti che aveva sentito occasionalmente nella sala. Una volta una guardia gli aveva detto che le urla provenivano da fantasmi lamentosi nel mondo sotterraneo al di sotto del Palazzo. I suoi denti tremarono per il terrore, ma non aveva osato strillare perché aveva avuto paura di attirare i fantasmi. Infine, si era rannicchiato in un angolo, tenendosi le ginocchia e premendovi sopra il viso, singhiozzando senza controllo. Quando Timothy, Gerald e Garcia erano ritornati a controllare in che stato terribile fosse, aveva la faccia ricoperta di moccio.


Dopo di ciò, il Principe Roland aveva avuto troppa paura di tornare nei sotterranei del Palazzo.


Roland adesso capiva che le urla e gli stridii non provenivano dai fantasmi, ma dai prigionieri che venivano interrogati e torturati nei sotterranei. La prigione non poteva ospitare molti prigionieri, il che spiegava perché il piccolo Roland potesse udirli solo di tanto in tanto.


Roland incontrò Timothy Wimbledon in una piccola cella al piano più basso dei sotterranei. In confronto alle prigioni della città interna o esterna, quel posto era abbastanza buono. Almeno, era asciutto e pulito, senza topi, scarafaggi o cattivi odori. Quella era la stessa cella in cui il piccolo Roland era stato chiuso e dove aveva pianto una notte intera.


Ironicamente, ora i ruoli di Timothy e Roland erano invertiti.


Udendo dei rumori inaspettati, Timothy, che era seduto in silenzio contro il muro, aprì gli occhi e vide Roland.


Questo fratello, che il Principe Roland aveva temuto più di tutti in passato, aveva quasi lo stesso aspetto di prima. Come tutti gli altri discendenti della Famiglia Wimbledon, aveva sia i capelli che gli occhi grigi. Somigliava a suo padre nell’aspetto perché aveva i capelli ricci e corti, il suo stesso volto affascinante e lo stesso naso. Tuttavia, i suoi occhi allungati e stretti gli davano un’aria un po’ spaventosa, specialmente alla luce tremolante della torcia.


Il Principe Roland non aveva mai osato guardare suo fratello negli occhi prima, ma adesso, Timothy era solo un estraneo inerme e indifeso.


Si guardarono l’un l’altro per un po’ di tempo, durante il quale non si udiva nient’altro che il suono delle torce che bruciavano. Finalmente, Timothy non riuscì più a nascondere il suo volto scarno e smise di tentare di sopraffare Roland con un atteggiamento aggressivo, perché si era accorto che era inutile. Lo sguardo negli occhi di Timothy cambiò, e in qualche modo sembrava essere terrificato.


“Chi diavolo sei?” Timothy ruppe il silenzio.


La sua voce emotiva e asciutta riecheggiò nei sotterranei, da ciò Roland capì facilmente che suo fratello aveva paura. Rispetto a Tilly, Timothy aveva interagito di più col Principe Roland e aveva contribuito molto ai suoi comportamenti fastidiosi e capricciosi di prima. Sentì che doveva essere naturale per Timothy, che aveva conosciuto il Principe Roland piuttosto bene in passato, scorgere qualcosa di diverso in Roland adesso e porre quella domanda.


“Sono Roland Wimbledon,” disse Roland dopo essersi abbassato finché il suo volto non fu alla stessa altezza di quello di Timothy e averlo guardato negli occhi, “Non ti ricordi di me?”


“No, tu non sei lui,” disse Timothy con voce tremolante, “Lui non potrebbe mai guardarmi così. Non osava guardarmi negli occhi.” Ansimò pesantemente e continuò, “Lo so… sei tu il vero demone! Non sei insidiato dai demoni. Sei il male incarnato, che vuole rubare il mio regno!”


Roland non voleva neppure prendersi la briga di spiegare niente a un uomo morente come Timothy. Roland disse, “E allora? Pensi di essere migliore dei demoni? Hai ucciso nostro padre, incastrato il nostro innocente fratello maggiore e poi l’hai ucciso per mantenere il trono che avevi rubato. Hai collaborato con la Chiesa, che nostro padre odiava più di tutto. Hai costretto persone innocenti a invadere il dominio della Principessa Garcia e non riesci neanche a risparmiare il Principe Roland, il tuo fratello più debole e impotente. In un anno solo, hai conquistato e distrutto così tante città, trascinando l’intero regno nel caos e rendendo la gente dei senzatetto. Neanche i demoni farebbero questo!”


Timothy respinse le accuse in fretta, “No! Non ho ucciso nostro padre. Si è suicidato. Proprio come te, era sotto il controllo dei demoni!”


“Suicidio?” chiese Roland, aggrottando la fronte.


“Sì! Era steso sul letto come al solito e si è pugnalato il cuore con il sorriso sulle labbra!” rispose Timothy.


“Non le streghe?” domandò Roland.


“No, indossava la Pietra della Vendetta Divina! Dannazione…” gridò Timothy con voce roca e aggiunse con voce strozzata, “E’ successo senza preavviso e non ho potuto affatto fermarlo!”


Roland si voltò verso Usignolo che annuì lievemente.


“Deve essere stata una strega dalla magia trasmissiva. Una volta che ha eseguito il suo potere, non subisce l’effetto della Pietra Divina,” pensò Roland, “E a differenza delle streghe delle altre organizzazioni, le streghe purificate della Chiesa potrebbero possibilmente trovare un modo di avvicinarsi al Re.” Il Principe Roland richiamò rapidamente alla mente un episodio avvenuto sei mesi prima quando stavano facendo evacuare i rifugiati. Una strega si era infiltrata negli accampamenti per uccidere Wendy usando la sua abilità di cambiare aspetto. Collegando quell’avvenimento a ciò che era accaduto al Re Wimbledon III, pensò che la risposta fosse chiara.


Se la Chiesa era l’artefice di quegli episodi, ciò spiegava anche il motivo del Decreto Reale per la Selezione del Principe Ereditario, il cui scopo era chiaramente generare guerre e caos. Aveva comunque bisogno di qualcuno per testimoniare quella speculazione e pensava di poter tirar fuori qualcosa dal Sommo Sacerdote di Città del Re.


“Ma questa non può essere la giustificazione per aver incastrato Gerald e aver esteso la guerra,” disse Roland con voce profonda. “Hai cospirato con la Chiesa e usato le Pillole della Follia per creare dei soldati impazziti. Hai mai pensato a quante persone potessero morire per questo?”


“Anche se io non avessi usato le pillole, chi avrebbe potuto garantire che non lo facesse Garcia? Se mi avessero riconosciuto per primi come legittimo re, perché avrei dovuto distruggerli senza pietà?” Spiegò Timothy mentre strisciava per afferrare le sbarre. “E cos’hanno a che fare tutte queste cose con un demone come te? Come diavolo vuoi occuparti di me?”


“Voglio svelare i tuoi crimini, giudicarti e poi mandarti alla ghigliottina. Farai la stessa fine di Gerald, solo che tu sarai giudicato colpevole di crimini imperdonabili per i quali neanche la pena di morte è sufficiente a fare giustizia,” disse Roland.


“No! Non puoi uccidermi. Demoni come te non possono mai stare alla luce, perché le divinità potenti li spazzerebbero via. Se vuoi il Regno di Graycastle, devi fare affidamento su di me.” Urlò Timothy.


“Divinità?” Roland sorrise. “Intendi la Chiesa?”


“Non li conosci! La forza nascosta della Chiesa è incommensurabile. Ci sono cose incredibili che nostro padre aveva annotato nei suoi appunti e sono la ragione per cui nella sua vita non si decise a confinare la Chiesa!” Gridò Timothy. “Le pillole sono solo uno dei loro metodi formidabili. Se scoprono la tua identità, non ci sarà scampo per te!”


“No, Timothy Wimbledon. So molto di più di quanto pensi e ho un’idea chiara della strada che ho davanti. E’ una strada difficile e tu non possiedi la capacità di condurre la gente verso un futuro splendente,” disse Roland lentamente. “La tua vita deve finire qui per i crimini che hai commesso. Ma, tranquillo, non sei l’unico che andrà all’inferno.”


Con questo, Roland si alzò in piedi e uscì dalla prigione, lasciando Timothy a piangere da solo senza neanche voltarsi.


Meiling




                                


                                



