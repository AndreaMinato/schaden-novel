---
title: Capitolo 513: "Mano magica" Yorko
pubDate: 2025-08-07T11:30:06.768Z
tags:
    - rtw
---














"Pfft ... ahem." Roland quasi si strozzò con la sua stessa saliva. Un uomo pallido, un po' sovrappeso con dita tozze e un Mohawk (1) riccio apparve nella sua mente. Roland si era quasi dimenticato di lui, ma non appena sentito il nome si ricordò subito chi fosse. La sua immagine era chiara come se si fossero separati solo il giorno prima.


La sua visita non era una sorpresa; Il Principe Roland era stato così intimo con Yorko da potergli dare la camicia che aveva addosso. Dopo essere stato ferocemente respinto da Tilly, ed essersi reso conto che non sarebbe mai entrato nella cerchia di Gerald, Timothy e Garcia, il quarto Principe era furioso e disgustato da se stesso. La comparsa di Yorko era stata fondamentalmente la sua salvezza. Non solo portava Roland al bordello, permettendogli di assaporare i piaceri di un nobile, ma lo aveva anche presentato a una banda di complici meschini da potere comandare, dandogli così il prestigio che non avrebbe mai avuto nel Palazzo. Anche se quelle cose non erano corrette, era stato il migliore amico del Principe Roland, almeno a quel tempo.


Roland voleva mandare via Sir Yorko, ma quei ricordi gli fecero capire che non lo avrebbe fatto se fosse ancora il Principe Roland. Senza contare che aveva bisogno di qualcuno che spingesse il resto della nobiltà a servirlo. Dopo un po' di contemplazione, alla fine decise di incontrare il famoso "Mano Magica" di Città del Re.


"Porta il cavaliere al mio studio", ordinò, "e ricorda di confiscargli la Pietra della vendetta divina".


...


Ritornato nella Torre della Corona, non ci volle molto prima che Roland incontrasse il "vecchio amico" che stava aspettano.


"Oh mio Dio! Maestà ... non mi aspettavo che saresti tornato così velocemente e sconfiggessi così facilmente quel demone del tuo fratello maggiore!" Il Principe Roland era solito riferirsi ai suoi fratelli come un clan di demoni, e nel privato Yorko assecondava quel giudizio. Il suo aspetto era molto simile a quello che ricordava Roland. Yorko si lanciò in avanti e l’abbracciò non appena aprì la porta ed entrò nello studio.


Roland, con riluttanza, gli diede una pacca sulla schiena come aveva fatto un tempo e disse: "Nemmeno io mi aspettavo che saresti venuto così presto".


Nonostante nel complesso l'aspetto di Yorko non rispecchiasse la sua nomea di "Casanova", il suo mento tondo dava sempre alle persone un senso di inspiegabile intimità. Considerando la barba ben rasata, il vestiario impeccabile, il profumo perfetto della sua acqua di colonia e le sue tecniche leggendarie, non era una sorpresa che così tante donne si innamorassero per lui.


"Sono diverso da loro! Quei codardi sono ancora preoccupati per il potere che è rimasto in mano a Timothy, ma so che non gli lascerai fare quello che vuole così facilmente!" Yorko sorrise e chiese: "Dal momento che sei tornato, ti piacerebbe bere qualcosa stasera al Golden Lane? Vuoi che prenda un appuntamento con la Signora Rother o la Signorina Kingfisher? Fin da quel rapporto occasionale gli sei mancato".


Roland sentì improvvisamente un brivido percorrergli il retro della schiena, uno sguardo gelido attraversò il suo corpo, colpendo direttamente Yorko.


Anche il cavaliere sentì il cambiamento. La sua voce si fermò bruscamente, e cominciò a guardarsi intorno dubbioso: "Come mai è diventato così freddo qui dentro?"


"Che rapporto occasionale? Non ho avuto nulla a che fare con loro" obiettò svelto Roland. "Qualunque cosa provino non ha niente a che vedere con me!"


E anche se lo fosse, riguarderebbe solo il Principe Roland ... Era totalmente diverso dal suo vero io, quindi quello che aveva detto era comunque la verità e Usignolo non avrebbe potuto notare la differenza.


Come previsto, la sensazione di gelo si ridusse drasticamente in seguito alla sua affermazione.


"Oh, è così?" Yorko si accarezzò il mento, "ma tu hai obbiettivamente passato una notte con loro!"


"Il coprifuoco era già in vigore e non potevo tornare a Palazzo, altrimenti avrei dovuto dormire per strada" precisò Roland. "E comunque, quella sera non ho fatto niente, capito?"


Un barlume di dubbio comparì sul volto di Yorko, ma il suo sorriso iniziale tornò presto. "Beh, in tal caso, dimenticatele, ne incontriamo di nuove oggi, probabilmente non ne sei a conoscenza ma un bordello di classe è stato aperto proprio di fronte al Golden Lane, ho sentito che la qualità può essere paragonata alle riserve private dei nobili, e consentono l'ingresso solo per invito. Non ho ancora avuto la possibilità di provarlo da solo, sono sicuro che non ci saranno problemi per te. Cosa ne pensi? "


"No, non vado da nessuna parte di notte, sto al Palazzo."


"Oh, ho capito" Yorko alzò le sopracciglia e disse: "Anche a Palazzo ci sono delle serve meravigliose, quindi dovresti prima godere di loro. In tal caso ti insegnerò le mie famose abilità, così nessuno di loro si dimenticherà di te". Sospirò e continuò: "Un tempo eri così impaziente di imparare da me, ma pensavo che sarebbe stato inutile per te allora, anche se avessi padroneggiato il trucco. Ora che stai per diventare Re, temo avrai più amanti di me, quindi il trucco dovrebbe servirti adesso, dopotutto l'energia umana è limitata".


"Basta" Roland stava quasi per tappare la bocca di Yorko con la mano. Non osava lasciare che Yorko continuasse. Era letteralmente una serie completa di storie oscure. Non voleva assumersi le responsabilità delle terribili cose che il Principe Roland aveva fatto, specialmente non davanti a Usignolo. "Ascolta, amico ... sono diverso ora".


Yorko era sbalordito, ma rispose: "Certo, ora sei il Re, Maestà ..."


"Non intendo questo" lo interruppe Roland, "ma puoi anche interpretarlo in questo modo: come un Re del paese, non posso assolutamente essere spietato come lo ero una volta, capito?" Ricordò come il Principe Roland portava avanti delle discussioni intime, mise un braccio intorno al collo di Yorko e disse: "A proposito, dimmi solo a cosa stai pensando. Non credo che tu sia venuto qui semplicemente per ricordare i vecchi tempi. Non devi nascondermi nulla".


Come previsto, Yorko si mise a ridere e disse: "In tal caso, sarò diretto: Vostra Maestà, può darmi una posizione ufficiale per favore?"


"Che cosa?"


"Che ne dici di farmi tuo Ministro? Non ho bisogno di avere una posizione di rilievo, come Tesoriere o Ministro della Giustizia. Lasciami gestire la squadra di pattuglia, come il Cavaliere Cuore di Ferro" Accarezzò il suo stomaco gonfio e disse: "Posso assicurarti che i Topi sarebbero obbedienti sotto il mio controllo".


Roland non poté fare a meno di alzare gli occhi al cielo in silenzio. Come poteva osare chiederglielo? La reputazione di Città del Re sarebbe andata in rovina se fosse stato lui a ricoprire la posizione di Ministro della Difesa. Avrebbe portato la squadra di pattuglia a mentire e avrebbe ordinato agli uomini di picchiare altri Casanova se avesse avuto qualche conflitto. Persino il pensiero era aberrante.


Tuttavia, affidare a Yorko una posizione adeguata poteva essere una buona pubblicità. Avrebbe avuto la possibilità di essere promosso durante il cambio di Re, purché fosse disposto a servire Roland. Dopotutto, Yorko veniva da un contesto pulito e in fondo non aveva cattive abitudini se non l’essere incapace di controllare il suo desiderio sessuale. La domanda principale era quale tipo di posizione fosse più adatta per qualcuno come lui.


Roland rifletté per un po' e disse: "Capisco, non c'è alcun problema nel concedere una semplice posizione ufficiale, tuttavia, dovrò comunque discutere i dettagli specifici con il municipio, dopotutto è un lavoro ufficiale". Diede una pacca sulla sua spalla "vecchio amico" e disse: "Manderò qualcuno a informarti quando avrò deciso".


 


Thea 


 


 Erialis  (1) L'acconciatura Mohawk comunemente chiamata in Italia alla moicana consiste nel rasare i lati della testa lasciando una striscia di capelli centrali abbastanza lunghi. Si diffuse in Italia intorno agli anni '80 sopratutto nella cultura punk. Alcuni reperti storici indicano che una mummia di 2300 anni fa, l'uomo di Clonycavan, vicino Dublino aveva un'acconciatura simile mantenuta da resina e oli vegetali. E' un tipo di taglio usato spesso dai popolo Mohicani. E' interessante sapere che nella seconda guerra mondiale durante lo sbarco in Normandia gli esploratori della 101esima Divisione Aviotrasportata utilizzarono il taglio alla mohawk.


Ovviamente è approdata anche nei cinema chi non ricorda Mr T protagonista della serie televisiva A-Team anche lui mostrava questo taglio che appare ovviamente poi in film come Taxi Driver di Martin Scorsese e in Rocky III.31.
                                


                                



