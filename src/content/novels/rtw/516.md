---
title: Capitolo 516- La musica della Guarigione
pubDate: 2025-08-07T11:37:50.995Z
tags:
    - rtw
---






















Quel che Soraya fece fu coprire il filo di rame tagliato con uno strato di rivestimento anti-corrosione in modo da renderlo così utilizzabile per il Progetto dei Tre Approvvigionamenti della Città di Neverwinter.






Questo processo risultò più semplice rispetto a quello di rivestimento del cavo interno dal momento che, in questo caso, lo spessore non doveva essere per forza preciso.






Dopo aver scelto la Carta Colore, Soraya trasformò la Penna Magica in un tubo cilindrico. Una volta scansionato dall’alto verso il basso, il “pigmento” si applicherà permanentemente sulla superficie del metallo. Era un trucco che aveva appreso da Anna: fare un miglior uso del proprio potere magico cambiandone la forma.






Tuttavia vi era ancora un grande divario tra le due dal momento che Anna possedeva una capacità nel controllare la propria magia pressoché perfetta. Soraya osservava il Fuoco Nero mentre tagliava i lingotti di metallo. Sembrava più una performance piuttosto che un compito… i tre tipi di Fuoco Nero si presentavano in forme diverse e tagliavano il metallo da diverse angolazioni, formando così un numero di parti tutte delle stesse dimensioni o creando direttamente una macchina completa. Era facile ricordare le caratteristiche del Fuoco Nero. Era, invece, difficile controllarne i diversi tipi e farli lavorare insieme pur facendo in modo che al contempo mantenessero le loro proprietà individuali, diverse le une dalle altre. Per fare ciò non doveva esserci differenza tra il potere magico e gli arti e il potere magico avrebbe dovuto essere più flessibile.






“È una pianta rampicante?” Chiese Lucia mentre fissava curiosa i colori dipinti dalla Penna Magica.






“Esatto, è una vite di dieci anni.” Spiegò Soraya, “È possente e difficile da rompere, molto vicino a quel che ha richiesto Sua Altezza.”






“Dieci anni… È necessario?”






“Certamente.” Non potè far a meno di ridere. “Le viti più giovani sono ovviamente più morbide e meno resistenti alla corrosione e al calore. Non è solo una questione di età. I materiali, come per esempio il legno, la carta e il tessuto, hanno delle proprietà differenti a seconda che siano bagnati o asciutti. È per questo che mi serve la Carta Colore per rappresentarli.”






“Se è così, allora sono più numerose le Carte Colore esistenti che le formule necessarie ad indicare i diversi metalli!” Esclamò Lucia.






“Non esattamente,” Soraya rifletté per un momento e disse, “La Chimica Elementare afferma che le caratteristiche di un materiale potrebbero subire degli enormi cambiamenti quando invece la sua composizione ne avrà avuti di impercettibili. Ma la Carta Colore del legno non avrà dei cambiamenti notevoli se mescolata con il 10% o il 15% di acqua.”






“Wow, puoi rappresentare il mondo intero solo con una penna.” Lucia era stupita. “Questa è un’abilità davvero invidiabile.”






Soraya sorrise ma non rispose. Stava pensando ad Anna: lei si che aveva davvero un’abilità invidiabile. Se la Penna Magica registrava il mondo, allora il Fuoco Nero lo stava creando. La maggior parte dei cambiamenti avvenuti in città erano legati ad Anna. Diverse macchine nell’angolo del cortile ne erano la prova. Fino a quando sarebbero state collegate ad un motore a vapore, sarebbero state in grado di produrre grandi esplosioni di potenza. I lavoratori, attraverso le macchine, erano diventati solo un’aggiunta al Fuoco Nero. In un certo senso la creazione di Anna aveva permesso alle persone normali di avere poteri simili a quelli delle streghe.






Il lavoro di oggi poteva considerarsi terminato dopo aver rivestito cinque fasci di fili di rame: la vita lavorativa di Soraya era molto consistente. Ogni giorno andava sempre in posti diversi per completare i rivestimenti parziali. Da quando la sua velocità di pittura era migliorata, a mezzogiorno esauriva solo la metà del suo potere magico.






Quando una strega consumava tutto il suo potere magico, si sentiva stanca o addirittura sveniva. Perciò di solito, durante il loro allenamento quotidiano, conservavano il 30% del loro potere: generalmente come allenamento aggiuntivo per consumare più potere magico, continuava a collezionare Carte Colore e a catturare nuovi colori. Tuttavia Soraya oggi era meno produttiva dal momento che né Wendy né Sua Altezza erano in giro. Per questo motivo aveva deciso che dopo si sarebbe unita a Luna Misteriosa e agli altri nel gioco “Fight the Landlord”.






Sapeva che in questo modo non stava assolutamente battendo la fiacca ma sarebbe stata solo una forma di intrattenimento temporaneo.






…






Il tempo volava sempre mentre si giocava. L’intero pomeriggio era passato in un batter d’occhio. Dopo cena Pergamena annunciò delle notizie inaspettate.






“Il corso serale di oggi è stato cancellato e sostituito con il test di abilità di Echo.”






“Beh, non ha mai fatto il test delle sue abilità prima?” Chiese Lily e disse: “Perché deve farlo di nuovo?”






“È grandioso”, disse Luna Misteriosa quasi immediatamente coprendo intanto la bocca di Lily con la mano. “Non ho mai assistito al test delle abilità di qualcuno!”






Lily fissò Luna Misteriosa con rabbia finché quest’ultima non le tolse la mano da davanti la bocca e mormorò piano: “Il punto è che la lezione è stata cancellata. Perché non sei felice…?”






“Maestra Pergamena, cosa dovremmo fare noi?” Chiese Campanellino, l’unica a non essere una strega nella stanza.






“Devi solo concentrarti e ascoltare,” rispose Pergamena con un sorriso.






“Immagino che non tutti debbano assistere al test.” Agatha si alzò in piedi. “Quindi tornerò nella mia stanza.”






“No, invece.” Pergamena scosse la testa. “Tu sei una delle ragioni del test.”






“Io?” Chiese accigliata.






Tutte le streghe guardarono Agatha, compresa Soraya.






“Si. Sei troppo stressata e il tuo corpo non potrà reggere se ogni giorno consumi tutto il tuo potere magico.”






“È così che fanno le Streghe Superiori a Taquila,” disse Agatha con noncuranza, “Non sei consapevole della brutalità della Battaglia della Volontà Divina? Non finirà finché l’avversario non sarà stato sconfitto. Credo che l’Unione sia disposta a sacrificare tutti i suoi membri se ciò significasse così poter trovare una via per la vittoria.”






“Ma, come ha detto prima Sua Altezza, forzare te stessa non farà altro che ridurre la tua efficienza. Riposarsi è necessario per poter fare le cose, siano esse lo studio o il lavoro,” disse piano Pergamena. “Gli ho detto della tua situazione, quindi il test è un tentativo.”






“Il test cosa?”






“L’abilità di guarigione di Eco.”






La frase sorprese le streghe. “Può guarire i feriti come Nana?”






Soraya ne dubitava. L’abilità di Eco era quella di simulare tutti i tipi di suoni. Era praticamente inutile nell’Associazione delle Streghe Alleate. Non sarebbe stata disprezzata da Cara se avesse potuto guarire gli altri.






Pergamena rimase in silenzio per un momento. “Non so il motivo preciso. È un’idea di Sua Altezza.” Guardò fuori. “Sei pronta? Iniziamo.”






Eco entrò nella stanza e salì sul podio. Era un po’ nervosa. Tutti stavano trattenendo il respiro e aspettavano che esercitasse la sua abilità.






La musica suonò dolcemente, chiara come se la sorgente fosse stata vicino all’orecchio di ognuno.






Poi cantò una melodiosa canzone con la sua voce piuttosto che simulandone una.






Improvvisamente Soraya sentì che tutto intorno a lei era cambiato. Il Castello di pietra svanì gradualmente nell’oscurità e il suo corpo venne avvolto da un calore primaverile… era come se fosse avvolta da una nebbia bianca e sopra di lei ci fosse un cielo pieno di stelle. Una brezza fresca soffiava contro il suo corpo. Non potè far a meno di canticchiare ad alta voce ed era completamente rilassata ed immersa in questa primavera molto confortevole.






Al termine della canzone Soraya rimase con gli occhi chiusi per un lungo momento prima di riaprirli. Aveva capito il significato di “guarigione” senza bisogno di alcuna spiegazione. Il potere magico non era aumentato, ma la stanchezza del giorno era stata completamente spazzata via. Il suo corpo era diventato attivo e forte.










Aki 




                                


                                



