---
title: Capitolo 519- Il Segreto nelle Stelle
pubDate: 2025-08-07T11:37:50.996Z
tags:
    - rtw
---










Roland scosse il capo sorridendo mentre osservava Yorko chinarsi con entusiasmo ed andare via.


A lui non importava aiutare le persone che avevano aiutato il Principe Roland in passato, purché non avessero alcuna cattiva intenzione.


Dopo essersi occupato di tale questione, si voltò e chiese ad Usignolo: “Dove si trova Wendy adesso?”


“Probabilmente è in cima alla torre ad esercitare la sua abilità. Vuoi che la convochi?”


“Sì, e porta qui anche Sylvie, Fulmine e Maggie… andremo a trovare gli astrologi,” disse Roland. “E voleremo da loro.”


“Ho capito.” Gli occhi di Usignolo si illuminarono.


“Anche se qualcuno volesse attaccarmi, non potrebbero rappresentare una minaccia rispetto ad una mongolfiera, quindi questa è la maniera migliore di viaggiare.”


Roland aveva appreso via piccione viaggiatore che Kyle era in viaggio, così aveva posticipato la sua visita al Laboratorio Alchemico. Era molto curioso a proposito dell’Associazione degli Astrologi, l’altra importante organizzazione accademica di Città del Re.


Roland aveva ancora un punto interrogativo da confermare.


...


L’Associazione degli Astrologi si trovava in una montagna nell’area settentrionale all’esterno della città, ed era solamente la seconda in altezza rispetto alle torri gemelle del Palazzo. La Sala Astrologica aveva un design piuttosto particolare e somigliava ad una torre di pietra esagonale con una cima piatta dall’alto. Aveva un’ampia base, una cima ristretta, ed il suo profilo era perfettamente simmetrico.


Roland sapeva che cosa implicava la simmetria in quell’epoca.


Senza metodi di misurazione e posizionamento avanzati, era quasi impossibile costruire una così grande seppur perfetta struttura di pietra, un processo persino più complesso del costruire delle gigantesche mura cittadine.


Le guardie se ne andarono prima e circondarono la torre di pietra. Quando la mongolfiera rilasciò l’aria ed atterrò lentamente sul tetto della torre, i suoi passeggeri vennero immediatamente accolti da Brian, Sean ed Alva Taber.


“Vostra Maestà, quest’area è stata completamente sigillata, e vi prometto che non fuggirà nemmeno un singolo ratto!”


“Abbiamo anche confiscato tutte le Pietre Divine della Vendetta degli astrologi, permettendo alla Signorina Sylvie di usare il suo potere magico, in modo tale che Voi possiate interagire liberamente con loro.”


“Ottimo lavoro. Restate in allerta.” Roland annuì in approvazione e spostò il suo sguardo sulle fila di uomini in abiti grigi che stavano dietro le guardie. Avevano tutti più di 30 anni, e continuavano a sbirciare la mongolfiera in preda al panico. Evidentemente erano ancora spaventati dal suo improvviso arrivo dal cielo.


Roland si rivolse ad Alva. “Chi è che comanda da queste parti? Digli di venire da me.”


“Sì, mio Signore!” Alva parlò brevemente con due uomini in toga, e uno di loro si diresse cautamente con lui verso Roland. “Vostra Maestà, questo è il Capo Astrologo di Città del Re, l’Astrologo Stella della Dispersione.”


“Vostra Maestà Roland Wimbledon, la vostra onorevole presenza rende le stelle più luminose.”


“Perché non usi il tuo vero nome?” Domandò Roland, alzando un sopracciglio.


“È una tradizione dell’Associazione degli Astrologi,” spiegò precipitosamente Alva. “Ogni astrologo sogna di farsi chiamare come la configurazione di una stella… e solo alle persone che scoprono nuove configurazioni è concesso un tale onore.”


“Quindi hai scoperto… la Stella della Dispersione?”


“Sì, Vostra Maestà,” disse il vecchio con una mano sul petto. “Essa forma un anello della Stella della Dispersione con altre tre Stelle Oscure (1) e rappresenta la morte e la rinascita.”


“Che mi dici di loro?” Roland indicò gli altri uomini in abito grigio.


“Questi otto sono Maestri della Configurazione delle Stelle della Stazione Astrologica, dunque hanno tutti fatto le loro scoperte.” Stella della Dispersione li descrisse rispettosamente uno per uno. “Possono spiegare il significato che si cela dietro qualsiasi cosa, dai cambiamenti delle stelle al tramonto e all’alba… naturalmente, ne sono capace anch’io.”


“Non sono qui per farmi illustrare il mio destino.”


Il vecchio fece una pausa dallo shock. “Allora… Vostra Maestà, posso chiedervi perché Vi trovate qui?”


“Sono qui per esplorare le stelle.” Roland fece spallucce. “Continuiamo questa conversazione al chiuso. A proposito, porta i diagrammi di tutte le configurazioni delle stelle che avete scoperto. Hai dei registri a riguardo, giusto? Contrassegnare le stelle più luminose e collegarle con una linea leggera – sì, quel genere di cose.”


...


Mucchi di pergamene erano ammassati sul tavolo nell’atrio, alcune erano tinte di giallo a causa dell’età.


Roland trasse un respiro profondo e utilizzò una penna per disegnare un ‘cucchiaio’ e una ‘clessidra’ su di un pezzo di carta, e per collegare le stelle più luminose con delle linee in base al diagramma delle stelle.


“Vostra Maestà, che cosa sono quelli?” domandò confuso lo studioso


“Sono due configurazioni stellari.” Prese il foglio e lo mostrò al gruppo di astrologi. “Avete mai visto delle immagini come queste prima d’ora?”


Tutti loro scossero il capo all’unisono.


“Cercatene di simili in tutte queste pergamene,” ordinò Roland. “Prendetene tutti una pila e assicuratevi di controllarle una per una.”


La sua grande confusione era: “Mi trovo in un altro lato dello stesso pianeta?


Non è una sorpresa che anche questo luogo abbia un Sole e una Luna. Il Sole è semplicemente una normale stella fissa (2). Ci sono miliardi di stelle fisse nella Via Lattea (3), e ci sono miliardi di galassie come la Via Lattea nell’universo, quindi non è improbabile che ci sia un altro sistema di stelle fisse nell’universo infinitamente vasto.


Tuttavia, non sono sicuro delle somiglianze delle specie. L’evoluzione biologica si verifica con delle insorgenze casuali, dunque potrebbero esserci degli organismi completamente diversi generati nello stesso ambiente. Che si tratti di bestie demoniache o demoni, non penso che si siano evoluti dallo stesso mondo naturale terrestre.”


Aveva deciso di usare le configurazioni delle stelle per affrontare questa confusione.


Le stelle fisse avevano un’aspettativa di vita pari a miliardi di anni, e la loro posizione non cambiava praticamente mai, perciò erano sempre state usate per determinare la direzione o contenere un significato simbolico.  Roland ricordava solo due configurazioni stellari: quelle comunemente conosciute come Orsa Maggiore (4) (Grande Carro (5)) e Orione (6). Se le avesse trovate tra le costellazioni , sarebbe riuscito a localizzare la sua posizione.


Dopo un’ora, nessuno aveva trovato le costellazioni.


Roland scelse anche quel momento per fare delle domande all’Astrologo Stella della Dispersione su alcune configurazioni stellari più famose di questo mondo, ma lui non aveva mai sentito parlare di alcuna di esse. Gli Astrologi del Regno di Graycastle non conoscevano neanche le configurazioni dello Zodiaco (7).


In generale, le Stelle Luminose di tali configurazioni erano molto più dense di quelle che conosceva lui, il che significava che si trovava più vicino al centro della galassia. Questo perché le stelle fisse erano più vicine al centro delle galassia.


“Allora è molto probabile che non mi trovi sulla Terra.”


Quella risposta lo deluse leggermente. Sospirò e guardò attorno alla sala. “Quanti membri ci sono nell’Associazione degli Astrologi?”


“Vostra Maestà, ci sono 9 astrologi, 156 apprendisti, e 67 tuttofare e tagliapietre,” rispose l’Astrologo della Stella della Dispersione.


“Ho intenzione di chiudere la Stazione Astrologica. Preparate i bagagli e ritornate con me alla Città di Neverwinter.”


Quelle parole fecero istantaneamente cambiare le espressioni facciali di tutti. Alva disse in tono terrorizzato: “Vostra Maestà, come, come potete…”


“Io non credo nell’astrologia. Credo solamente nelle scelte personali,” disse Roland con nonchalance. “E sono il Re di Graycastle, quindi posso chiuderla se lo desidero. Imparerete la verità sulle configurazioni delle stelle nella Regione Occidentale, e non le vedrete più come gli insignificanti percorsi del destino.”


“Con tutto il dovuto rispetto, Vostra Maestà Wimbledon, Voi non potete farlo.” Il Capo Astrologo si alzò pian piano e disse: “Noi dobbiamo osservare le stelle in ogni momento senza interruzioni – quest’ordine è stato approvato dai vostri antenati.”


Haru


 Erialis  (1) La stella nera è un ipotetico tipo di stella simile ad un buco nero la cui esistenza è stata teorizzata da alcuni scienziati. La presenza di buchi neri, teorizzata da Einstein fino ad ora è stata verificata con osservazioni indirette, ma questa nuova ipotesi scientifica invece suggerisce che i corpi celesti indicati come buchi neri dagli astronomi tramite osservazione indiretta sarebbero un altro oggetto astronomico chiamato appunto stella nera.[...]


(2) Stelle fisse sono corpi celesti posti ad un elevata distanza dalla Terra per cui a noi possono sembrare immobili. Per saperne di più vi suggerisco di dare uno sguardo alla pagina di Wikipedia che riassume brevemente i dati che ho trovato in giro.


(3) Via Lattea, tutti hanno sentito parlare della galassia cui appartiene il nostro sistema solare ed è ovviamente per noi una delle nostre7 prime fonti di studio. Per ulteriori informazioni, vi suggeriamo nuovamente la pagina di riferimento di Wikipedia e la Treccani.


(4) - (5) Orsa Maggiore è una costellazione facilmente riconoscibile nell'emisfero boreale, composta da sette stelle principali che formano il Grande Carro. Gli indiani d'America vi immaginavano la figura di un'orsa. I romani le chiavano: "Septem Triones", i sette buoi dei quali è guardiano Boote. Di qui la parola "settentrione" per indicare il nord.  [.....]


(6) Orione è una fra le più conosciute e importanti costellazioni vicino all'equatore celeste.[...]


Vi sono moltissime leggende su di lui per cui forse è meglio che vi do una pagina che le riassume tutte e indovinate quale? Wikipedia.


(7) Le costellazioni ad oggi riconosciute e codificate sono circa 88, ma fra queste ce ne sono 12 che sono amate e conosciute stiamo parlando dello Zodiaco.






 
                                


                                



