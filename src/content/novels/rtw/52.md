---
title: Capitolo 52- Cuore di Fuoco (Parte I)
pubDate: 2025-08-07T11:37:50.878Z
tags:
    - rtw
---


Roland bussò alla porta e, quando sentì la risposta di Usignolo, entrò nella stanza.


Le finestre nelle stanza erano chiuse ed avevano delle tende spesse. Venivano aperte solamente di prima mattina e la sera per far entrare aria pulita. In qualsiasi altro momento venivano lasciate chiuse, per mantenere la stanza al caldo.


L’unica luce nella stanza proveniva da due candele poste ai piedi del letto. Esse bruciavano silenziosamente e sprigionavano molte ombre lungo tutte le pareti.


Roland si diresse verso il letto. Vedendo che la donna, adagiata sui soffici guanciali e lenzuola, aveva ancora gli occhi chiusi, sospirò dolcemente.


“La difesa di Città di Confine regge ancora?” chiese Usignolo mentre si dirigeva verso Roland, porgendogli una tazza di tè.


“Al momento sta andando tutto liscio” rispose Roland, mentre prendeva un piccolo sorso, ma poi le riconsegnò la tazza. “Da quel giorno, un gruppo di bestie demoniache, grande come l’ultima volta, non ci ha attaccati. Inoltre, tutti i nostri membri feriti della milizia sono guariti e pronti a combattere. La loro passione per il combattimento è… cresciuta a dismisura”.


“E per quanto riguarda la parte danneggiata delle mura di cinta?”


“Karl ha fatto rotolare dei tronchi sotto l’esoscheletro della bestia mista, per spostarlo verso il foro nelle mura. Lì, userà un argano per tirarlo su ed un telaio in legno per tenerlo dritto, rendendolo una parte delle mura di cinta”. Roland sapeva che Usignolo stava tentando di distrarlo, facendogli tante domande, in modo tale da non farlo preoccupare troppo. Tuttavia, da quando mise piede nella stanza, tutta la sua attenzione era sempre stata rivolta verso la donna che giaceva sul letto.


Se l’ultima volta in cui avevano affrontato l’invasione su larga scala, avevano ottenuto una vittoria degna di gloria, colei che aveva contribuito più di tutti al raggiungimento di quest’ultima era senza dubbio Anna. Se non avesse usato il suo muro di fiamme per bloccare il buco nelle mura, le conseguenze sarebbero potute essere davvero inimmaginabili.


Tuttavia, non si era ancora risvegliata da quando era svenuta tra le sue braccia.


“Ѐ già passata una settimana” mormorò Roland.


Teoricamente, se una persona rimane in coma per una settimana, senza cibo o acqua, con nessuna possibilità di essere nutrita attraverso azioni esterne, come un’iniezione, le funzionalità corporee si interrompono e il cervello, gradualmente, entra in stato di shock e muore. Tuttavia, Anna non aveva dato alcun segno di problemi di salute – infatti il suo aspetto attuale era nettamente migliorato rispetto a quando era caduta tra le braccia di Roland. Le sue guance erano rosee, il suo respiro era regolare e, quando Roland posò la propria mano sulla sua fronte, poté constatare che la sua temperatura era nella norma. Tutto mostrava che Anna era in buona salute, ma… non si sarebbe svegliata.


“Ѐ la prima volta che mi ritrovo in una situazione del genere”. Usignolo stava al fianco di Roland, scuotendo il capo mentre spiegava: “Ha esaurito tutta la magia che aveva in corpo, ma ora, il suo potere magico, è già al punto di saturazione, ancora più ricco rispetto a quanto lo è stato in passato. Se i miei calcoli non sono errati, oggi a mezzanotte inizierà il suo giorno della maturità”.


“Intendi dire che diventerà adulta mentre è in coma?”


“No, morirà in coma” disse Usignolo senza mezzi termini. “Devi usare la tua volontà per sconfiggere la sofferenza nel giorno della tua maturità. Se la tua resistenza si spezza, il morso del potere magico della strega distruggerà irreversibilmente il suo corpo”.


Roland mise una sedia di fianco al letto e vi si sedette: “Ricordo che una volta avevi detto che, quando si affronta il passaggio magico, non importa quanto doloroso diventi, rimarrai sempre cosciente e lucido. Non sarai capace di superare quest’ostacolo o sceglierai di porre fine alla tua vita”.


“Effettivamente, è esattamente così. All’interno dell’Associazione delle Streghe Alleate, avevamo anche qualcuno che credeva di trarre supporto dall’essere incosciente quando passava attraverso il morso dello spirito maligno… dover sopportare solamente il supplizio una volta all’anno”. Usignolo esitò, ma poi continuò: “Disse di essersi affidata a delle sostanze alchemiche per dormire, ma alla fine fu inutile… quando arrivò il momento, fu immediatamente divorata dalla magia, senza alcuna possibilità di resistere”.


“Il dolore non aumenta lentamente?”


“No. Quando arriva il tuo momento, il dolore ti colpisce come un fulmine, ma il quanto si deve resistere varia da persona a persona. Mia sorella non fu abbastanza forte, ma…” pose fine alla conversazione.


Roland capiva quello che intendeva, non sapere quanto tempo sarebbe durato il dolore era già di per sé un tipo di tortura, non sapere per quanto avrebbero dovuto resistere – era come essere su una barca abbandonata nel mezzo di una violenta tempesta. Sarebbe facile far abbandonare alla gente in desiderio di continuare a vivere.


Durante il momento di silenzio, Roland sentì una mano sulle sue spalle.


“Nei miei anni di disperazione e vissuti da senza tetto, ho visto troppa morte. Ho visto streghe essere trattate come bestie, impiccate, bruciate o torturate sino alla morte, solo per l’intrattenimento della nobiltà. L’unico modo di sopravvivere, per una strega, era vivere lontano dagli altri umani, vivendo in una sorta di clausura. Non so dove sia localizzata la Montagna Santa, ma nei nostri cuori è un paradiso irraggiungibile”. La voce di Usignolo diventò più dolce di quanto lo fosse stata in passato. “Ma Anna è diversa. Oltre all’aiuto che noi sorelle possiamo darle, non ho mai visto nessun altro essere così interessato a una strega come lo siete voi. Il popolo ha bisogno di lei, è stimata e viene trattata come una persona normale… Vostra Altezza, Anna non ha ancora superato la sua maturità, ma ha già trovato la sua Montagna Santa”.


Tuttavia, questo non era il risultato sperato da Roland. Chiuse gli occhi e ricordò il momento in cui si erano conosciuti.


Lei era a piedi nudi ed indossava solamente degli abiti cenciosi. Viveva in una cella, ma non c’era nessun cenno di paura nel suo volto. I suoi occhi somigliavano alla superficie di un lago incontaminato, limpido e calmo.


Era la fiamma, ma non tremolava come una fiamma.


I ricordi iniziarono ad apparire come le immagini in una pellicola di un film.


“Ho soddisfatto la sua curiosità, Signore, dunque potete uccidermi ora?”


“Non ho mai usato il mio potere per ferire qualcuno”.


“Voglio solo stare al vostro fianco, Sua Altezza, niente di più”.


“Il Morso del Demone non mi ucciderà, lo sconfiggerò”.


“Sta sognando? Non ho intenzione di andare da nessuna parte”.


…


Roland dovette frenare la crescita dei propri pensieri e sussurrò: “Starò qui e l’accompagnerò sino all’ultimo istante”.


“Resterò anche io…grazie”.


Dopo cena, quando Nana sentì che Anna avrebbe attraversato il giorno della sua maturità, insistette per rimanere. Roland fece preparare una stanza per lei e suo padre, che l’avrebbe accompagnata durante la notte.


Così, Roland e le due streghe erano seduti ai lati del letto, aspettando silenziosamente l’arrivo della mezzanotte.


Riguardo a Usignolo e Nana, anche loro avrebbero dovuto far fronte al Morso del Demone questo inverno, ma fortunatamente il loro risveglio magico sarebbe stato in giorni differenti. Altrimenti, le tre streghe si sarebbero ritrovate ad affrontare la sofferenza della prova tra la vita e la morte allo stesso tempo. Secondo le stime di Roland, se ciò fosse capitato, non sarebbe riuscito a stare calmo nella stanza.


La città non possedeva un campanile, così, con la sola luce delle candele, il passare del tempo divenne confuso. Un vento gelido soffiò contro la finestra, così, di tanto in tanto, potevano sentire il suo stridulo. Quando Roland sentì una traccia di stanchezza attaccare il proprio cuore, Usignolo improvvisamente disse: “Ѐ iniziato”.


Poté vedere solamente la magia scorrere all’interno del corpo di Anna. La vide iniziare ad agitarsi e la fonte della fiamma verde diventare insolitamente intensa, ma la bianca incandescenza posta nel suo centro diventò nera, mentre tutta l’irascibile magia confluiva verso l’interno. Sembrava venir tirata verso il centro, mentre lottava e rotolava selvaggiamente, ma non serviva a niente.


Roland non poteva vedere quei cambiamenti, ma era ugualmente consapevole che qualcosa stava andando storto.


Le fiamme della candela iniziarono ad agitarsi, sebbene nessun vento stesse soffiando all’interno della stanza. La luce emessa dalle candele si incupì, come se tutte le ombre fossero state inghiottite dalla fiamma e quest’ultima avesse iniziato a cambiare colore – il bagliore rosso-arancio si trasformò in una fiamma verde-giada.


Egli diede un’occhiata alla donna distesa sul letto, ma ella dormiva ancora, senza neanche un minimo cambiamento nel proprio volto, come se niente di tutto questo avesse a che fare con lei.


A quel punto, la fiamma delle candele quasi scomparve – ma la fiamma non si era estinta. Le verdi fiamme erano proprio come cellule fagocitiche, si nutrivano delle fiamme arancioni facendo sprofondare tutto nell’oscurità.


Ma presto, il fuoco si riaccese. Tuttavia, stavolta, la fiamma delle candele tornò di un verde puro. Le tre persone sedute intorno al letto furono sommerse da una luce verde, mentre si guardavano ironicamente negli occhi, ma nessuno di loro riusciva a capire cosa stesse succedendo.


Ciononostante, in quel momento, tutti gli sguardi si rivolsero verso il letto, sentirono Anna gemere.


Quest’ultima aprì lentamente gli occhi.


“Anna…” Roland era sconvolto, si era svegliata?


Anna batté le palpebre più volte, ma poi gli sorrise, tendendo il palmo della sua mano destra in cerca del Principe.


Un ammasso di fuoco verde saltò fuori dal suo palmo, bruciando silenziosamente.


Roland non sapeva perché, ma capiva ciò che voleva Anna. Esitò solo per un istante, ma in seguito inserì lentamente un dito nella fiamma. La prevedibile sensazione di bruciore non arrivò. Invece, fu come essere avvolti dall’acqua tiepida, era delicata e piacevole.






Haru
                                


                                



