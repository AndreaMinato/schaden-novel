---
title: Capitolo 522- Un drastico cambiamento nella Regione Settentrionale
pubDate: 2025-08-07T11:37:50.996Z
tags:
    - rtw
---














"Che cosa!?"






Gridò Calvin Kant, Signore della Città della Notte Perenne e Duca della Regione Settentrionale. Si alzò improvvisamente e fissò il messaggero con disapprovazione, facendo cadere il bicchiere d'acqua dal tavolino. La coppa cadde al pavimento con uno schianto, producendo un suono nitido e chiaro.






"Vostra Grazia, l'ho visto con i miei occhi!" disse il messaggero, abbassando ulteriormente la testa. "Il Re ribelle ha violato le mura di Città del Re in un solo giorno, nemmeno il re in persona è riuscito a scappare, temo che probabilmente ora sia morto."






"Come è potuto accadere?" Mormorò Calvin. "È Città del Re!"






La cinta muraria in pietra blu era alta oltre 54 metri e sorvegliata da migliaia di soldati dotati di catapulte e polvere di neve. Nessuno poteva sfondare le difese di quella città, se non con un esercito di 20 o 30 mila uomini. Anche se il principe Roland avesse avuto un esercito così grande, era comunque difficile credere che potesse conquistare la città in un solo giorno!






"Avevano armi da fuoco invincibili", disse il messaggero con una voce tremante probabilmente causata dalla stanchezza dovuta al viaggio di un'intera notte o dallo shock che aveva sperimentato sul campo di battaglia. "Potevano sparare senza sosta. Le loro armi erano troppo potenti per i cavalieri e persino per l'esercito impazzito del Re. Nessuno poteva fermarli. Tutti quelli che si avvicinarono a loro morirono o sono stati gravemente feriti... Rispetto alle loro armi da fuoco i fucili a pietra focaia del Re erano economici, inutili bastoni di ferro.”






La mente di Calvin era vuota. Il suo intero mondo è stato capovolto: sentiva che era tutto finito.






Aveva ricevuto un ordine da Timothy, che aveva richiesto di inviare un esercito per sostenere la Città del Re. Come nuovo Duca della Regione Settentrionale, doveva seguire l'ordine del re e dopo una discussione, aveva radunato un esercito di 2.500 scegliendo soldati delle truppe dei Bianco Spino,  dei Testa di Cavallo, dei Lista, delle Volpi delle Nevi e della sua stessa famiglia. Aveva pianificato di far partire l'esercito dopo che la neve si fosse sciolta e così che sarebbe giunto a Città del Re due o tre settimane dopo aver ricevuto l'ordine. Non avrebbe mai immaginato che l'esercito avrebbe mancato la guerra a Città del Re, in quanto una guerra d'assedio di solito richiedeva mesi.






L'esercito era composto per lo più di mercenari e cittadini. Non c'erano molti cavalieri o servi perché la stagione delle arature stava per iniziare. In ogni caso, non importa che tipo di esercito avrebbe mandato, aveva già fatto qualcosa che il Re ribelle avrebbe considerato atto di ribellione. Temeva che i suoi giorni di gloria sarebbero finiti molto presto.






"Edith!" Calvin improvvisamente pensò alla sua brillante figlia. "Forse lei saprà pensare a qualcosa per salvarci."






"Vai! Porta mia figlia maggiore nella mia stanza!" gridò a una guardia al suo fianco.






Ben presto Edith entrò nello studio, indossando abiti aderenti e portando una spada da allenamento. Aveva i capelli raccolti in una crocchia e il suo naso era punteggiato di piccole gocce di sudore. Si era esercitata con la sua spada come al solito e ora sembrava leggermente scontenta. "Ti ho chiesto di non disturbarmi mentre pratico."






"So che ho promesso, ma siamo in grossi guai!" Calvin ripeté con urgenza ciò che il messaggero gli aveva detto e le chiese: "Cosa dovremmo fare?"






Guardò sua figlia, desideroso di sentire una soluzione. Edith Kant, la perla più brillante della regione settentrionale, non era solo una bellezza, ma anche un politico e uno stratega di talento naturale. Aveva contribuito notevolmente al successo del padre che stava passando da Conte a Duca della Regione Settentrionale e persino i figli della Famiglia Kant erano stati messi in ombra da lei.






Fu sorpresa di sentire che il Principe Roland aveva conquistato la Città di Re in un solo giorno, ma si riprese rapidamente e disse calmo: "Ora capisci perché non ero d'accordo a sposare Timothy?"






Calvin fissò sorpreso e chiese, "Sapevi che sarebbe finito così?" Timothy era rimasto nella Regione Settentrionale dopo aver sconfitto il ribelle Duca Ise e come molti altri uomini, aveva messo gli occhi sulla Perla della Regione Settentrionale. Ma lei abilmente rifiutò il messaggero che le aveva mandato. Suo padre era confuso e l'aveva persino incolpata di aver rifiutato il re, dal momento che se avesse sposato Timothy e fosse diventata la regina, come molte ragazze sognano, lo status della famiglia Kant sarebbe stato ulteriormente assicurato.






"Intendi che la sua città sarebbe stata occupata in un solo giorno? No, questo non me l'aspettavo." Edith si sciolse la fascia per i capelli per lasciarle i lunghi capelli verdi. "Ho solo sentito che non era la persona giusta."






"Non è la persona giusta ... Chi è la persona giusta è per te? Sebbene il suo regno si sia rivelato piuttosto breve, a quel tempo era ancora il Re del Regno di Graycastle!" Calvin si lamentò in cuore suo, ma non disse questi pensieri a voce alta a sua figlia. Aveva deciso di passare il suo titolo di Duca a Edith, il che credeva avrebbe portato un futuro più luminoso alla famiglia, se confrontato con i suoi due fratelli, se si fosse rifiutata di sposare qualcuno.






"Ad ogni modo," Edith si chinò per raccogliere alcuni frammenti della tazza di porcellana. "Primo, devi ordinare all'esercito di ritirarsi."






"Ma sono stati fuori per quattro giorni e non ho idea di quale percorso abbiano preso. Temo che sia troppo tardi."






"Questo non è un problema", aveva disposto i cocci della tazza in modo che rappresentassero i tre luoghi, poi disse "Puoi mandare qualcuno a Città di Valleprofonda oggi. Se parte ora da qui, arriverà in città ora di sera, domani potrà prendere una barca per Città del Re, raggiungendola almeno un giorno prima dell'esercito. Non importa quale direzione abbia preso l'esercito, finirà sulla strada principale che porta alla porta nord della Città, quindi se il messaggero camminerà nella direzione opposta all'esercito, li incontrerà fermandoli nei sobborghi di Città del Re."






"Ho capito." Il Duca si diede dei colpetti alla testa e pensò: "Avrei dovuto pensare a questa soluzione, la notizia è stata troppo improvvisa e sorprendente per farmi reagire con calma e rapidità". Disse: "Ora scriverò una lettera! No, spedirò una guardia con il mio pegno per consegnare il comando! Guardia!"






Una guardia venne a ricevere l'ordine e poi se ne andò rapidamente. Edith disse lentamente: "Padre, pensi che potremmo sostenere un attacco del Principe Roland?"






Un brivido attraversò Calvin. Sapeva che il muro esterno di Città del Re, che era due volte più robusto di quello della sua Città della Notte Perenne, non sarebbe potuto resistere a lungo all’attacco delle potenti armi da fuoco di Roland. Rispose, "Non penso che potremmo."






"Quindi, non basta ritirare l'esercito." Lei scrollò le spalle e aggiunse: "Non dimenticare che è stato Timothy a renderti un Duca. È naturale che il Principe Roland ci consideri suoi nemici ed è solo una questione di tempo perché ci distrugga. Bisogna essere più proattivi. "






“Vuoi dire che dovrei inchinarmi al Principe Roland?" Calvin esitò. "Ma perché dovrebbe fidarsi di me? "






"Mostra la tua sincerità," disse dolcemente Edith. "La maggior parte dei nobili che sentiranno la notizia sarà intimidita dalla travolgente vittoria del Principe Roland su Timothy e non saremo in grado di combattere all'unisono contro di lui. Detto questo, dovremmo arrenderci il più presto possibile. Sono sicura che non sono l'unica a pensarla in questo modo, quindi dobbiamo mostrare sincerità grande abbastanza da impressionarlo ".






"Ma come?"






Prima che Calvin potesse capire cosa intendesse, Edith estrasse la sua spada da allenamento in legno e fracassò due dei pezzi rotti della tazza d'acqua con un sorriso.






"Penso che la Famiglia Biancospino e la Famiglia Lista potrebbero essere due grandi regali... cosa ne pensi, padre?"






Erre






 Erialis Trovo molto carino che il nostro Er Mu ci descriva quello che sta succedendo in giro per il regno, certo ci introduce anche personaggi interessanti..Al di là della storia dello scontro sinceramente personalmente preferisco queste più legate alle conseguenze o scene di vita quotidiana. Tuttavia spero che a breve ci regali qualche altra descrizione poetica come quella del mare rosso. A voi cosa piace di più della nostra novel?10 
                                


                                



