---
title: Capitolo 525- Ritorno a Città del Re
pubDate: 2025-08-07T11:37:50.996Z
tags:
    - rtw
---










"Città del Re! Dopo un anno e mezzo, sono finalmente tornato!"


Il cuore di Barov ebbe un fremito mentre guardava il ciano (1) muro di pietra farsi pian piano più vicino e più chiaro.


In effetti, era stato emozionato sin da quando aveva ricevuto gli ordini del Principe. Il Principe Roland aveva sconfitto Timothy senza intoppi e in modo semplice: come previsto. Ciò aveva dimostrato ancora una volta che nessuno era in grado di resistere all'esercito del Signore della Regione Occidentale.


Certo, ormai era alquanto inopportuno riferirsi a Roland come "il Signore della Regione Occidentale ".


In quel momento era l'unico figlio sopravvissuto del Re Wimbledon III, e di conseguenza l'erede della stirpe e il legittimo erede della famiglia reale.


Gli ostacoli alla sua ascesa erano stati completamente spazzati via.


Era una questione di tempo prima che Roland fosse incoronato Re.


Quanto a Barov, sarebbe presto diventato il Primo Ministro, secondo solo al re. Quel pensiero gioioso lo fece immergere nei suoi sogni. "Quando quei miei 'vecchi amici', che sono così preoccupati per me, vedranno che ho raggiunto una posizione che non possono neanche sognare, come si sentiranno? Scioccati? Gelosi? Invidiosi? O digrigneranno i denti facendo un sorriso finto e cercando di farmi piacere?" Quei pensieri gli diedero un immenso piacere. Sarebbe ancora meglio se la sua vecchia mentore, la tesoriera Lauren Moore, potesse assistere alla scena della sua promozione.


...


Lentamente la barca di cemento attraccò al molo nella periferia della città. Barov attraversò il ponte insieme a Kyle Sichi e altri compagni. Sotto la protezione del Primo Esercito, percorsero le strade familiari e entrarono nel Palazzo della città interna.


Il Palazzo delle Torri Gemelle era ancora maestoso come lo ricordava. In passato, poteva solo guardarlo da lontano in una piccola stanza del municipio. Questa volta, invece, poteva entrare audacemente a Palazzo.


Fu condotto direttamente allo studio, dove incontrò di nuovo Roland Wimbledon.


In uno stato di eccitazione, si mise su un ginocchio e lo salutò: "Vostra Maestà, Il Regno di Graycastle è ora tuo!"


"In realtà, non ancora, la Regione Orientale e La Regione Settentrionale restano sotto il controllo di Timothy". Roland rise. "Alzati, c'è molto di cui dobbiamo parlare".


Secondo Barov, Roland sembrava e si comportava esattamente come prima. Aveva parlato con il suo solito tono calmo ed era stato cordiale e amichevole. Sembrava che non fosse affatto toccato dalla sua imminente incoronazione. Di conseguenza, l'atteggiamento di Barov si fece ancora più rispettoso. Si alzò lentamente, rimosse la polvere dai pantaloni e rispose: "Sì, Vostra Maestà".


"La nostra priorità al momento è quella di mantenere il controllo su Città del Re, lo avevo specificato nella lettera". Roland versò una tazza di tè caldo e la mise di fronte a Barov. "Hai abbozzato un piano iniziale?"


Frettolosamente Barov accettò la tazza di tè. "Non sarà difficile mantenere l'ordine che già esiste. Vostra Maestà, che ne dice di lasciarmi gestire i nobili inferiori? Sapranno cosa gli farà del bene e cosa no. Inoltre, ho portato più di 10 dei miei apprendisti più promettenti da Città di Confine. Alcuni sono esperti nel mondo degli affari e altri nell'amministrazione fiscale. Anche quando non sarò nei paraggi, i miei studenti si assicureranno che quei nobili non rubino o facciano scherzi”. Fece una pausa prima di aggiungere: “Ma, Vostra Maestà, spero che assegnerete i soldati del Primo Esercito rimasti a occuparsi della loro supervisione. Senza la forza militare come assicurazione, il controllo da solo potrebbe non avere l'effetto sperato".


Roland sembrava un po' sorpreso. "Non intendi rimanere a Città del Re?"


"Certo che no, Vostra Maestà" rispose Barov senza la minima esitazione. "I problemi governativi di Città di Neverwinter sono molto più complessi e importanti, quindi non posso stare via per troppo tempo e sarebbe troppo faticoso per voi solo andare a gestire questi problemi. Per favore, Vostra Maestà, permettetemi di continuare a gestire per voi il Municipio della Città di Neverwinter. Mi si adatta bene il ruolo di vostro servitore".






Barov ci aveva pensato molto attentamente. Sua Maestà aveva confermato che la Città di Neverwinter sarebbe diventata la nuova capitale del Regno di Graycastle, e quindi, era solo una questione di tempo prima che superasse l’attuale capitale. Allo stato attuale, la popolazione e il potenziale di sviluppo della precedente avevano già superato Città del Re e, dopo il lancio del nuovo gruppo di programmi di reclutamento, la sua portata sarebbe indiscutibilmente maggiore di qualsiasi altra città all'interno dei Quattro Regni. Naturalmente, avrebbe ascoltato i pianti e le lamentele dei suoi "vecchi amici" se fosse rimasto a Città del Re, ma con il passare del tempo si sarebbe inevitabilmente annoiato e stancato di loro. Inoltre, i suddetti pianti e lamenti non potevano dargli più autorità e influenza e, al contrario, lo avrebbero gradualmente allontanato dal centro di potere. Sapeva che era solo apparendo regolarmente di fronte a Sua Maestà Roland che sarebbe stato in grado di lasciare un forte ricordo di sè.


Roland osservò divertito Barov a lungo, finché quest'ultimo non abbassò la testa con la coscienza sporca. Quindi, Roland acconsentì. "Va bene, ma la mia condizione è che il cambio dei funzionari del Municipio non debba far cadere nel caos Città di Re. Dovresti sapere che ogni singola persona in questa città è importante per me".


...


Successivamente, Sua Maestà si informò dei dettagli della situazione dei progetti minerari e agricoli nell’area di Longsong. Prestò particolare attenzione a questo punto. Barov conosceva già gli interessi di Roland e quindi aveva ottenuto informazioni sui progetti agricoli da Petrov. Rispose tranquillamente ad ogni domanda, così che Roland annuiva continuamente in accordo.


Il pomeriggio passò velocemente. Dopo aver fatto l’ultima domanda, Roland gli diede una pacca sulla spalla per mostrare il suo apprezzamento. "Hai fatto bene, non dovrò preoccuparmi quando sarò fuori a guidare l'esercito in battaglia. Vai a cenare. Discuteremo i piani di sviluppo dell’area Longsong domani".


"Sì ..." Barov esitò per un momento. Aveva notato che nonostante le tante domande, Roland non aveva menzionato la sua incoronazione. "Vostra Maestà, posso sapere quando intendete essere incoronato ufficialmente e proclamato Re?


"Non ci sono ancora progetti al riguardo" rispose tranquillo Roland.


"Che cosa?" Il Capo del Municipio non poteva credere alle proprie orecchie. "Queste cose dovrebbero essere sistemate il prima possibile! Con essa, il tuo prestigio aumenterà enormemente, e il cuore della gente si unirà come una sola persona. Non ci sono degli svantaggi. Perché non ..."


"Ci vuole troppo tempo" lo interruppe Roland, poi si alzò, andò alla finestra e guardò la magnifica città sotto la luce del tramonto. "Ho chiesto all'ufficiale della cerimonia, dice che un'incoronazione completa richiederà molti mesi di preparazione, oltre alla corona d'oro e lo scettro di gemme, le lettere di invito devono essere inviate alla Chiesa e agli altri tre regni. Può iniziare solo dopo che tutti i loro emissari sono arrivati, anche se escludiamo la Città Santa di Hermes, il Regno dell’Eterno Inverno e di Wolfheart, ci vorrà comunque più di un mese per contattare Regno dell’Alba. Tutto ciò ci causerebbe dei ritardi nei nostri piani della seconda metà dell'offensiva primaverile".


"Vostra Maestà, puoi semplificare questo processo ..."


"Ciò ridurrebbe il prestigio dell'incoronazione, così che potrebbe persino avere un effetto negativo". Roland scrollò le spalle declinando l'idea di Barov. "Anche Timothy presta attenzione a questo processo, non posso sembrare più ansioso e più economico di lui, ma il mio ambasciatore per il Regno dell’Alba partirà a breve e lo informerà. Quando avremo una risposta formale da loro, non sarà troppo tardi per considerare questa questione".


******************


Dopo che Barov si congedò, Roland poté finalmente tirare un sospiro di sollievo.


C'era un'altra ragione a cui non aveva fatto cenno. Era il profondo e diffuso concetto del "Concentrarsi sull'accumulare i grani, mentre si diventa lentamente re", in altre parole, "Diventa ricco in silenzio". Al momento, occupava solo la Regione Occidentale, che non era nemmeno un terzo dell'area di terra occupata da Timothy quando era Re. Era meglio essere modesti prima dell’attacco ufficiale della Chiesa sul Regno dell’Alba, e sarebbe stato problematico se Hermes lo avesse reso l'obiettivo principale. Sebbene non avesse più paura di scoprirsi con la Chiesa, non voleva attirare le ire su di sè (2)  a nome degli altri.


Poco dopo, Roland convocò Kyle Sichi nel suo studio.


Sperava che il suo capo alchimista avesse già pensato a un modo per intimidire il laboratorio di alchimisti di Città del Re.


Thea 


 Erialis ( 1 ) Vi starete sicuramente chiedendo perchè inserisco questa nota, beh perchè conosco alcune persone che non sanno bene che colore sia il ciano inoltre si dice che i maschietti conoscano al massimo 16 colori, (ovviamente so che non è vero) ma comunque era carino metterlo.


( 2) Questa nota deriva dal termine usato in inglese: aggro. Dato che in italiano esiste una corrispondente lo traduciamo per evitare confusione a chi non conosce o non ama i giochi online. Quindi la frase era: non voleva aggrare su di sè . Detto questo eccovi un bellissimo glossario dei giochi MMPRPG.


 




                                


                                



