---
title: Capitolo 526- Il Laboratorio Alchemico
pubDate: 2025-08-07T11:37:50.996Z
tags:
    - rtw
---














La sala di raffinazione situata ad est della città era il luogo preferito da Retnin.






Era un luogo sempre pieno di vitalità, spesso pieno di studenti e apprendisti che spostavano continuamente i materiali avanti e indietro. Si vedeva il vapore sorgere da vari vasi e percepire gli odori dello zolfo e dell'acqua acida. Occasionalmente, poteva sentire urti di vetri rotti, di solito accompagnati da forti rimproveri da parte degli alchimisti.






Anche se due anni prima era stato promosso a uno dei tre principali alchimisti e aveva una sua stanza alchemica, preferiva cercare l’ispirazione nell’affollata e frenetica sala di raffinazione. Proprio come la sala di raffinazione, dove persone di vario genere si riunivano e si mescolavano, l'alchimia era un processo di commistione di varie materie. Tuttavia, solo poche di queste, come il vetro di cristallo e la polvere di neve, erano riusciti a distinguersi dall'ordinario e a brillare sulle miscele fangose.






Il fascino dell'alchimia risiedeva nel processo di raffinazione, in cui quella sabbia bianca grigiastra e i carboncini neri potevano trasformarsi in un tale splendore che nessuno aveva mai previsto. Lo stesso valeva per le persone. Il Laboratorio degli alchimisti accettava ogni anno un gran numero di nuovi apprendisti, ma solo pochissimi di loro alla fine si distinguevano dagli altri e diventavano alchimisti di primordine. Retnin era uno di quei pochissimi. Gli ci erano voluti 34 anni per passare da apprendista a capo. Anche se ora aveva quasi 50 anni, con un piede nella tomba, si sentiva soddisfatto della sua vita, per aver imparato l'estetica tramandata dai saggi.






L'unica cosa che gli provocava sconforto era la recente serie di incidenti a Città del Re.






Il più grande ribaltamento era stato il cambiamento del Re. Dopo che il Principe Roland aveva impiccato Timothy, era indubbiamente diventato il successore del Re. La notizia non avrebbe dovuto avere nulla a che fare con il Laboratorio Alchemico. Loro erano responsabili della produzione alchemica, chiunque fosse il Re. Tuttavia, non era sicuro che potessero rimanerne fuori una volta che il Principe Roland avesse scoperto che avevano fornito a Timothy la polvere da neve come materiale bellico.






A Città del Re si era gradualmente ristabilita la pace. Tuttavia, il fatto che il Principe avesse visitato la Stazione Astrologica invece del Laboratorio Alchemico creava in Retnin un senso di inquietudine.






"Sei ancora preoccupato per l'Associazione Astrologia?" Chiese una voce al suo fianco: "Non è da te startene seduto con lo sguardo assente e le sopracciglia aggrottate".






A giudicare dal modo di parlare poco formale, Retnin sapeva che doveva essere un altro capo alchimista. Si voltò e si trovò accanto Rayleigh, i cui capelli erano grigi come i suoi. "Cosa pensi che Sua Altezza stia mai progettando?"






“Pensa che quei tipi che pensano solo alle stelle stiano sprecando soldi. A cos'altro può pensare?” disse Rayleigh senza pensarci toppo; "E' un peccato che non si sia attenuto alla sua opinione. Quei ragazzi non dovrebbero essere incoronati come saggi, comunque. Avrebbero dovuto essere licenziati molto tempo fa."






Come le due maggiori accademie del Regno, il Laboratorio Alchemico aveva reclutato spie per raccogliere informazioni sull'Associazione Astrologia. L'Alchimista Workshop conosceva in qualche modo lo scopo della visita di Roland alla Stazione degli Astrologi, ma non sapeva esattamente cosa il capo astrologo avesse detto in segreto al Principe Roland per fargli cambiare idea sulla chiusura della Stazione Astrologica.






“Temi che anche il laboratorio degli alchimisti venga chiuso?”, diede una pacca sulla spalla a Retnin: "Non dimenticare il profitto che portiamo a Città de Re! Una volta che il limite nella produzione di vetro di cristallo e profumo aumenterà, guadagneremo tanti ori da riempire l'intera camera da letto del Principe. Come può resistere a un affare così lucrativo e chiudere l'officina?"






"Ma abbiamo prodotto polvere da neve per Timothy."






"E allora? Potevamo forse disobbedire agli ordini del Re?" disse Rayleigh, "Qualsiasi persona ragionevole dovrebbe sapere che non è colpa nostra. Inoltre, ha anche prodotto carichi di armi alimentate dalla polvere da neve. Scommetto che deve aver ottenuto la formula Boer, il traditore. In questa luce, abbiamo effettivamente contribuito alla sua vittoria. Forse ci ricompenserà addirittura se consegnamo la formula avanzata".






"Speriamo." Retnin annuì, si sentì un po' sollevato. Come aveva detto Rayleigh, il Laboratorio Alchemico era la più grande organizzazione che produceva oro. Il Principe poteva essere stato trattenuto altre faccende e quindi non era riuscito a visitarli subito dopo la guerra.






Proprio quando Retnin stava per istruire un gruppo di alchimisti, uno studente si precipitò nella sala. "Signor Capo Alchimista, Sua Maestà è qui!"






"Cosa? Dove?”






Sentendo l'esclamazione di Retnin, tutti nella sala fecero silenzio, e guardarono lo studente.






“Sopra il cortile, in aria.” Lo studente deglutì sonoramente: "Sua Maestà è sceso dal cielo!".






Retnin e Rayleigh si scambiarono uno sguardo attonito: "Portate qui il capo alchimista Archer. Tutti gli altri, seguitemi a salutare Sua Maestà."






"Sì, Signore!"






...






Un gigantesco pallone che copriva quasi metà del cielo fluttuava nell'aria all'esterno del Laboratorio. Soldati con armi a polvere da sparo circondavano il cortile. Dopo aver perquisito a fondo l'Associazione, assicurandosi che fosse sicura, il pallone iniziò lentamente ad atterrare.






"Questo deve essere il mezzo di trasporto che il Principe usava per visitare la Stazione Astrologica con le streghe", sussurrò Rayleigh all'orecchio di Retnin, "Non mi aspettavo che potesse davvero far volare una persona".






“In ogni modo, è qui.” Retnin si sentiva sollevato. Afferrò Rayleigh per la spalla e gli disse: "Non importa come ci rivolgiamo a lui in privato, ma devi portare i tuoi rispetti in un incontro ufficiale. E' il Re del Regno di Graycastle, anche se non è stata fatta una cerimonia. Sii serio".






"Non preoccuparti.” Rayleigh lo rassicurò con un sorriso. “So come ci si comporta.”






Dopo che il cesto atterrò, un uomo raggiante dai capelli grigi si avvicinò a loro sotto la protezione delle guardie. Non portava cappelli, non era agghindato, e non teneva in mano alcuno scettro. Non era così meraviglioso come si diceva, eppure ogni singolo gesto del Principe era maestoso e dignitoso. Accanto a lui c'era un uomo anziano che a Retnin sembrava sorprendentemente familiare.






“Sua Maestà, benvenuto al Laboratorio Alchemico”. I tre principali alchimisti si inchinarono, seguiti da tutti gli altri alchimisti.






Roland sorrise: "Mio padre parlava spesso di te quando ero ancora a Città del Re. Diceva che sia il vetro di cristallo che il profumo sono prodotti alchemici molto popolari, venduti anche alle isole del Fiordo. Questi prodotti hanno portato grandi profitti al Palazzo. Così, dopo che mio padre mi ha mandato a Città di Confine, io stesso vi ho costruito un'officina alchemica".






"Pft-" Rayleigh quasi scoppiò ridendo nel sentire queste parole, mentre Retnin si trattenne e riuscì a nascondere il suo divertimento: "Non dev'essere stato facile, Vostra Maestà. Ogni officina alchemica richiede una grande quantità di ori reali per funzionare."






"Davvero? Ma non ho investito molto. Sai quanto sono carenti le risorse a Città di Confine. All'inizio, potevo fare gli esperimenti solo per pochi capannoni di legno. Ma ora sono in grado di produrre vari prodotti, tra cui il vetro e i profumi", continuò Roland, "Mi chiedo dove vadano effettivamente quei reali d'oro".






"Vostra Maestà, cosa..... cosa intendete dire?" Il cuore di Retnin sussultò.






"Questo è il mio capo alchimista, il signor Kyle Sichi", rispose Roland, indicando l'anziano accanto a lui: "Esaminerà e valuterà i vostri prodotti. Se non ci sono state innovazioni negli ultimi anni, potrei anche chiudere il Laboratorio Alchemico. Dopo tutto, Città del Re è stata appena devastata da una guerra, e credo che per la ricostruzione siano necessarie tonnellate di ori reali".






Gli alchimisti rimasero indignati dal commento del Principe.






“Sua Maestà, non posso accettarlo!” Rayleigh era così arrabbiato da non riuscire a trattenersi, e si fece avanti per fermarlo.










Merges
                                


                                



