---
title: Capitolo 528- Trasformare le pietre in oro
pubDate: 2025-08-07T11:37:50.997Z
tags:
    - rtw
---






 






“Possibile che… abbia estratto correttamente la Pietra Filosofale?” Chiese Archer con voce tremante.






Improvvisamente nella sala cadde un silenzio assoluto al punto che si sarebbe potuto sentire uno spillo cadere… Forse perché tutti volevano sentire la risposta.






La Pietra Filosofale rappresentava il culmine dell’Alchimia e, secondo le voci, era capace di trasformare qualsiasi cosa. Era per questa pietra che l’Alchimia veniva chiamata l’arte della filosofia. Se usata come solvente, poteva trasformare un metallo generico, o il piombo, in oro, creando così una ricchezza illimitata; era anche l’origine della frase “Trasformare le pietre in oro”. (1)






“Una pietra in grado di trasformare tutto… quella era solo l’invenzione di un antico alchimista pigro,” Kyle agitò la mano e disse: “E quel che sto per mostrarvi è il mistero del mondo.”






Tirò fuori dalla sua borsa uno strano tubo fatta di vetro di cristallo e la mostrò agli alchimisti.






Tutti, compreso Retnin, allungarono il collo per dare un’occhiata. Il tubo aveva lo spessore di due dita e alle due estremità era sigillata. Conteneva della polvere marroncina opaca che, a prima vista, dava l’impressione di essere della terra secca. Era difficile indovinare come quella polvere fosse potuta andare all’interno del tubo.






Kyle chiese un bicchiere d’acqua pura prima di prendere una pietra di un certo allume (2) verde dal tavolo ed usarla per distruggere una delle estremità del tubo che si frantumò in mille pezzi.






Questo suo gesto provocò non poco scalpore tra la folla riunita.






Anche Retnin rimase molto turbato; il colore immacolato e trasparente dimostrava che il tubo fosse ovviamente fatto di cristallo di prima qualità, il che doveva aver richiesto all’artigiano un grande sforzo per ottenere una tale forma simmetrica. Eppure Kyle lo aveva semplicemente ridotto in mille pezzi. Tuttavia realizzò che il Principe Roland non stava mentendo quando aveva dichiarato che nel suo territorio era stato sviluppato il cristallo, dal momento che il Laboratorio di Alchimia di Città del Re non avrebbe potuto sicuramente produrre questo strano tipo di contenitore.






L’acqua gli fu rapidamente fornita e Kyle gli versò all’interno la polvere; gradualmente il colore dell’acqua cambiò assumendo una tonalità giallo-verde e la polvere scomparve.






“Qui avete delle barre di piombo?” Chiese voltandosi. “Datemene due della miglior qualità.”






“Un attimo!” Disse Rayleigh, “Dal momento che è una reazione alchemica, non dovrebbe importare chi la conduce. Ho visto molti artisti di strada bravi a fingere e trasformare i Bronzi Reali in Ori Reali di fronte alla folla… non sto mettendo in dubbio quel che dici ma è meglio essere prudenti in queste occasioni.” Guardò verso i due altri Capi e disse: “Voi che ne pensate?”






“Credo che tu abbia ragione,” Rispose brevemente Archer.






Retnin esitò. Era ovvio che Rayleigh fosse riluttante e il paragonare Kyle ad un artista di strada era stato inoltre davvero irrispettoso. Tuttavia in queste situazioni doveva supportate il Laboratorio di Alchimia. “Anche… anche io sono d’accordo.”






Si aspettava che il Capo Alchimista di Città di Confine andasse su tutte le furie. Invece Kyle Sichi fece semplicemente un sorriso e disse: “Certamente, non vi è alcuna differenza se l’ultimo passaggio è condotto da un alchimista o un apprendista. Come ho già detto, l’essenza dell’alchimia è semplice, metodica e lineare. Chi vuole farlo?”






“Lo farò io.” Retnin era così eccitato che non osò guardare Kyle, ma non riuscì a resistere alla sua curiosità di apprendere l’arte del trasformare la pietra in oro. “Questo liquido giallo-verde può veramente trasformare il piombo in oro?”






L’apprendista fornì velocemente i materiali necessari: delle bacchette di piombo lavorate, di colore verde e bianco, solitamente conservate in una scatola di legno foderata con il cotone. Erano le migliori dell’inventario. Retnin ne prese una e la mise con attenzione all’interno del contenitore di vetro. Con sua sorpresa, vide una tinta dorata apparire sulla superficie della barra di piombo!






Poteva sentire le sue mani tremare senza controllo.






“Guardate! Sembra come se qualcosa stia crescendo dalla barretta!”






“È d’oro… Oh Dio, è oro!”






“È oro quello?”






“Potrebbe essere anche rame!”






Dietro Retnin le voci degli alchimisti che discutevano si alzavano sempre di più. Retnin si voltò e realizzò che tutti gli alchimisti e gli studenti stavano fissando intensamente con gli occhi spalancati i cambiamenti avvenuti nel contenitore di vetro posto sul lungo tavolo. Sembravano sorpresi e poco convinti. Nel frattempo, Archer appariva perso e confuso.






In quel momento si sentiva allo stesso modo… “Forse Kyle ha ragione: l’Alchimia è veramente costante, completamente semplice e concisa ed ogni concetto caotico auto-assunto è semplicemente dovuto a degli errori commessi.”






In quel caso, a cosa erano serviti allora tutti quei decenni di studi?






Quando la barretta di piombo venne sollevata dal bicchiere d’acqua, c’era già un filamento che fioriva dalla superficie, simile al corallo.






“Questo è tutto… rame!” Rayleigh si stava mordendo le labbra e stava urlando nell’ultimo disperato tentativo di smentirlo: “È impossibile che tu conosca il modo di trasformare la pietra in oro! Non ha senso! Altrimenti avresti comprato l’intero Regno di Graycastle con gli Ori Reali invece che diventare il semplice Capo Alchimista di una piccola città!”






“Ho scelto questa strada non per gli Ori Reali, ma per capire il Mondo.” La voce di Kyle sembrava provenire da lontano. “Se non ci credi, puoi sempre esaminarlo… credo che, essendo il Capo del Laboratorio di Città del Re, sappia benissimo la differenza tra rame ed oro, no?”






Tuttavia, non vi fu alcuna obiezione dopo la verifica: un pezzo di filo d’oro fu tagliato, messo su un piatto e cotto nel fuoco. Si fuse velocemente indicando che si trattasse veramente di oro. Ovviamente non era rame dal momento che quest’ultimo, a temperature elevate, si sarebbe scurito e sarebbe diventato una brutta massa solida, mentre il metallo fuso sul piatto era luminoso e dorato come il sole nel cielo.






L’oro autentico non ha paura del fuoco.






Era davvero oro.






La sala fremeva già per l’eccitazione.






“La formula alchemica per trasformare la pietra in oro esiste!”






“Signor Kyle, che simbolo ha appena annotato sul foglio?” Faceva parte di una formula di alto livello?


 


“Per l’esattezza, da dove ha appreso tutte queste conoscenze?”






“Signore Capo, accetta ancora qualche studente? Sono disposto ad iniziare come apprendista!”






Kyle Sichi allungò le braccia per far smettere le urla di tifo. “Ascoltate, tutto ciò che avete visto oggi viene da una materia ancora più antica. Non solo questa materia comprende tutte le formule dell’Alchimia, ma rivela anche i misteri del mondo! Da questa puoi anche prevedere quelle formule che non hai mai visto prima e trasformare le pietre in oro non fa eccezione! Potrei insegnarvi tutto questo, purché mi seguiate nella Regione Occidentale!”






“Nella Regione Occidentale?” Retnin si irrigidì e guardò Roland Wimbledon, Sua Maestà, che stava seduto di lato con un sorriso… “È questo il vero motivo per cui sono qui? Tuttavia, era troppo tardi per lui per realizzare quanto potesse essere stata efficace quella mossa. L’entusiasmo nel vedere la trasformazione era andato completamente fuori controllo. Chi non avrebbe voluto lavorare per l’Associazione se fosse stato in grado di padroneggiare l’arte del trasformare la pietra in oro? Forse, nessuno degli alchimisti nella sala sarebbe rimasto e il centenario Laboratorio di Città del Re si sarebbe sbriciolato in un giorno.






Retnin notò che Kyle lo stava lentamente raggiungendo.






“Ricordi ancora l’apprendista che voleva preparare la soluzione dell’oro fuso 27 anni fa?” Si sporse in avanti e sussurrò: “Dopo aver fallito il test due volte, gli hai tolto i suoi soldi e gli hai vietato di oltrepassare la porta del Laboratorio… In realtà il fallimento fu principalmente dovuto a una mancanza di concentrazione di acido che avrebbe dovuto essere stato fornito da te.”






“Eri tu l’apprendista da me revisionato…” Disse Retnin sconvolto: i frammenti nella sua memoria si stavano sovrapponendo alla figura che aveva davanti.






“Esatto.” Kyle annuì. “Sto solo reclamando ciò che merito.”






…






Raccomando un libro intitolato “Il Nobile Re Cattivo”, il cui autore è Kaihuang; il titolo potrebbe essere leggermente spiritoso, ma il contenuto vale veramente la pena di leggerlo, per favore dategli un’occhiata se siete interessati!










Aki


















 Erialis  (1) In inglese, l’espressione “Turning stone into gold”, da me in questo caso tradotta letteralmente, corrisponde alla metafora italiana: “Avere il Tocco di Re Mida”. È un modo di dire che indica qualcuno che ha molta fortuna o che riesce a far diventare favorevole una situazione in precedenza non buona. Nella metafora italiana si fa riferimento alla storia di Re Mida che trasformava in oro tutto ciò che toccava. Nell’espressione inglese, invece, si fa riferimento a ciò che in passato si pensava potesse fare la pietra filosofale.


( 2) Allume: con questo termine ci si riferisce ad una famiglia dei sali. L'allume fin dall'antichità era noto per le sue proprietà astringenti ed era usato come mordente (permetteva il fissaggio del pigmento) per tingere la lana, imbalsamare i corpi e rendere ignifugo il legno. Plinio il Vecchio nella sua Naturalis Historia descrisse varie sostanze chiamate allume reperibili ovviamente in natura. Sostanze comunque molto diverse fra loro per aspetto e provenienza infatti alcune venivano dall'Egitto, altre dalla Sardegna, Spagna , Grecia etc..


L'allume viene menzionato anche in molti testi antichi e medioevali riguardanti l'alchimia. Il Papiro X di Leda lo cita spesso e studi archeologici hanno confermato che era molto usato fin dall'antichità in tutto il Mediterraneo.


Anche oggi viene usato ad esempio nei cosmetici come cura della pelle privo di profumo, privo di alcol, di coloranti e di allergeni, è adatto perciò anche alle pelli più sensibili e delicate, che si può usare anche dopo la depilazione e la rasatura per lenire e rinfrescare la pelle oltreché (grazie alle sue proprietà emostatiche) per sanare taglietti e piccole ferite. 




                                


                                



