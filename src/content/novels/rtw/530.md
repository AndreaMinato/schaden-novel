---
title: Capitolo 530- Le Preoccupazioni di Lotus
pubDate: 2025-08-07T11:37:50.997Z
tags:
    - rtw
---














La superficie del vasto oceano riacquistò la sua vecchia tonalità di azzurro. La Bellezza Affascinante navigava in avanti, cavalcando il vento e le onde. Lo scafo andava su e giù sulle onde scintillanti, scricchiolando ritmicamente.


“Spiegate tutte le vele! Ragazzi, muovetevi!” Gridò Jack Occhio Solo, “Oggi arriveremo alla Spiaggia Poco Profonda.”


I marinai sull’albero maestro stavano cantando un canto di lavoro e tirando la fune di juta spessa tre dita, liberando la vela un po’ alla volta. Con il continuo mutamento del tempo per mare, avevano dovuto ripetere tale rilascio e arrotolamento parecchie volte al giorno. Lotus osservava i marinai, flessibili come scimmie, arrampicarsi avanti e indietro sopra la sua testa.


“Così fastidioso”. Il vecchio capitano si diresse verso le streghe e disse: “Sarebbe stato molto più semplice se avessi avuto una barca come quelle che si trovano nella Baia della Luna Crescente, che possono navigare senza vele. Di nuovo, come si chiama quell’affare?”


“Battello a vapore” disse Lotus, innalzando le sue sopracciglia. “È stato fatto da Sua Altezza, il Principe Roland in persona.”


“Perché non chiedi a Sua Altezza di costruirtene uno?” domandò Miele, stuzzicando il gabbiano sulla sua spalla. “Sua Altezza potrebbe non fare un favore simile ad altri, ma potrebbe farlo per te.”


“Piccola peste, detta così sembra che io gli sia molto vicino.”


“Beh, sei amico della Signorina Tilly,” Miele fece una linguaccia e disse: “e Sua Altezza Roland è molto gentile con la Signorina Tilly.”


Jack fumò avidamente la sua pipa, sentendo un dolore nel petto. “… Lascia perdere. Ho sentito dire da quei mercanti che un battello a vapore costa più di 1000 ori reali. È un importo che non avrei mai avuto, nemmeno vendendo tutti voi.”


“Non è detto,” disse Brezza scherzosamente. “Ad Incantesimo Dormiente, il compenso di Lotus ammonta a centinaia di ori reali. Inoltre, l’ultima volta un mercante di nome Durat Kimshoe voleva assumerla per un impiego a lungo termine con 1000 ori reali. E questa è solo Lotus, perciò noi quattro potremmo valere molto di più.”


“Brezza!” Lotus la colpì con rabbia. “Tu sai cosa stava architettando. Non voglio mai più sentire il nome di quell’uomo!”


“Stavo solo scherzando.” Brezza tenne Lotus tra le braccia e disse gentilmente: “Come potrei mai venderti? Quando la Signorina Tilly sentì l’offerta di Kimshoe, negoziò praticamente con tutta la Camera di Commercio della Baia della Luna Crescente. Dopodiché nessuno avrebbe mai più osato fare una cosa simile.”


“Voi due sembrate andare molto d’accordo.” Jack gettò qualche anello di fumo. “Ma le altre due laggiù non sembrano avere molto di cui parlare con voi.”


Sentendo ciò, i tre tacquero per un momento. Poco dopo, Brezza ruppe il silenzio. “Sono streghe del Regno di Wolfsheart.”


Il vecchio capitano si sentì confuso. “Non siete tutte uguali?”


“Loro supportano più Heidi Morgan rispetto alla Signorina Tilly.”


“Morgan…” Il capitano si accarezzò il mento e meditò per un po’. “È una nobile nel Regno di Wolfsheart?”


“Solo in parte.” Brezza fece un cenno con una mano. “Niente di serio. È solo che non stiamo insieme da molto, quindi non riusciamo ancora ad aprire i nostri cuori a vicenda.”


Il vecchio sembrò aver realizzato qualcosa, così non pose altre domande.


Lotus non ne sapeva molto sui nobili del regno. Sapeva solo che le streghe provenienti dall’Isola Dormiente non erano così vicine tra di loro come lo erano quelle di Città di Confine. Tra le streghe di Città di Confine ce ne erano molte appartenenti al Regno di Graycastle, ed un gruppetto di queste proveniva dal Regno dell’Alba e dal Regno di Wolfsheart. Visto che Tilly era stata l’organizzatrice dell’operazione di migrazione e possedeva lo status di nobile, tutte loro, incluse le streghe straniere, l’avevano semplicemente considerata come il loro capo. Ma dopo lo sradicamento della Chiesa nei Fiordi, la situazione era cambiata.


Lotus, che era tornata all’Isola Dormiente dopo i Mesi dei Demoni, poteva percepirlo chiaramente. Dopo solo qualche mese, le streghe del Regno di Wolfsheart si erano trasferite insieme lì, e parlavano raramente con le altre streghe quando mangiavano nella sala da pranzo. Secondo Molly, erano tutte membri dell’Associazione della Zanna Insanguinata, un’organizzazione simile all’Associazione delle Streghe Alleate del Regno di Graycastle, con Heidi Morgan come loro leader.


All’inizio, c’erano solamente 20 streghe dell’Associazione della Zanna Insanguinata sull’Isola Dormiente. Erano una minoranza su di essa, niente di speciale. La cosa straordinaria era che 18 di loro erano streghe combattenti. In altre parole, l’Associazione della Zanna Insanguinata aveva attentamente selezionato i suoi membri prima dell’arruolamento, e solo le streghe potenti potevano aderirvi, un metodo d’arruolamento completamente diverso da quello utilizzato dall’Associazione delle Streghe Alleate e dall’Isola Dormiente. Per questa ragione, l’Associazione della Zanna Insanguinata era molto competitiva. Quando Tilly aveva eseguito il suo piano d’eradicazione, il piccolo gruppo di streghe provenienti dal Regno di Wolfsheart, da solo, si era occupato della Cattedrale dell’Isola dei Draghi Gemelli che era quella con il più alto numero di fedeli.


E per questo, Heidi Morgan aveva pensato che l’Associazione della Zanna Insanguinata fosse il fulcro dell’Isola Dormiente. Anche se Morgan non esprimeva la sua opinione a parole, Lotus poteva percepirla. A Lotus non piaceva la tesi secondo cui le streghe combattenti fossero di rango superiore rispetto a quelle non combattenti, e concordava con l’idea di Tilly basata sull’ ‘uguaglianza delle streghe’. Sfortunatamente, non tutti condividevano la sua opinione. Mentre Tilly era via, Heidi aveva discusso parecchie volte con Camilla Dary, la Gran Coppiera dell’Isola Dormiente. Per fortuna, Camilla, anche lei nobile di Città del Re, non era fatta mettere i piedi in testa da Heidi e aveva placato con calma i conflitti.


A quel pensiero, Lotus sospirò impotente. Non era preoccupata dell’incolumità della Signorina Tilly. Dopo tutto, Cenere, la strega più potente dell’Isola Dormiente, era una sua fedele sostenitrice. Cenere era l’unica Straordinaria capace di combattere indossando una Pietra Divina della Vendetta. In sua presenza, tutte le altre streghe appartenenti all’Associazione della Zanna Insanguinata non avrebbero avuta alcuna possibilità di vittoria. Quello che la preoccupava era questo viaggio. Onestamente, non voleva stare con le streghe del Regno di Wolfsheart.


E poi, le streghe che erano state scelte per quel viaggio erano una strana combinazione – a parte lei stessa e Miele, due delle altre tre streghe erano streghe combattenti. Normalmente, la Signorina Tilly avrebbe dovuto sapere che Sua Altezza Roland preferiva le streghe assistenti, perché quelle strane armi che possedeva bastavano per permettere ai civili di sconfiggere l’Armata del Giudizio della Chiesa. A che scopo aveva inviato le streghe dell’Associazione della Zanna Insanguinata?


Si scervellò ma non riuscì a trovare una risposta, così decise di mettere da parte quei pensieri distratti.


Forse la Signorina Tilly aveva delle preoccupazioni che riguardavano solo lei e che andavano oltre la sua comprensione.


...


Quando il sole si spostò verso ovest, la meravigliosa Spiaggia Poco Profonda brillò agli occhi di tutti.


Allo stesso tempo, apparve una mongolfiera che stava fluttuando a mezzaria con uno strano uccello gigante.


“Oddio! Cos’è?” Esclamarono i marinai sul ponte, quando videro il bizzarro uccello spiegare le sue ali e tuffarsi in picchiata vero la Bellezza Affascinante. Quando il volatile si avvicinò maggiormente, i suoi artigli affilati e la sua bocca insanguinata divennero visibili ai loro occhi.


“C’è un nemico?” Sentendo le grida, le Streghe dell’Associazione della Zanna Insanguinata uscirono fuori dalla cabina e vennero colte di sorpresa dalla bestia gigante. “Che cos’è quel mostro?”


“Qualsiasi cosa sia, prendetela e basta!” Le altre streghe si tranquillizzarono subito. “La stazza del bersaglio non fa differenza per noi.”


“Aspettate un minuto… Non è un nemico.” Lotus si affrettò a fermarle. “Sta volando accanto alla mongolfiera.”


Una strega dell’Associazione della Zanna Insanguinata le lanciò una rapida occhiata. “Una mongolfiera?”


“È una nave che usa Sua Altezza Roland per trasportare le streghe.” Brezza si frappose fra loro per porre fine alla loro discussione. “Calma. Puoi fidarti del giudizio di Lotus.”


L’orribile bestia gigante si avvicinava sempre di più, producendo dei sonori ruggiti. Ma Lotus poteva sentire che quei ruggiti non erano intimidatori.


“Oh-oh-gru!”


La gigantesca figura della bestia svanì proprio come se stesse per colpire la vela della nave, e un piccione bianco atterrò saldamente sulla testa di Lotus.


“Finalmente siete qui”, Maggie le sfiorò la fronte e disse: “Bentornate, gru!”


Haru
                                


                                



