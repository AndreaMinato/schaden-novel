---
title: Capitolo 532- Un’idea allettante
pubDate: 2025-08-07T11:37:50.997Z
tags:
    - rtw
---






Dopo il banchetto, Lotus e Wendy vennero convocate nell’ufficio di Roland.


“E’ andato tutto bene sull’Isola Dormiente?” disse lui e Lotus, sorridendo, “Spero di non avervi causato nessun problema durante l’assenza di Tilly.”


“Certo che no.” Lotus annuì e poi sussurrò, “Oh… beh, la scorsa volta mi avete regalato una sciarpa, e non vi ho ancora ringraziato.”


“Non essere così formale.” Roland gesticolò leggermente con la mano. Sapeva che sarebbero diventate meno familiari nei suoi confronti dopo un periodo di tempo lontane, ma questo non significava che i loro rapporti personali dovessero rompersi. In realtà, quella mancanza di familiarità era solo temporanea… Credeva che presto sarebbero state in grado di sentirsi a loro agio di nuovo in quest’Unione purché le avesse trattate come faceva di solito. “Sembra che molte cose siano cambiate qui, ma è praticamente tutto come quando ve ne siete andate: per favore, fate semplicemente come se la Città di Neverwinter fosse casa vostra.”


“Sì.” Wendy le toccò la testa. “Siete ancora le nostre sorelle.”


“D’accordo.” Lotus abbassò il capo in segno di imbarazzo, tuttavia, sembrava più rilassata.


“Dopo che siete arrivate al Castello, ho visto qualcosa di strano… Iffy e Piumina non sono streghe dell’Isola Dormiente?” Roland cambiò argomento perché aveva notato che, ogni qualvolta parlassero e discutessero dei vecchi tempi, le due streghe sembravano alienarsi rispetto agli altri. Sebbene parlassero di tanto in tanto, sembravano meno comunicative di Sylvie, Evelyn, Candela e delle altre streghe che parlavano fra loro con gioia. Non sapeva se fosse solamente un’impressione, ma sentiva che Evelyn e Candela avevano un po’ paura di queste due streghe.


“Sì, provengono dall’Isola Dormiente, tuttavia, sono un po’ diverse…” Lotus spiegò brevemente le loro origini. “Non so neanch’io perché Lady Tilly abbia mandato qui delle streghe dell’Associazione della Zanna Insaguinata.”


“Iffy è una strega combattente?” chiese Roland un po’ sconvolto.


“Già. Può far apparire una gabbia fatta di potere magico e quindi catturare nemici più forti di lei. Persino Cenere, se non indossasse la Pietra della Vendetta Divina, potrebbe avere difficoltà ad uscirne fuori, una volta intrappolata.”


“E che ci dici di Piumina?” chiese Wendy con curiosità.


“Nonostante non sia una strega combattente, anche lei è potente,” borbottò Lotus. “Ogni oggetto che tocca diventa appiccicoso fintantoché lei lo tocca, e non possono essere separati una volta che sono incollati insieme, a meno che il potere magico non fallisca, ma stando a quel che ha detto lei, la viscosità dura molto tempo se usa abbastanza potere magico.”


“Questo tipo di abilità potrebbe venire ampiamente impiegata, vero?” esclamò Roland con grande sorpresa. “E’ incredibile! La strega del Regno di Wolfsheart, Heidi Morgan, ha acconsentito a mandarci queste potenti streghe?”


“Be’, i membri dell’Associazione della Zanna Insanguinata sono molto forti. Non solo hanno molte streghe combattenti, ma anche il resto delle streghe non-combattenti hanno abilità superiori. Hanno fatto molto per la rapida costruzione dell’Isola Dormiente.” Lotus sospirò e sembrava molto riluttante ad ammetterlo. “Tuttavia, si sentono sempre superiori alle altre, e spesso bullizzano le streghe meno abili. Il numero di streghe nei Fiordi si sarebbe ridotto di più della metà se non fosse stato per i grandi sforzi di Lady Tilly nel fermarle.”


“Quindi, questa deve essere la ragione per cui Evelyn e Candela sembravano così spaventate davanti a loro,” pensò lui, “Va bene, ho capito. Riposati  per oggi.” Disse Roland per confortare Lotus, poi guardò Wendy dicendo, “Bene, per favore, sistema i loro alloggi e tieni le streghe dell’Associazione della Zanna Insanguinata lontane da loro. Testerò le loro abilità dettagliatamente domani.”


“Sì, Vostra Maestà,” disse Wendy accarezzandosi il petto.


Dopo che le due streghe se ne furono andate, Usignolo apparve al suo fianco con un filetto in bocca e domandò, “Dobbiamo chiedere a qualcuno di tenerle d’occhio?”


“Non ci saranno grossi problemi visto che appartengono ancora all’Isola Dormiente.” Disse Roland facendo spallucce. “Le streghe dei Fiordi non hanno mai dovuto sperimentare vita e morte insieme come quelle dell’Associazione delle Streghe Alleate. Sono formate da tanti gruppi di streghe diverse. In realtà, non è strano che abbiano opinioni del genere. Come recitava un detto, è molto insolito che un partito si formi senza nessuna piccola fazione al suo interno. Cose del genere prima o poi succederanno anche nell’Unione delle Streghe, quando si espanderà. Tuttavia, la competizione tra fazioni ha anche dei pro. Una competizione interna renderebbe l’Unione più forte, purché si tratti di sana competizione. Sono solo perplesso sul perché Tilly abbia mandato qui delle streghe combattenti. Se volesse semplicemente che le alleni al posto suo, potrebbe mandare qui anche assistenti streghe, per non parlare del fatto che Brezza è ancora al suo fianco.”


“Probabilmente l’ha chiarito nella sua lettera.” Tirò a indovinare Usignolo.


“Oh, mi hai fatto ricordare della lettera.” Roland si diede un colpetto sulla fronte e prese le busta dal cassetto. La aprì sul tavolo. Oltre alle cinque streghe, Tilly aveva portato anche una pila di libri antichi e una lettera con la propria grafia. A causa del banchetto, non li aveva ancora controllati.


Nella sua lettera, Tilly spiegava le origini dei libri antichi e le parti insolite di questi libri dettagliatamente. Successivamente, esponeva le sue idee riguardo la Linea marina e sperava che Roland potesse aiutare Tuono a costruire una nave che fosse in grado di andare controcorrente. In realtà, lo stesso Tuono aveva parlato a Roland di quell’ultima parte. Ciò che più sconvolse Roland era la prima metà. Pensò fra sé, “I libri provengono da epoche e luoghi diversi, sono stati raccolti e messi insieme ottenendo questi resti. Alcuni contenuti di questi libri erano persino scomparsi da centinaia di anni, il che vuol dire che qualcuno deve essersi imbattuto nei resti sul fondale marino. Chi erano queste persone?”


Sul retro della lettera c’era una breve introduzione alle abilità delle due streghe nuove, e ciò che interessava di più a Roland era l’ultimo paragrafo alla fine del passaggio.


“Ciò che sappiamo di questo mondo è ancora vago e oscuro, e la nostra conoscenza non è nemmeno solida quanto quella dell’Unione quattrocento anni fa. Se vogliamo sconfiggere i nostri nemici, dovremmo prima conoscerli: a proposito di questo, le loro abilità potrebbero probabilmente esserci d’aiuto.”


Dopo aver letto la lettera, non poté far a meno di immergersi nei suoi pensieri.


“Conoscere i propri nemici… offrire aiuto… cosa sta cercando di dire Tilly?” Pensò.


Roland lesse di nuovo l’introduzione alle loro abilità, e improvvisamente gli venne in mente un’idea sconvolgente.


Tilly voleva…


“Oh, no, sarebbe folle,” pensò Roland. Scosse velocemente il capo. Tuttavia, una volta che l’idea gli era passata per la mente, non se ne sarebbe andata. “Anche se ci sono dei rischi, la ricompensa sarebbe molto attraente. Infatti, quelle casse piene di pietre magiche lasciate da Agatha sono davvero allettanti. Se diventassero dei sigilli, sarebbero tanto importanti quanto una macchina  a vapore…” In realtà, ci aveva pensato prima, ma era molto difficile da mettere in pratica. Perciò, aveva dovuto lasciar perdere. Adesso, con l’aiuto di Iffy e Brezza, sembrava d’improvviso essersi avvicinato al suo obiettivo.


“Cosa dice la lettera?” accorgendosi del suo strano sguardo, Usignolo si chinò e gli toccò la fronte. “Ehi, stai bene?”


“Non tanto bene. Mi è quasi venuto un infarto.” Roland rise con impotenza. “Purtroppo, Tilly mi ha lasciato da solo a prendere una decisione senza spiegazioni.”


“Che tipo di decisione?” chiese lei con curiosità.


“Catturare i demoni,” disse Roland lentamente, una parola alla volta.


Meiling








                                


                                



