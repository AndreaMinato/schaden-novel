---
title: Capitolo 533: Un contrattempo inaspettato
pubDate: 2025-08-07T11:30:06.772Z
tags:
    - rtw
---










Il mattino successivo, Roland portò le streghe e i relativi addetti fuori città. Andarono in un posto situato a nord delle mura cittadine, vicino la Foresta delle Ombre, per condurre un test del potere magico di Brezza, Iffy e Piumina.


Usignolo, Wendy, Carter e Ascia d’Acciaio si unirono a loro. Il Primo Esercito isolò la prateria vicina e Foglia fece da guardia alla foresta.


Piumina fu la prima a sottoporsi al test.


Era alta quanto Miele, al massimo un metro e quaranta di altezza e aveva dei lunghi capelli castano-rossicci con una frangetta che le copriva graziosamente le sopracciglia. Intorno ai sedici anni, si era già risvegliata da quattro anni, il che era piuttosto precoce per le streghe. Voleva a dire che aveva sperimentato la Piaga Demoniaca quattro volte. Di conseguenza, aveva molto più potere magico della maggioranza delle streghe giovani. La quantità del suo potere era circa la metà della quantità posseduta da Anna prima della sua maturità.


Piumina si dimostrò essere molto abile nel controllare la propria magia. Poteva trasformare un intero oggetto in qualcosa di molto appiccicoso oppure farne diventare appiccicoso un lato o un punto preciso. Piumina lo faceva senza consumare molto il suo potere. Usignolo poteva a malapena notare dei cambiamenti nel suo potere durante il test.


“Per quanto tempo può restare appiccicoso questo oggetto?” domandò Roland.


“Se uso tutto il mio potere per far aderire una pietra ad un’altra, durerà per decenni,” spiegò lei, poi aggiunse ulteriormente, “ma non ci ho mai provato. E’ solo una mia supposizione basata sul consumo del mio potere magico.”


“Dunque qual è la cosa più grande a cui hai applicato il tuo potere?” chiese Roland.


Piumina rispose, “Una diga marina.” Si poteva vedere un po’ di soddisfazione sul suo volto impassibile mentre parlava dei suoi traguardi. “Durante l’alta marea, c’era una spaccatura spessa quanto un braccio in una sezione della diga dell’Isola Dormiente. Visto che Lotus non c’era, ho subito reso la spaccatura appiccicosa e l’ho colmata di biancheria e sassolini per sigillare la crepa. Altrimenti, la diga non avrebbe potuto sostenere l’impatto con le onde.” Concluse.


Ascoltandola, Roland percepì che in qualche modo stava chiedendo che la si lodasse.


“Ottimo lavoro,” disse annuendo.


Dopo aver ricevuto conferma, Piumina si tranquillizzò subito. Dalle sue parole e dalle sue azioni era difficile capire che fosse una ragazzina minorenne. Al contrario degli altri ragazzini, era abituata a nascondere i propri sentimenti. “Forse è a causa del suo passato. Che genere di vita conducevano le streghe dell’Associazione della Zanna Insanguinata prima di arrivare all’Isola Dormiente?” pensò Roland con un sospiro.


Brezza fu la prossima a sottoporsi al test.


Fece una riverenza riconoscente e disse, “Rimpiango da un po’ di tempo di non essere potuta restare più a lungo nella Regione Occidentale. Sono così felice di avere l’opportunità di tornare ancora qui adesso. Se avete bisogno del mio aiuto, fatemelo sapere.”


“Per recuperare, devi assolutamente goderti appieno la tua permanenza qui nella Città di Neverwinter. Se hai bisogno di qualunque cosa, puoi chiedere aiuto a Wendy,” spiegò Roland sorridendo.


Brezza aveva circa venticinque anni, di poco più grande di Usignolo. Portava conforto e allegria alle persone che le stavano intorno, come una brezza primaverile. Nessuno avrebbe mai detto che in realtà fosse una strega combattente. Il suo potere si chiamava “controllo del campo”. Poteva controllare il corpo di chiunque nel raggio di cinque metri.


La sua abilità era inutile nell’affrontare attacchi da lunghe distanze, come quadrelli da balestra e lance. Tuttavia, restava quasi imbattibile in qualsiasi combattimento ravvicinato.


Trattandosi di un’abilità di magia evocativa, anche la Pietra della Vendetta Divina avrebbe avuto effetto su di essa. Poteva evocare il “controllo del campo” oltre dieci volte al giorno e ogni volta usava solo metà del suo potere magico. Mentre lo eseguiva, non aveva nemmeno limitazioni di movimento. Il “controllo del campo” era invisibile a occhio nudo, facendo sì che fosse estremamente difficile per i nemici difendersi dai suoi attacchi a sorpresa. Una volta che si trovava a cinque metri dai nemici, aveva il completo controllo della situazione.


Ovviamente, osservare i demoni da brevi distanze era un’abilità eccellente.


L’ultima strega a sottoporsi al test fu Iffy.


Dimostrava circa vent’anni, era slanciata e in forma, indossava un completo attillato nero di pelle e stivali alti fino al ginocchio. I suoi capelli castani, lunghi fino alla vita, sembravano brillare sotto la luce del sole.


Iffy non sapeva che Tilly l’avesse scelta per mandarla nella Regione Occidentale poiché possedeva un’abilità indispensabile per catturare i demoni con la sua “gabbia magica”. In un batter d’occhio, poteva evocare gabbie fatte di magia per catturare i nemici che le erano vicini, e spremere le gabbie per schiacciarli. Inoltre, qualunque cosa fosse nella sua gabbia era senza peso. Valeva a dire che, anche se avesse catturato un elefante, avrebbe persino potuto portarlo con facilità alla Città di Neverwinter.


Poiché l’abilità della “gabbia magica” era cruciale per la buona riuscita del suo piano, Roland chiese con cura tutti i dettagli che la riguardavano, “Qual è la cosa più grande che possiamo catturare?”


“Dimensioni differenti hanno una differente richiesta di potere magico da parte mia,” rispose lei. “Ma anche una balena nel mare non può sfuggire alla mia presa.”


“Quanti puoi catturarne alla volta?” continuò Roland.


“Due,” disse aprendo le mani. “Ho solo due mani, Vostra Maestà.”


Roland proseguì con la sua inchiesta, “Qualcosa può scappare?”


“No, nemmeno Cenere può uscirne se non la libero io,” spiegò Iffy.


“Uh…” quando Roland si interruppe per pensare ad altre curiosità di cui voleva una risposta, Iffy prese l’iniziativa e diede un suggerimento. “Perché non trovate qualcuno per testare la mia abilità? Penso che Maggie sia una buona scelta. Ho sentito che si è evoluta e può trasformarsi in un forte mostro. Se assisterete al fatto che neanche una come lei può uscire dalla mia trappola, non vi preoccuperete più della mia abilità.”


Roland non poté fare a meno di concordare con lei visto che il mostro in cui Maggie si trasformava era proprio come il destriero dei demoni, che le streghe avrebbero probabilmente incontrato nella loro missione per catturarli. Dopo aver riflettuto un po’, Roland annuì verso Usignolo e disse, “Dì a Foglia di far venire qui Maggie.”


Maggie e Fulmine volavano al di sopra della Foresta delle Ombre quando non erano di pattuglia. Guidate da Foglia, potevano entrambe divertirsi e mangiare cibo delizioso, raccogliendo saporiti Funghi becco d’uccello e prendendo uova dai nidi d’uccello nella Foresta. A causa di tutte queste leccornie, quando Maggie si trasformava in piccione adesso era grande quanto un’aquila calva. Tuttavia, quando si ritrasformava nella vera sé, era ancora una piccola bimba dai lunghissimi capelli bianchi.


Presto apparvero nel cielo.


Maggie atterrò sulla testa del Principe come al solito e disse, “Maggie è qui. Gru gru! Cosa posso fare per voi?”


Roland le raccontò brevemente del test e disse, “Per favore trasformati in un gigantesco uccello demone e prova ad evadere dalla gabbia magica di Iffy.”


“Capito, gru gru!”


Maggie si alzò in volo. Si trasformò istantaneamente in un grosso uccello e oscurò il sole. Guardandola, in qualche modo Roland percepì che la sua mostruosa forma di uccello adesso sembrava di dimensioni molto più grandi rispetto a quella iniziale della sua prima evoluzione.


“Iniziamo,” disse ad Iffy.


Iffy sogghignò, con uno scintillio di disprezzo nello sguardo. Aprì la mano destra, allargando tutte e cinque le dita. Nel frattempo, una dozzina di raggi viola apparvero immediatamente sul capo di Maggie e formarono rapidamente una sfera, intrappolandovi Maggie all’interno.


Le “sbarre della gabbia” non erano molto spesse, ma erano così immobili che non importava quanto duramente Maggie cercasse di morderle o graffiarle, non riusciva a liberarsi. Iffy controllava la gabbia con grande facilità e sembrava fosse capace di catturare un demone con la sua mano sinistra allo stesso tempo.


Quando Roland stava per chiederle di interrompere il test, improvvisamente Iffy strinse la mano destra in un pugno.


La gabbia si contrasse all’istante cingendo strettamente Maggie, facendola urlare dal dolore.


Meiling




                                


                                



