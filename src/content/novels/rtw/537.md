---
title: Capitolo 537- Il sogno (parte II)
pubDate: 2025-08-07T11:37:50.998Z
tags:
    - rtw
---










Nelle profondità del rifugio, la folla si inginocchiò, adorando una donna che indossava vesti lussuose. Innumerevoli candele bruciavano in silenzio, come stelle appena luminose ricoprivano il terreno.


"È questa la nuova bambina? Alza la testa e fammi vedere il tuo volto".


Iffy sollevò timidamente la testa, ma riuscì solo a vedere una maschera che rifletteva una luce fredda. A quel punto si mise quasi a urlare a squarcia gola.


"Sono Heidi Morgan, non aver paura, la maschera serve solo a proteggere la mia identità". La voce della donna era più morbida di quanto Iffy immaginasse. "Da oggi in poi sarai un membro dell’Associazione della Zanna Insanguinata".


"Perché non potete accettare Annie?" Iffy aveva raccolto il coraggio per fare quella domanda.


"Che oltraggio!" Gridò la donna dai capelli rossi.


Le altre streghe ridacchiavano come se deridessero la sua stupidità.


"Va tutto bene" disse Heidi, agitando una mano. Scese dal palco per avvicinarsi a Iffy e disse: "Perché non riesco a supportare tante streghe".


"Lei, lei può trovare da sola il suo cibo".


"E vivere come un topo? Nascondersi tutto il giorno e mangiare gli avanzi degli altri? Vivere così ti rende piano piano più simile ad un selvaggio ogni giorno che passa” Heidi scosse la testa e disse: "L' Associazione della Zanna Insanguinata ha bisogno di bestie, non di ratti in attesa di essere massacrati da altri".


"B-bestie?" Iffy non poté fare a meno di ripetere dopo di lei.


"Sì. Hai mai visto un lupo di scogliera?"


Iffy scosse la testa.


"Sono il simbolo del Regno di Wolfheart e i padroni delle montagne: possono dare alla luce tre o quattro cuccioli alla volta, ma non tutti i cuccioli riescono a sopravvivere” spiegò lentamente Heidi. "Perché la madre uccide alcuni cuccioli per i quali non riesce a trovare abbastanza cibo. Così facendo si assicura che il resto dei cuccioli sia ben nutrito. In simili circostanze, la generazione futura può continuare a sopravvivere all'interno di un ambiente difficile".


Iffy aprì la bocca, ma non sapeva cosa dire.


"Ridurre la quantità di cibo per ogni cucciolo potrebbe tenere in vita tutti i cuccioli, ma gli consentirebbe semplicemente di restare in vita. Una volta cresciuti, i giovani lupi che non hanno ricevuto abbastanza cibo non saranno in grado di cacciare da soli. Fuori dal nido, non avranno nemmeno la possibilità di riprodursi. Continuando così il clan del lupo della scogliera finirebbe per scomparire. Cosa ne pensi?"


"Io"


Heidi sollevò il mento di Iffy con un dito. "Bambina mia, questa è l'ispirazione che Dio ci manda: le streghe devono comportarsi come le bestie per sopravvivere nell'oppressione e le streghe da combattimento forti diventeranno naturalmente il simbolo dell'intera razza, ad esempio… è quello che sei tu adesso!"


La luce delle candele iniziò a tremolare. Iffy non sentì alcun applauso, ma sentì le loro emozioni. Un misto di eccitazione, ispirazione e gioia erano come un vulcano pronto a esplodere.


Dopo un po', chiese esitante: "Cosa, cosa succederebbe se ci fosse cibo sufficiente per ogni singolo lupo?"


"In quel caso, non sarebbero più lupi", Heidi rise e continuò: "ma i cani"


…


La frusta colpì la schiena di Iffy, facendo un rumore secco.


"Idiota, non riesci nemmeno a completare un compito così semplice, e sprechi tutto il cibo che ti è stato dato. Dimmi, quante frustate sono?"


"24" disse Iffy serrando i denti.


Le risposero un’altra serie di frustate. Sangue e sudore scorrevano giù dalla sua schiena, inzuppandole i pantaloni.


"Questo è tutto per oggi. Avrai una doppia fustigazione se succederà ancora durante l'allenamento di domani". La donna dai capelli rossi gettò un enorme pezzo di costoletta tra le quattro streghe punite. "L'ora della cena è finita, questo è il cibo in più che ho chiesto alla Signora Heidi per dividerlo tra di voi. Ricordate, non è ammesso l’uso di poteri magici”.


La quantità della costoletta era sufficiente per riempire quattro stomaci.


Tuttavia, l'allenamento di combattimento aveva consumato una grande quantità di energia. La possibilità di completarlo aumentava se si aveva una scorta di cibo extra come supplemento tra i pasti.


Come una bestia.


Solo le streghe forti possono sopravvivere.


Iffy fissò la carne di fronte a lei e si avventò sulla strega che le era più vicina.


…


"L'Associazione Segreta è stata distrutta dalla Chiesa. Ho sentito che nessuna di loro è riuscita a fuggire".


"Persino il loro capo".


"La Chiesa si è accampata sulla costa orientale!"


"Dannati nobili" Heidi non aveva un bell'aspetto. "Prima o poi li ridurrò in pezzi!"


L'influenza delle streghe nel Regno di Wolfheart era stata gradualmente azzerata, lasciando solo l'Associazione della Zanna Insanguinata, che poteva supportarsi a stento. Sebbene Iffy non capisse bene perché riguardasse i nobili dell'isola, sentiva che la situazione stava diventando critica.


"In questo caso, mandami lì insieme a Shaji e ce ne sbarazzeremo" suggerì Iffy.


"È troppo tardi! La Chiesa ha notato l'isola dell’Arciduca, non possiamo più restare qui". Heidi serrò i denti e disse: "Andiamo a Isola Dormiente".


"Parli dell'associazione di streghe che ha mandato il piccione a consegnare la lettera l'ultima volta?" chiese Iffy.


"Esattamente, possiamo prendere un po' di forza lavoro da lì per rafforzarci, è solo temporaneo, tornerò qui prima o poi! Il Regno di Wolfheart è mio!"


…






"Accidenti, perché queste persone sono disposte ad ascoltare gli ordini di una bambina?" Heidi lanciò con rabbia il bicchiere a terra.


Iffy era senza parole. Ai suoi occhi le streghe su Isola Dormiente erano come pecore, infatti non avevano molto potere di resistenza quando si trovavano di fronte a nemici, compresa la cosiddetta leader, Tilly Wimbledon. Senza la straordinaria accanto a sé, non sarebbe stata in grado di mantenere la sua posizione.


"Probabilmente è perché predica l'uguaglianza delle streghe non da combattimento?" Shaji l’interruppe. "Nessuno vuole essere escluso".


"Ridicolo, non ha nemmeno pensato a chi ha sconfitto la Chiesa nei Fiordi! Chi crederà a queste sciocchezze?"


"Il fratello maggiore di Tilly, il Signore della Regione Occidentale sembra essere d'accordo".


"Tutto questo è stato inventato da loro! Nessuno sa cosa davvero vuole un Signore meglio di me!" disse Heidi con rabbia. "Pensi che ho costruito l’Associazione della Zanna Insanguinata per …" si fermò improvvisamente un attimo e poi continuò: "No, non posso permettere che continuino a parlare di sciocchezze. Devi andare nella Regione Occidentale ed esporre le bugie di Tilly! Riporta le mie parole al Signore, posso offrire il doppio per quello che Tilly Wimbledon ha da offrire!"


In qualche modo, Iffy sentiva che la Signora Heidi in quel momento non era per niente una bestia, ma un agnello esasperato.


"È per loro che mi hai abbandonata?"


Improvvisamente la figura di Annie apparve di fronte a lei. "Mi hai lasciata per questo tipo di padrona e una vita così ridicola, tradendo la mia fiducia nei tuoi confronti?"


"No, Annie"


Iffy inorridì nel notare l’espressione vacua sul viso di Annie.


"Ti sei dimenticata di me?"


Aprì rapidamente gli occhi e tutto ciò che era stato di fronte a lei scomparve all’istante, lasciando il soffitto grigio-bianco della stanza e la luce sospesa.


È un sogno?


Chiuse rapidamente gli occhi per ricordare la faccia di Annie. Fortunatamente, Iffy ricordava ancora chiaramente il suo aspetto.


Iffy si voltò e si mise a sedere sul letto, sentendosi leggermente sollevata. Tuttavia, notò una bambina che la guardava incuriosita dal letto.


Iffy capì dai suoi occhi che doveva essere qualcuno che non aveva mai sofferto o lottato… qualcuno anche chiamato pecora.


"Chi sei?"


"Nana" la bambina inclinò la testa e chiese: "Hai avuto un incubo?"


Iffy si accorse di avere la schiena madida di sudore. "Ho detto qualcosa?"


"Oh, sì, continuavi a borbottare “Sono una bestia, sono una bestia" disse la bambina con le braccia aperte. "Perché l'hai detto? Non sei una bestia”.


Si morse le labbra e disse: "Non puoi saperlo".


"Invece lo so" disse Nana, coprendo il suo sorriso con la mano. "Sei proprio come me. Non siamo entrambi esseri umani?"


 


Thea 
                                


                                



