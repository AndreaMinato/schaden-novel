---
title: Capitolo 539- Il ghiaccio si sta sciogliendo
pubDate: 2025-08-07T11:37:50.998Z
tags:
    - rtw
---














Agatha era stata impegnata per tutto il giorno. Per quando fece ritorno a Castello, il sole era ormai tramontato del tutto ed era scesa la sera.






Spingendo la porta aperta, rimase sorpresa nel trovare Wendy che l’aspettava in soggiorno.






“Perché hai di nuovo lavorato fino a così tardi?” Chiese Wendy, accigliata, ma nel suo tono non vi era il minimo accenno di biasimo. Solo un po’ di preoccupazione. “Spero che la prossima volta tu riesca a tornare prima in modo da riuscire almeno a cenare insieme.”






“Scusami, ho perso la cognizione del tempo,” disse Agatha mentre si toglieva il cappotto e lo appendeva alla porta. “La mia mente era completamente occupata nella produzione dell’ultimo lotto di azoto, quindi non ho fatto caso al fatto che fosse già sera fin quando non ho lasciato il lavoro. Dovresti incolpare il Signore che facendo accendere le luci nell’impianto chimico fa sì che ci sia sempre luce come se fosse pieno giorno.”






“Ti ho portato la cena,” disse Wendy sospirando impotente. “È sul tavolo. È ancora calda, quindi sbrigati.”






“Grazie,” disse Agatha commossa. “Wendy è la strega più rispettata dell’Associazione delle Streghe Alleate ed ha la piena fiducia del Signore. Se fosse stata a Taqila, sarebbe stata come minimo un Ufficiale esecutivo sotto i Tre Capi. Nell’Unione sarebbe stato assolutamente impensabile che una persona del genere mi portasse la cena.”


 


“Prego.” Wendy le diede una pacca sulla spalla. “Se ti senti stanca, non esitare a chiamare Eco per farti cantare una bella canzone sulla calda primavera… non dimenticare che anche tu sei un membro dell’Unione delle Streghe.”






L’Unione delle Streghe…






Dopo che la porta si fu chiusa, Agatha rimase immobile per un momento, poi andò al tavolo ed aprì il contenitore termico di metallo.






All’interno vi erano tre portate e una zuppa: una fragrante bistecca alla griglia, funghi fritti, fette di pane e una zuppa di uova. Con sua sorpresa, in un angolo del contenitore, vi era un piccolo barattolino riempito con del miele.






Non potè far a meno di avere l’acquolina alla bocca.






Persino Wendy aveva notato che…






A Taqila, durante i loro decenni di lotta contro i demoni, tutti i tipi di materiali divennero sempre più scarsi. Ovviamente analogo discorso valeva per il cibo. Sebbene Agatha appartenesse ad un rango relativamente elevato, i suoi pasti giornalieri consistevano principalmente in cereali e frutti piantati dalle streghe assistenti. Ovviamente poteva mangiare la carne, ma non ce ne era sempre. Cose come spezie, zucchero e miele erano fuori discussione: le prime due erano un lusso esclusivo degli Ufficiali di alto livello della Federazione; per quanto riguardava il miele invece, le streghe in grado di allevare le api erano state mandate tutte sul campo di battaglia. Questo perché la Federazione non poteva “sprecarle” per produrre una cosa così poco essenziale.






In effetti Agatha andava matta per le cose dolci, in particolare il miele.






Durante la festa al barbecue, quando la maggior parte delle persone sceglievano il pepe in polvere e il sale come condimento, Agatha si spazzolava semplicemente un intero barattolo di miele. Non si aspettava che Wendy lo avesse notato.






All’improvviso sentì qualcosa di strano succedere nel suo cuore: dal momento che non poteva sentire il freddo, non era nemmeno molto sensibile al calore. Inoltre usava raramente l’acqua calda durante il bagno perché non voleva disturbare Anna. Tenendo in considerazione della sua identità e della sua origine, Agatha aveva chiesto a Roland di preparare una camera a parte per lei, come se fosse la sua dimora, posta all’ultimo piano della torre di prova.






Ma in quel momento, sentiva un po’ di freddo in quella stanza.






Forse vivere con le altre non sarebbe stata poi una cattiva idea…






Agatha tirò fuori il miele, lo spalmò uniformemente sul pane e lo portò lentamente alla bocca. In quel momento sentì il calore genuino portato dalla fragranza e dalla dolcezza del cibo.






…






Dopo cena aveva pensato di leggere la “Chimica Elementare” per un po’ prima di andare a letto. La conoscenza interiore poteva non essere in grado di aiutarla a migliorarsi ulteriormente, ma almeno poteva salvarla dal sentirsi in imbarazzo con le persone comuni.






Recentemente un gruppo di estranei era arrivato all’impianto chimico. Carta le aveva riferito che provenivano tutti dal Laboratorio di Alchimia di Città del Re. Ogni giorno Agatha poteva vederli camminare tra il laboratorio e l’impianto chimico: a volte guidati da Kyle Sichi, altre dallo studente di Kyle, Chavez. Ma, ogni volta che Agatha li vedeva, le loro facce avevano un’espressione di incredulità (si poteva infilare un uovo in ognuna delle loro bocche per quanto fossero spalancate) come se quella fosse l’unica espressione che sapessero mostrare. Inoltre molti di loro erano eccessivamente curiosi e sembravano considerarla come se fosse un famoso alchimista. Ogni qual volta che ne avevano la possibilità, le ponevano delle domande. All’inizio erano state estremamente semplici, ma pian piano stavano diventando un po’ difficili da gestire.






Per mantenere la dignità delle Streghe Superiori e l’onore della Società di Ricerca, Agatha aveva deciso di mantenere una certa immagine ai loro occhi.






Dopo aver passato dei giorni con quella gente comune, ebbe modo di confermare ancora una volta che quello che l’Unione faceva era sbagliato.






Roland aveva dimostrato che la saggezza dei nobili e la saggezza di queste persone comuni non era inferiore a quella delle streghe. C’erano voluti pochi giorni a queste persone per padroneggiare il funzionamento delle apparecchiature di azoto e comprendere nel frattempo anche il processo di estrazione di questo elemento. All’inizio avevano discusso sul numero di elementi presenti nell’aria, ma ora si stavano già occupando della composizione dell’ammoniaca sintetica. Persino alcuni uomini anziani con i capelli bianchi, mentre sorridevano timidamente, si erano consultati con Carta che ne era rimasta estremamente sorpresa.






Ovviamente, stavano rapidamente imparando tutto ciò che li circondava.






A questo pensiero, Agatha si sentì sopraffatta dalle emozioni. “Le streghe non sono né le fortunate scelte dalle divinità né le sfortunate abbandonate dalle divinità. In pratica non sono diverse dalle persone comuni, il che è una sicurezza per il destino. In questa Battaglia della Volontà Divina, ognuno avrebbero dovuto scoprire il destino che gli spettava e le streghe non erano altro che un piccolo gruppo di persone.”


 


Forse questa era l’intenzione originaria delle divinità: se fosse mancata anche solo una parte, gli esseri umani non avrebbero mai potuto vincere la battaglia di destini.






Improvvisamente, qualcuno bussò alla porta.






“Avanti,” disse Agatha e si voltò. “La porta non è chiusa a chiave.”






Entrò così una donna alta, bionda e senza vestiario, ma Agatha la percepiva sempre come se fosse avvolta da un’ombra.






Era Usignolo.






“C’è qualcosa in particolare che vuoi?” Le chiese Agatha.






“Sua Maestà Roland vuole vederti.”






“Se vuole enfatizzare la teoria dell’equilibrio tra il lavoro e il riposo e convincermi a tornare prima, lo so già e presterò maggiore attenzione in futuro,” disse Agatha arricciando le labbra. “Non c’è bisogno che perda il suo prezioso tempo con me.”






“In realtà…” disse Usignolo, batte le palpebre e si rese conto che Agatha era mal di sposta verso la gente che non le era nemica. “Questo è solo uno dei motivi. Sua Maestà ha anche detto che vuole combattere i demoni.”






Agatha rimase sorpresa per un momento. “Cosa?” Lanciò il libro sul tavolo e disse: “Veloce, portami da lui!”






…






Agatha si precipitò nell’ufficio del Signore. Prima che Roland potesse dire anche solo una parola, Agatha chiese con ansia: “Al momento non possiamo nemmeno mettere insieme dieci Cannoni Longsong e vuole attaccare Città del Diavolo? Crede che siano fragili come gli esseri umani che buttano via i loro elmetti e fuggono dopo che migliaia di loro sono stati uccisi? Rovinerà la città e la situazione di benessere qui creata!”






“Huh?” Roland apparve attonito. “Di che stai parlando?”






“Non sta pianificando di combattere contro i demoni?”






Roland guardò Usignolo e ridacchiò. “No, non voglio distruggere il loro campo. Voglio solo catturare alcuni demoni vivi.”










Aki








                                


                                



