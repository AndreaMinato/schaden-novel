---
title: Capitolo 54- Cattive notizie
pubDate: 2025-08-07T11:37:50.879Z
tags:
    - rtw
---


Petrov non pensava che avrebbe rivisitato Città di Confine così presto.


Non era intenzionato a viaggiare durante il freddo inverno. In particolare, non voleva lasciare la propria casa accogliente, mentre le bestie demoniache devastavano la campagna. Tuttavia, quando il Duca Ryan gli aveva affidato personalmente la missione di recapitare questa lettera, contenente notizie scottanti, nelle mani del quarto Principe, non aveva avuto modo di rifiutarsi.


Certamente era a conoscenza del contenuto della lettera – effettivamente, l’intera aristocrazia, nel Regno di Graycastle, discuteva delle incredibili notizie: Il Re di Graycastle era passato a miglior vita, assassinato dal suo primo figlio Gerald Wimbledon. Immediatamente dopo il diffondersi della notizia, il secondo Principe si era fatto avanti, annunciando che il Regno non poteva sopravvivere senza un Re. Dato che era il secondo in linea di successione, ora era lui l’erede e con ciò sarebbe stato il prossimo Re.


Tuttavia, questo comportamento non venne approvato da tutti. Correva voce che la procedura del processo di Gerald fosse stata molto strana perché, durante l’intero interrogatorio, il Principe era stato visto solo in poche occasioni, nelle quali non aveva proferito parola e le sue mani erano state legate strette. Così, la maggior parte dei Ministri sperava di studiare accuratamente la questione, prima di decidere chi avrebbe ereditato il trono.


Si vociferava anche che il secondo figlio, Timothy Wimbledon, avesse messo su una messa in scena, che in realtà fosse lui il vero assassino e che avesse provato ad assumere un’espressione triste, ma che in verità non vedesse l’ora di ereditare il trono.


Alla fine, il dibattito su chi fosse il vero responsabile era privo di significato. Da quando il secondo Principe aveva ottenuto il pieno supporto del Primo Ministro Imperiale, aveva potuto temporaneamente acquisire il titolo di Re; così era stato ancora capace di cogliere il diritto di essere il Supremo Signore di Graycastle. Allo stesso tempo, aveva preso il controllo del trono, aveva emesso l’ordine di richiamare tutti i suoi avversari – la battaglia per il trono era finita, dunque, i figli e le figlie del Re, sarebbero dovuti tornare a Graycastle prima della fine dell’inverno e dopo aver ricevuto l’editto del Principe. Sulla base del dominio dei territori assegnati loro, durante gli ultimi 6 mesi, il nuovo Re avrebbe dovuto successivamente essere ufficialmente canonizzato.


Petrov poteva chiaramente percepire il carattere urgente della lettera.


Attraverso ciò, Timothy Wimbledon poteva decisamente assicurarsi il trono. Tutto dipendeva dalla reazione degli altri figli del Re. Se questi ultimi si fossero comportati educatamente, avrebbero abbandonato la lotta per il trono e sarebbero ritornati a Graycastle; Timothy sarebbe naturalmente diventato l’indiscusso Wimbledon IV.


Tutti i documenti inviati a Città di Confine sarebbero stati trasferiti prima mediante la fortezza Longsong.  Quando il Duca Ryan aveva visto l’ordine di rientro, la sua prima reazione era stata quella di sbuffare vistosamente. Il Re precedente era sempre stato corretto verso i nobili, dando loro molta libertà, ma come per il secondo Principe, il suo ascendere al trono con la forza era stato decisamente ineguagliabilmente sgradevole. Ciò poteva essere constatato quando Gerald era stato condannato a morte per decapitazione, così adesso, nessuno sarebbe tornato a Graycastle a causa della paura di poter subire lo stesso trattamento.


Tuttavia, agli occhi delle sei famiglie della Fortezza Longsong, questo era un comando dato al momento giusto.


Due mesi prima, il Conte Elk, aveva messo in atto un piano non autorizzato, rendendo il Duca Ryan molto scontento, soprattutto dato che il suddetto piano era fallito. La reazione del Principe era stata molto violenta, condannando a morte Hiller Dmitry per impiccagione. Con ciò, entrambe le parti avevano potuto confrontarsi in un pubblico ed aspro conflitto.


Il Duca Ryan era originariamente intenzionato ad aspettare sino alla fine dei Mesi dei Demoni, in modo tale da poter avere mano libera per risolvere il terribile problema, ma ora possedeva questo documento. Con questo, aveva uno scritto legale. Roland Wimbledon veniva richiamato indietro dal futuro Re; dunque nel momento in cui se ne fosse andato, Città di Confine sarebbe naturalmente entrata nuovamente in possesso del Duca Ryan.  Tuttavia, se non fosse tornato a Graycastle, il Duca Ryan sarebbe stato capace di rimandarlo indietro con la forza – tutto in nome del vessillo del nuovo Re.


Alla fin fine, al Duca non importava in quali mani sarebbe caduta la corona.


Pensando al suo ritorno a Città di Confine, l’Ambasciatore Petrov chiaramente non si sentiva molto a suo agio. L’ultima volta aveva giurato che, durante la sua prossima visita, avrebbe portato con sé un nuovo accordo commerciale, ma alla fine il risultato fu che erano stati attaccati dalla Famiglia Elk. Ora era tornato, portando con sé nuovamente brutte notizie – se fosse dovuto alla morte di suo padre Wimbledon III, al nuovo Re o all’ordine di rientro, Petrov credeva che il quarto Principe non volesse vedere nessuno di loro.


Dato che il Regno di Graycastle era situato nella parte meridionale del continente, la via per Città di Confine era una navigazione tranquilla in quanto, persino in inverno, il fiume non si ghiacciava.


Saltuariamente, Petrov si avvicinava alla finestra per dare un’occhiata fuori. Durante il viaggio non vide nessun uomo deceduto, affamato o in fuga, questo significava che Città di Confine non era ancora caduta.


Ne rimase un po’ sorpreso. In fin dei conti, l’ultima volta che l’aveva visitata, aveva visto che il muro doveva ancora essere costruito. Petrov non riponeva molta fiducia in loro da quando stavano costruendo un muro di pietra dal fango.


In seguito, apparve una situazione persino più sorprendente: vide una barca, con il vessillo di Città di Willow appeso al proprio albero, farli lentamente passare sul lato destro del fiume – solitamente sarebbe stata una scena familiare, ma non durante i Mesi dei Demoni! Erano ancora in grado di fare affari, nonostante Città di Confine stesse ancora combattendo contro le bestie demoniache? Come potevano resistere ai brutali attacchi dei mostri, senza trasferire alla difesa tutti i loro minatori?


Tre giorni dopo, il vascello di Petrov arrivò al molo di Città di Confine.


Era ancora lo stesso fatiscente porticato di legno, ma adesso, terminava con un capanno di legno. Dopo che la nave ebbe attraccato, due guardie uscirono fuori dal capanno, tenendo d’occhio ogni mossa dei marinai.


Petrov capì immediatamente cosa intendeva Roland con queste disposizioni.


Ovviamente, il quarto Principe non voleva che qualcuno lasciasse segretamente la città tramite il fiume.


Dopo essere stato identificato dalle guardie, qualcuno gli diede immediatamente un cavallo per poi condurlo, scortato dalle guardie, al castello.


Proprio come la volta precedente, il Principe Roland Wimbledon incontrò Petrov nel salone. Inoltre, malgrado non fosse la consueta ora dei pasti, il Principe ordinò comunque ai domestici di preparare un ricco pasto.


Salsicce alla griglia, fettine di pesce essiccato, un’insalata sconosciuta costituita da erbe selvatiche, nonché burro, pane e verdure che potevano essere serviti ad una cena.


Sembrava che al Principe piacesse discutere di affari a cena.


Mentre Petrov formulava questi pensieri, le sue mani non si erano fermate nemmeno per un secondo. Dopotutto, negli ultimi giorni non aveva avuto molte occasioni per consumare un pasto. Persino la sua Famiglia Honeysuckle, quando non aveva invitati per cena, si nutriva fondamentalmente di solo pane e bacon.


Dopo cena, venne servito il dolce. Durante quel lasso di tempo, Petrov, consegnò rispettosamente la lettera.


Roland prese la lettera ed aprì il sigillo di cera con il suo coltello. Lontano da sguardi indiscreti, la srotolò e diede un rapido sguardo, dopodiché rimase sbalordito.


Il Re era morto?


Roland non provava alcun sentimento per questo padre fittizio. Dalla sua migrazione, aveva sempre vissuto a Città di Confine, dunque non aveva mai visto suo padre di persona, men che meno nei ricordi del quarto Principe, in cui suo padre lo incolpava e lo odiava. A causa di ciò, si sentiva come se fosse stato colto in una situazione davvero imbarazzante – avrebbe dovuto avere un’espressione triste?


Leggendo quanto seguiva, poté sentire odore di cospirazione. Wimbledon III era stato assassinato dal suo primo figlio? Sotto l’identità di nuovo Re, il secondo Principe annunciava la fine della lotta per il trono ed ordinava l’immediato ritorno dei propri fratelli a Graycastle?


Roland tossì ed alzò il capo, giusto per vedere lo sguardo contrito di Petrov.


Così, pensò, ho paura che il Duca Ryan sia felice, indipendentemente da ciò che faccio. A prescindere dal fatto che io mi attenga o meno agli ordini del nuovo Re, in entrambi i casi sarebbe un problema.


Non ha portato un accordo commerciale, ma al suo posto ha portato una lettera di brutte notizie. Penso che al momento si senta davvero dispiaciuto. Roland sorrise di nascosto, poi ripiegò nuovamente la lettera: “Ho capito”.


“Bene, Sua Altezza, dunque cosa ha intenzione di…”


“Nonostante io voglia andare, aspetterò sino alla fine dei Mesi dei Demoni. Al momento, in mezzo al ghiaccio e la neve, cosa farebbe il popolo di Città di Confine se io me ne andassi?”


Se si fosse trattato di qualcun altro, Petrov avrebbe sicuramente detto qualcosa come: “Non si preoccupi, la mia Fortezza Longsong vi aiuterà a risolvere questa situazione in modo adeguato”, o altre risposte diplomatiche. Ma di fronte al quarto Principe, che aveva incontrato solo due volte, non poteva parlare con noncuranza. Era la prima volta che Petrov detestava il proprio ruolo di Ambasciatore. Alla fine si limitò ad annuire: “Capisco. Dovrei trasmettere una risposta per lei?”


Come risposta, Roland chiese ai suoi servitori di portargli una penna e della carta. Scrisse una risposta veloce per poi sigillarla con la cera ed il proprio sigillo, dopodiché l’affidò a Petrov. Quest’ultimo diede uno sguardo alla busta. Vi era chiaramente scritto sopra “al Principe Timothy Wimbledon di Graycastle”, invece che Re Wimbledon IV.


Petrov pensava che ora, Roland, aveva fatto la propria dichiarazione.




Haru                        


                                



