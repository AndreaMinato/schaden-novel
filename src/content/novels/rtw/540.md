---
title: Capitolo 540: Vari tipi di preoccupazioni
pubDate: 2025-08-07T11:30:06.774Z
tags:
    - rtw
---










"È tutto?"






Agatha avvertì un lieve senso di sollievo.






La forza dei demoni risiede nel loro numero. Nel caso in cui si scontrassero con solamente un paio di Demoni Folli, una o due Streghe Superiori sarebbero sufficienti per batterli.


"Ha trovato un modo per rinchiuderli?" chiese Agatha.


"Le nuove arrivate sono perfette per questo compito," Roland le parlò delle loro abilità. "Una volta che Iffy avrà catturato i demoni, la gabbia potrà essere facilmente trasportata con la mongolfiera. Ovviamente preparerò delle manette, in modo da domarli più facilmente. Mi domando però quanto tempo possa durare la Foschia Rossa portata dai demoni, e se sia possibile produrre Sigilli con il loro sangue una volta morti."


"Non c’è da meravigliarsi..." Fino a quel momento, Agatha aveva ben chiaro cosa avesse in mente Roland. "In generale una lattina di Foschia Rossa dura circa un giorno. I demoni, in base al compito da svolgere, decidono quante lattine portare con loro. Per esempio, per una missione di sorveglianza o di ricognizione, le lattine saranno tre o quattro, pertanto i loro poteri dureranno 3 o 4 giorni."


"Perchè?" chiese Roland incuriosito.
"Man a mano che si allontanano dalla strana Pagoda di Pietra Nera, la foschia perde efficacia" spiegò. "Se così non fosse, la Società di Ricerca disporrebbe di demoni e Bestie del Chaos e produrrebbe sigilli. Anche I Tre Capi dell'Unione ci hanno provato. Per esempio, hanno attaccato alcuni avamposti dei demoni per impossessarsi della piccola Pagoda di Pietra Nera, ma i nemici riuscivano sempre a distruggerla prima di soccombere, lasciando ai Guerrieri Beati nient'altro che una pagoda di pietra appassita.


"Appassita?" chiese Roland sorpreso, "anche le pietre possono appassire?"


"Nessuno sa di preciso cosa fosse quella cosa, ma a giudicare dal frammento di pietra che abbiamo recuperato,"appassita" era la parola giusta per descriverla. La sua superficie, un tempo liscia, era  ruvida e scura; bastava strodinarla affinchè cadessero scagliette di pietra. Era completamente diversa da quando i guerrieri l'hanno vista per la prima volta."
"Capisco..." Roland si fermò un momento a riflettere."Se riuscissimo a portarti un demone, potresti produrre il Sigillo delle Pietre Magiche?"


"Se può procurarmi i materiali necessari all'esperimento in quantità sufficiente, un laboratorio indipendente e 20 persone comuni che mi facciano da assistenti," disse Agatha contando con le dita, "ho l'80% di possibilità di produrre Sigilli semplici, come anche Sigilli avanzati... Ah, ma in ogni caso non dispone delle Pietre Magiche necessarie a produrli."


"Le pietre non sono un problema." Roland esitò un attimo, poi chiese a bassa voce " Il problema è, cosa succede se la missione di cattura attira troppi demoni?"
Agatha non poté fare a meno di ridere. "Sembrava molto sicuro di sé. Pensavo che non si sarebbe mai preoccupato a riguardo."
"Ehm, è che voglio essere sicuro al 100% di tutto."
Agatha si rivolse a lui con tono rilassato, "Allora è facile, le basterà portare con sé Miss Anna e me."


"Te e... Anna?"


"Continua a non avere una piena consapevolezza delle streghe del suo territorio, Sua Maestà." disse Agatha con un sospiro.


"Come sa, l'Unione, il cui potere un tempo si estendeva su tutte le Pianure Fertili, disponeva di poco più di 100 Streghe Esperte. Non più di 40 di queste erano streghe con abilità da combattimento. Occupavano posizioni di prestigio all'interno dell'unione e costituivano l'ossatura dell'Esercito Beato. Invece, nella sua Unione di Streghe, vi è giusto qualche Strega Superiore, la cui potenza, sommata a quella delle sue strane armi, è comparabile a quella delle Ali dell'Esercito Sacro. Sconfiggere un gruppo di demoni non sarà difficile per noi. Anche nel caso in cui ci imbattessimo nel Signore dell'Inferno, Anna può attivare il Sigillo della Volontà divina (1) per ben due volte."


"Ah... me ne ero quasi dimenticato." Roland capì, quindi disse: “Grazie per il suggerimento".


"Di niente. Sconfiggere demoni è l'aspirazione della mia vita. Per favore, non mi deluda, Sua Maestà."


Quando Agatha era sul punto di andarsene, Roland la fermò.


"Bhè, c'è un'altra cosa che non capisco"


"Cosa?"


"Perchè ti sei fermamente opposta alla mia volontà di attaccare la Città del Diavolo?" Roland inarcò le sopracciglia. "L'attitudine che avevi un tempo era ben diversa... ricordo che non solo richiedevi esplicitamente di attaccare i demoni, volevi addirittura catturare ad ogni costo le Bestie del Chaos, o sbaglio?


Agatha sentì le guance andare a fuoco. Non aveva bisogno di controllare per sapere che erano rosse.


"All'epoca non credevo che voi aveste le abilità necessarie per sconfiggere i demoni, ma vi vantavate della vostra forza militare, quindi lo feci per provocarvi." Questa era la verità, ma sarebbe stato inopportuno comunicarla a Roland. Adesso invece la situazione nel regno era stabile. Con il passare del tempo, era convinta che i poteri degli umani sarebbero diventati sempre più forti, di conseguenza la sua attitudine era cambiata. "Davvero? Non ricordo di aver detto niente di similie."


"Ma tu eri..."


"Ehm, Sua Maestà, sono molto stanca." Simulò uno sbadiglio. "La prego di scusarmi adesso." E lasciò immediatamente l'ufficio.


Mentre camminava per il corridoio che conduceva alla Casa della Strega, Agatha percepì una gentile brezza fresca accarezzarle il viso, raffreddando poco a poco il suo stato d'animo.


Contemplando la moltitudine di stelle nel cielo, le venne in mente ciò che le disse Wendy.
"Un giorno, diventerà il Re di Graycastle e ci condurrà alla vittoria. Ecco cosa credo."






Guardare l'espressione convinta di Wendy, provocava in Agatha sia un senso di invidia che di leggera tristezza. Invidiava a Wendy il non essersi lasciata sopraffare dalla cruda realtà, ma allo stesso tempo la rendeva triste il fatto che la convinzione di Wendy non avesse potuto invertire la diffrenza di forza che esisteva tra umani e demoni.


Ma adesso, cominciava a crederci anche lei.


*******************


Iffy non ricordava come fosse tornata nella sua stanza.


Nella sua mente si affollavano ricordi di colpi e rombi di pistole e cannoni – centinaia di soldati, accuratamente suddivisi in file, puntavano ai bersagli di fronte a loro e premevano il grilletto. Non vedeva altro che fumo bianco, e anche se poteva percepire i proiettili grazie al suo potere magico, non aveva abbastanza tempo per intrappolarli nella gabbia.


"Sua Maestà non ha mentito. I proiettili di metallo sono molto più potenti dei proiettili speciali che usava Maggie quando combatteva con me. I proiettili di metallo possono distruggere bersagli di legno a 100 passi (2) di distanza; a una tale distanza, tutte le streghe possono solo attendere di essere sconfitte.


E per quanto riguarda l’arma chiamata cannone, è ancora peggio. Il suo raggio di azione è di gran lunga superiore a quello delle pistole, e serve un telescopio per osservare il punto dove colpisce. In più, il capo delle guardie ha detto che si tratta ormai della vecchia frontiera dell'artiglieria: un'arma detta Cannone Longsong 152mm è il vero asso nella manica del reggimento."


Nella testa sentiva rimbombare il frastuono delle esplosioni, che si concretizzarono in un pensiero:


"Heidi Morgan ci ha mentito."
Borbottò Iffy.


"Forse Heidi Morgan non immaginava nemmeno che potesse esistere una tale potenza." Softfeathers non sembrava convinta. Evidentemente, era anche scioccata dalle scene di allenamento dell'esercito alle quali aveva assistito nel pomeriggio, "Cosa dovremmo fare adesso?"


Iffy non rispose."Non importa che intenzioni avesse Heidi, adesso non significano nulla perchè l‘Associazione della Zanna Insanguinata non può permettersi che accada ciò che vuole Sua Maestà; le streghe assistenti di Tilly Wimbledon sono molto più utili delle streghe con abilità da combattimento dell‘Associazione della Zanna Insanguinata."


Riportando la mente agli anni precedenti, notò come le abilità e l'esperienza accumulata di cui un tempo andava fiera le sembrassero ormai poco più di uno scherzo. Fatta eccezione per Annie, non vi era nient'altro che valesse la pena conservare nella memoria.


Dopo un po', alzò la testa. "Non voglio tornare all‘Associazione della Zanna Insanguinata."
"..." Softfeathers annuì con un movimento quasi impercettibile. "Neanche io." Era sotto shock. "Stai piangendo?"


Iffy avvertì qualcosa di salato fluire nella sua bocca. Asciugandosi il viso, qualcosa di bagnato raggiunse i suoi polpastrelli.


"Non lo so."


Era passato molto tempo dall'ultima volta che aveva assaporato le proprie lacrime.


Le Bestie non piangono mai.


Anche se lo fanno, lo fanno per se stesse.


Se solo io ed Annie ci fossimo imbattute nell' Unione delle Streghe fin dall'inizio.


Chiudendo gli occhi, Iffy percepì che quella pioggia salata nasceva dal suo cuore.


Perdonami, Annie.






 Erialis  (1) A volte qualcosa durante la storia sfugge o si dimentica per cui per evenienza ho deciso di ricordarvi il capitolo di riferimento del Sigillo della Volontà divina Se non ve lo ricordate potete tornare a leggere il capitolo che vi ho linkato 


(2)100 passi=circa 70 metri




                                


                                



