---
title: Capitolo 541- La Nebbia  dell'Associazione della Zanna Insanguinata
pubDate: 2025-08-07T11:37:50.998Z
tags:
    - rtw
---














Due giorni dopo, Roland ricevette nuovamente Iffy nel suo ufficio.


Aveva un colorito decisamente migliore. Nei suoi occhi si potevano intravedere emozioni più complesse, che le davano un aspetto più fresco e vitale, più "umano".


"Heidi Morgan vuole vedervi, ma non poteva venire da voi, per cui ha chiesto a Tilly Wimbledon di portarci qui." Iffy si inchinò a Roland, che rimase  un po‘ sopreso dal suo gesto. "A Lady Heidi non piace Sua Altezza Tilly. Crede che le streghe con abilità da combattimento siano il cuore dell'Isola Dormiente, quindi l'Associazione della Zanna Insanguinata non dovrebbe essere trattata come un'organizzazione di streghe qualunque. Heidi vuole fare qualcosa di importante e completamente nuovo con il tuo aiuto, e promette di offrire più di quanto offra Tilly. Certo... so che a Sua Altezza non manca niente."


"Dimmi di più sull'Associazione della Zanna Insanguinata" disse Roland con il mento poggiato sul palmo della mano.


"Si..."


Il racconto durò circa un'ora, con Roland che si faceva sempre più accigliato. Alla fine, non poté trattenersi dal chiederle: "Tilly è a conoscenza di tutto ciò?"


"Non lo so". Iffy scosse la testa. "Lady Heidi ci proibisce di rivelare il passato dell'Associazione, e raramente parla con Sua Altezza."


"Cosa mi sai dire delle altre organizzazioni di streghe dell'Isola Dormiente?






"Hanno rafforzato i rapporti con le streghe del Regno di Graycastle, specie dopo la creazione dell‘Incantesimo Dormiente. Anche se alcune streghe con abilità da combattimento sono segretamente in accordi con Lady Heidi, la maggior parte di loro non vuole affrontare Cenere."


"Alla fine sulle spalle di Tilly grava una pressione non inferiore alla mia." Roland era impressionato. "A differenza mia, che sono il legittimo governatore della Regione dell'Ovest, le streghe dell'Isola Dormiente fanno parte di un'associazione a sé, basata su accordi. Anche se Tilly ne è l'organizzatrice, non dispone in realtà di autorità su quel piccolo gruppo che si è formato attorno a lei. Specie per questo, i meriti di Tilly sono superiori a quelli di molti altri, poichè è riuscita a unire la maggior parte delle streghe assistenti e a intessere relazioni con i governatori secolari delle altre isole. Perdipiù, l'invenzione dell‘Incantesimo Dormiente le ha dato la possibilità di controllare tutte le altre streghe."
In fin dei conti, "Anche le streghe assistenti sono importanti" non dovrebbe essere solo uno slogan. La gilda offriva alle streghe assistenti con abilità inusuali un'ottimo trampolino di lancio. Una volta portata a termine una missione  e ottenuta una generosa remunerazione potevano usarla per migliorare la qualità della loro vita sull'Isola Dormiente Tale mentalità si formerebbe gradualmente. Dopo tutto, nessuna potente strega da combattimento vorrebbe trascorrere le sue giornate a masticare pesce salato. Il successo delle streghe assistenti le avrebbe naturalmente portate a favorire Tilly la quale, in qualità di leader della gilda, avrebbe sicuramente acquisito maggiore voce in capitolo.






Ecco forse il perchè Heidi Morgan non poteva aspettare oltre.


In più, riguardo all‘Associazione della Zanna Insanguinata, i conti non tornavano. In quanto figlia dell'Arciduca Morgan, come era possibile che Heidi non potesse permettersi di arruolare un gruppo di streghe con abilità non da combattimento? L'unica ipotesi plausibile era che lei non avesse avuto intenzione fin dall'inizio di prendere con sé persone "inutili". Mentre le streghe dell'Associazione delle Streghe Alleate si unirono con l'intenzione di aiutarsi a vicenda, Heidi voleva una squadra che si battesse per i suoi profitti, tutto qua.


Ciò considerato in aggiunta all' ossessione che nutriva per il Regno di Cuore di Lupo,  erano motivi per cui Roland rimaneva guardingo nei suoi confronti.


Sarebbe stato saggio scrivere una lettera segreta a Tilly, avvertendola di fare molta attenzione alle mosse dell' Associazione della Zanna Insanguinata.


"Heidi non ti ha proibito di svelare i segreti dell‘Associazione della Zanna Insanguinata?" chiese tamburellando con le dita sulla scrivania. "Non vuoi più seguire le sue istruzioni?"
Iffy si morse il labbro. "Voglio entrare nell'Unione delle Streghe".


Roland, colto di sorpresa, si fermò e la guardò. Nonostante fosse consapevole che mostrando il potere delle armi termiche avrebbe attirato potenti ed arroganti streghe da combattimento, non si aspettava un effetto così... portentoso.
"Ma hai fatto del male a Maggie." Si fermò un attimo a riflettere. "In questo momento non posso..."


"Riguardo ciò, può punirmi come preferisce."


Iffy si sbottonò l'abitò.
Quasi in contemporanea, un paio di mani coprirono gli occhi di Roland da dietro. Ma Usignolo sembrava essersi dimenicata che era nella nebbia, per cui le sue dita trasparenti non potevano parare la vista a Roland.


Iffy si abbassò il vestito e voltò la schiena verso Roland.


Roland non poté trattenere un sussulto.


Sulla schiena di Tiffy vi erano cicatrici di ogni tipo, inflitte con una frusta. Le ferite ormai guarite sembravano lombrichi, disposti a formare un reticolo, creando un netto contrasto con la pelle delicata che li circondava. Dato che le ferite erano già guarite nemmeno Nana, con le sue abilità curatrici, poteva rimuoverle: sarebbero rimaste così.


Per raccontare dei rigorosi addestramenti di combattimento nell'Associazione della Zanna Insanguinata, Iffy non aveva speso molte parole. Adesso, ripensandoci, Roland riusciva a carpire l'atmosfera violenta che s'intuiva dalle sue parole.


"Rivestiti," disse con un fil di voce.


"Ma Sua Maestà..."


Usignolo era di nuovo visibile e aiutò Iffy a coprirsi.


"Se vuoi entrare nell'Unione delle Streghe, non portarvi il modo di fare dell'Associazione della Zanna Insanguinata." Roland avvertì improvvisamente un senso di oppressione al petto. "Puoi presentare la tua richiesta a Wendy. Sulla base della tua prova, le altre streghe decideranno se accettarti o meno." Fece una pausa. "In ogni caso, anche se non entri a far parte dell'unione, puoi stabilirti nella città di Neverwinter, ossia il luogo dove vivono le streghe."


Sentendo queste parole, le spalle di Iffy si rilassarono. "Grazie...per la sua gentilezza."
...


Roland la guardò andarsene, poi si alzò, camminò verso la portafinestra sospirando profondamente.
La sua squadra per fermare i demoni era già completamente assemblata, ma non riusciva ad essere rilassato.


"In realtà, è molto fortunata," disse Usignolo dirigendosi verso di lui.


"Può essere chiamata fortuna quella?"


"Iffy almeno è sopravvissuta, a differenza della sua amica Annie. Se l'Associazione della Zanna Insanguinata è veramente l'unica organizzazione di streghe rimasta nel regno di Wolfheart, i suoi membri andranno incontro ad una tragica fine nel caso di una cattura da parte della chiesa o della nobiltà. Questo è anche il motivo per cui le streghe membre agognano alla Montagna Sacra a tal punto."


Un dubbio si fece improvvisamente strada nel cuore di Roland. "E‘ stata davvero Heidi Morgan a mandare quelle streghe con abilità non da combattimento in altre organizzazioni di streghe?“ Per evitare che se ne conoscesse la posizione, le streghe si contattavano raramente e cambiavano spesso luogo di ritrovo. Heidi come avrebbe potuto raccogliere tali preziose informazioni? Il capo di un'organizzazione non comunicherebbe facilmente i propri luoghi di ritrovo a una persona qualunque.
E anche se Heidi avesse disposto di tutte quelle informazioni, inviare le streghe in altre organizzazioni comportava un alto rischio. Le altre organizzazioni avrebbero accettato qualsiasi strega lei vi avesse inviato?


Più ci pensava, più lo trovava assurdo.


Ma Usignolo confermò che Iffy non aveva mentito.


Il problema risiede nei fondatori dell'Associazione della Zanna Insanguinata, chiaramente.


In conclusione, adesso Heidi sembrava ancor più pericolosa. Roland si rese conto che avrebbe dovuto comunicare le informazioni a Tilly il prima possibile, di modo che potesse investigare e prepararsi con un certo anticipo.


Quasi sicuramente la figlia dell'Arciduca Morgan non era vista come una reale agli occhi delle streghe.








                                


                                



