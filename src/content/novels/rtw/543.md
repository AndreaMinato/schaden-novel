---
title: Capitolo 543- Il Punto di Svolta
pubDate: 2025-08-07T11:37:50.998Z
tags:
    - rtw
---










Barov sembrò quasi un’altra persona quando Roland lo rincontrò.


Sembrava vigoroso e raggiante, persino il suo petto era aumentato considerevolmente. I suoi passi erano energici e trasmettevano un forte senso di sicurezza. Non aveva affatto l’aspetto di un tipico ministro cinquantenne.


A quanto pare, i giorni passati a Città del Re erano stati molto soddisfacenti.


“Se l’avessi saputo, ti avrei richiamato un po’ più avanti.” Scherzò Roland.


“No Vostra Maestà. Riguardo al quanto sia prospera Città dell’Alba, non può essere paragonata a Città di Neverwinter che è stata personalmente creata da Voi.” Rispose Barov, mentre si lisciava i baffi. “Ovunque io mi trovi, il mio cuore sarà sempre con Voi.”


“Perché queste parole… suonano così strane ed imbarazzanti?”


Roland tossì due volte e tentò di cambiare argomento. “Com’è la situazione laggiù?”


“Non preoccupatevi. Con i miei studenti ed il Primo Esercito in giro, i nobili appena nominati non saranno  in gradi di creare problemi, anche se lo volessero,” replicò l’amministratore con compiacimento. “Ho deliberatamente dato loro più spazio per combattersi reciprocamente per il potere ed il denaro. Finché non disturberanno le normali condizioni di vita dei cittadini, questo è accettabile. Credo che per un lungo periodo di tempo, d’ora in poi, trameranno e si strapazzeranno tra di loro per raggiungere la più piccola quantità di potere – del resto, non hanno avuto nessuna qualifica per entrare a far parte del Comune finora.”


“Effettivamente è una buona idea.” Commentò Roland ridendo.


Anche se conosceva una o due cose sull’equilibrismo politico e altre strategie di controllo, sicuramente non era bravo nell’attualizzarli come quelle vecchie volpi che erano state coinvolte nella politica per parecchio tempo. Benché magari non fossero le più furbe delle volpi, erano di sicuro abbastanza crudeli e dalla pelle dura. Si potrebbe affermare che solamente ora, Barov, aveva rivelato la reale entità del suo talento.


In qualità di Re, Roland poteva star fuori dagli sporchi giochetti politici. Sin quando avrebbe avuto il personale, la legge e le forze militari nelle sue mani, nessuno avrebbe osato agognare alla sua autorità.


“Vostra Maestà, posso chiedervi dove avete inviato il Tesoriere Lauren Moore?” Barov rivelò un po’ di disappunto mentre sospirava. “L’ufficiale cerimoniale mi ha detto che non lo avete ancora giustiziato.”


“Ha dirottato alcune delle razioni di soccorso per il popolo, cospirato con l’ex Primo Ministro, ed era coinvolto nello sfruttamento dei rifugiati.” Roland scrollò le spalle. “I suoi crimini non giustificavano un’esecuzione, e considerata la sua età, non era idoneo per essere mandato nelle miniere. L’unica cosa che potevo fare era deportarlo.”


“É… un vero peccato.”


“Perché? Hai bisogno di lui?”


“Certamente no. Lauren era piuttosto influente a Città del Re. Temevo solamente che i nobili inferiori non sarebbero riusciti ad affrontarlo.” Barov rise e scosse il capo. “Come mio mentore, mi ha maltrattato per molto tempo. Rimpiango di non aver avuto modo di vederlo implorare pietà.”


Roland si unì alle risate. “Penso che possa aver portato tutta la sua famiglia nel Regno dell’Alba. Chi lo sa, potresti rivederlo un giorno. Non parliamo di questo. Ti ho richiamato perché ho intenzione di costruire qualche fabbrica. Riguardano la prossima serie di riforme di Città di Neverwinter.”


“Avete bisogno di molte persone?”


“In realtà sì, altrimenti avrei solamente dovuto chiamare Karl.” Annuì Roland. “Ho bisogno di almeno 3000 persone.”


Barov fece un sorriso forzato. “Vostra Maestà, si tratta di un’enorme richiesta degna di Voi. In altre città, non c’è possibilità che un progetto possa richiedere 3000 persone allo stesso tempo.”


“La buona notizia è che non tutti e 3000 devono essere istruiti. Esigo solo che più di 200 di loro abbiano completato l’istruzione base.”


“Che cosa volete costruire?”


Roland piazzò la documentazione preparata tempo fa davanti all’amministratore. “Una cokeria (1), un’acciaieria, ed una fucina.”


“L’acciaio prodotto dalla Signorina Anna non è sufficiente?” Domandò Barov.


“Il problema è che è troppo inefficiente.” Roland sospirò. “Il suo potere magico dovrebbe essere usato per manifatture più sofisticate, piuttosto che essere sprecato nella preparazione di materiali per le macchine a vapore. Spero di poter ‘de-stregare’ le produzioni industriali di base, quest’anno.”


Attualmente, le industrie di Neverwinter avevano raggiunto un punto di svolta. Se non si fosse evidenziato un salto di qualità, sarebbe stato difficile progredire. Questo perché la fonte di energia delle macchine dipendeva fortemente dai materiali di Anna, e di conseguenza l’entità della produzione non poteva essere ampliata. Tra l’altro, le macchine a vapore potevano essere fabbricate senza utilizzare un così alto livello d’acciaio. La prima generazione di macchine a vapore era stata fatta usando solamente il ferro.


Ora, i presupposti per una svolta erano stati pienamente soddisfatti. La miniera di carbone era in grado di gestire tutti i processi di coking (2) – il coke (3) era uno degli ingredienti fondamentali della produzione dell’acciaio su larga scala. Circa una dozzina di altoforni nell’Area delle Fornaci forniva anche un’abbondante quantità di lingotti di ferro. L’acciaio poteva essere fuso tramite un semplice convertitore, mentre i magli a vapore (4) nella fucina potevano essere usati per creare componenti che le altre fabbriche avrebbero potuto utilizzare direttamente. Se quelle procedure avessero formato un ciclo chiuso, Anna sarebbe potuta essere completamente esonerata dai suoi doveri, e durante tutto il processo produttivo sarebbero state necessarie solamente le persone comuni.


Dopo che Roland ebbe delineato le importanti funzioni dei tre progetti, Barov capì subito il significato di ‘de-stregare’.


“Capisco, Vostra Maestà. Ma, queste cose sono davvero possibili?” Non sembrava convinto. “Possiamo realmente ottenere abbastanza acciaio senza contare sui poteri dei dem… ahem, delle streghe? Potreste non sapere che in altre città, è normale che un pezzo di acciaio forgiato costi 20 volte quello di un pezzo di ghisa.”


In quest’epoca, l’acciaio veniva forgiato dal martello del fabbro. Il ripetuto martellamento dei lingotti di ferro provocava l’ossidazione del carbonio e delle altre impurità in eccesso fino alla formazione dell’acciaio. Naturalmente, l’efficienza di questo processo era tremendamente scarsa, ed un bel po’ di materie prime sarebbero state sprecate. Una quantità di ferro non indifferente si sarebbe staccata a causa dell’ossidazione, e perciò erano necessarie parecchie parti di un lingotto di ferro per produrre un pezzo d’acciaio utilizzabile. Questo spiegava il perché  un set completo di corazza, fatto completamente d’acciaio, fosse il desiderio di una vita di molti cavalieri. Poteva persino essere tramandata di generazione in generazione come tesoro di famiglia.


Da una certa prospettiva, il laborioso metodo di produzione dell’acciaio poteva dare la falsa percezione che l’impegno posto nel fabbricarlo lo rendesse più raffinato e di qualità superiore. Adesso che la Città di Neverwinter poteva produrre in massa l’acciaio, lavoro attribuito alle streghe dalla maggior parte delle persone, i sospetti di Barov non erano difficili da capire. Tuttavia, per Roland, l’acciaio era solamente del ferro con una diversa percentuale di carbonio.


“Non dico che sarà semplice. Sia il processo di coking che il processo di produzione dell’acciaio tramite il convertitore richiedono delle tecniche che sono state scoperte per tentativi. Però…” Roland fece una breve pausa. “Questi progetti sono senza dubbio realizzabili. Quando saranno completati, ci saranno centinaia di ciminiere nell’Area Industriale. La produzione d’acciaio di un mese supererà quella attuale di un anno. Avremo così una riserva infinita d’acciaio per produrre biciclette, navi, ogni tipo di macchina, e perfino case. Tutto ciò che vedi sarà fatto d’acciaio. Sarà presente in ogni casa, e anche le persone comuni potranno usare attrezzi e posate in acciaio.”


Barov rimase senza parole per molto tempo prima di riuscire finalmente a replicare: “Elaborerò per Voi un programma d’assunzioni e un piano di stanziamento finanziario da esaminare quanto prima.”


“Va bene, ti occuperai del lavoro preliminare,” disse Roland come incoraggiamento.


Mentre si dirigeva verso la porta dell’ufficio, Barov si voltò bruscamente e si inchinò a Roland.


“Sarà un piacere ed un onore per me vedere un mondo come quello, Vostra Maestà.”


...


Haru


 Erialis  (1) La cokeria è lo stabilimento del coke che distilla il carbon fossile fuori dal contatto dell’aria ed è allestito in modo specifico per essere adatto a particolari operazioni di metallurgia. Per sapere cos’è il coke basta leggere la nota (3) (2) Il Coking invece è il processo termico di scissione degli idrocarburi che si utilizza per ottenere dei residui pesanti prodotti a basso punto di ebollizione che successivamente porteranno alla creazione di gas combustibili, benzina e petrolio. (3) In pratica è il residuo della distillazione del carbon fossile e si ottiene per il riscaldamento dei litantraci (un particolare tipo di carbone fossile molto diffuso) senza contatto con l’aria. (4) Il maglio è un dispositivo meccanico per lavorazioni di fucinatura e stampaggio in pratica mediante l’azione di una pressione si deforma un determinato pezzo. Quest’ultima a sua volta viene resa possibile da una normale caduta della mazza (si parla allora di maglio a semplice effetto), da un effetto combinato della forza peso e di uno specifico sistema idraulico (maglio a doppio effetto) e da un solo sistema idraulico, con il peso della mazza in equilibrio con la forza peso dell’incudine sottostante (maglio a contraccolpo). Fu inventato dall’ingegnere scozzese James Namsyth nel 1839.


 
                                


                                



