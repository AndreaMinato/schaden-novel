---
title: Capitolo 544: Una nuova fonte di energia
pubDate: 2025-08-07T11:30:06.774Z
tags:
    - rtw
---










“La prospettiva di un nuovo mondo, eh?” Roland non poté trattenersi dal ridere.


Poi chiese a Usignolo di convocare Anna.


In quei momenti, Usignolo era solita andarsene volontariamente per lasciare loro un po’ di privacy.


Anna indossava un abito celeste, al di sotto del quale erano visibili le sue calzamaglie nere lunghe fino al ginocchio, e ai piedi calzava un paio di mocassini. Tutto ciò la faceva apparire particolarmente vivace. Quei capi d’abbigliamento in stile moderno erano stati confezionati sotto la guida di Roland durante il suo tempo libero, usando stoffe rivestite da Soraya. Erano estremamente leggeri, facili da indossare, e altamente durevoli. Per questo erano perfettamente adatti ad Anna quando doveva costruire a mano l’attrezzatura.


Ogni volta che Roland guardava i suoi occhi scintillanti, sentiva un’ondata di felicità e sorrideva senza controllo.


Ovviamente, non doveva più comportarsi in modo formale come faceva una volta.


La cinse con le braccia e la fece accomodare in braccio a lui. Poi annusò i suoi capelli e le diede un bacio sulla guancia, prima di arrivare al punto. “Voglio sviluppare una nuova fonte di energia.”


“Sarà come la macchina a vapore?” Si voltò verso di lui. Si potevano vedere le clavicole sporgerle al di sotto del collo dalla chiara carnagione.


Roland non poté resistere dall’allungare la mano per accarezzarle le clavicole. Le fece così tanto il solletico che lei iniziò a ridere timidamente.


“Vostra Maestà, comportatevi in modo appropriato.”


“Eheh, va bene.” Fece sedere Anna sulla sedia e si alzò in piedi per estrarre una pila di cianografie (1) dai documenti su un lato del tavolo. “Prima dai un’occhiata a questo… Quanto riesci a capirlo?”


“Uhm…” Ogni volta che Anna studiava qualcosa, la sua espressione assumeva un’aria di totale solennità. Roland provava spesso un senso di vergogna e inferiorità quando la osservava e lei si mostrava distaccata: si sentiva come se fosse seduto in un’aula ben illuminata e stesse guardando di sottecchi l’alunno più intelligente della classe.


Per contrastare quella sensazione, pensava alle cose sconce che le avrebbe fatto di notte.


“Più o meno ho capito tutto.” Dopo che Anna ebbe dato un’occhiata all’ultima cianografia, rifletté per un attimo e annuì. “Anche questo è alimentato dal vapore, solo che il pistone viene sostituito dalle pale di un mulino, e quindi risparmia energia nel movimento alternato (2) delle bielle (3). Giusto?”


“Giustissimo.” Roland accantonò i suoi pensieri scabrosi e si fece serio. “Si chiama turbina a vapore (4). Nonostante sia anch’essa alimentata da vapore ad alta pressione, la sua efficienza è di gran lunga superiore a quella del motore a vapore.”


Questo era il prodotto rivoluzionario che Roland aveva in mente da molto tempo.


Si potrebbe dire che Anna fosse il motivo principale per cui voleva che le industrie di base smettessero di dipendere dalle streghe: solo così lei avrebbe potuto concentrarsi sulla produzione meccanica di alto livello.


La turbina a vapore era un suo esperimento in quel campo.


Le turbine avevano molti utilizzi. Potevano essere impiegate per alimentare le imbarcazioni e fornire elettricità, specialmente quest’ultima cosa: si poteva prevedere che, quando Montagna del Drago Caduto sarebbe stata conquistata, la Contessa Spear avrebbe dovuto impiegare molto tempo a risolvere le faccende governative. Non sarebbe stato saggio affidarsi solamente al potere magico di Luna Misteriosa per fornire l’illuminazione notturna nell’area industriale, per non parlare del rifornimento di elettricità nella zona residenziale. Ovviamente Roland non voleva ammettere che quella fosse una pianificazione fallita a causa della sua mancanza di esperienza. Per riparare a questo errore, aveva dovuto pensare ad un mezzo alternativo per produrre elettricità.


A causa dei naturali difetti del principio di circolazione (*), l’elettricità generata dalle macchine a vapore era imprevedibile. Inoltre, Roland aveva una scarsa conoscenza della regolazione della tensione. Perciò utilizzare le turbine a vapore, che avevano un’emissione di energia più stabile e un rendimento termodinamico superiore, era una scelta più adeguata.


“Cosa devo fare prima?” chiese Anna.


“Ricordi cos’hai fatto per la cannoniera?” Roland le mostrò la cianografia di una pala. “Dovrai costruire un modello operativo di questo. Deve essere lungo solo un metro circa. Il problema principale che devi risolvere è l’angolazione della pala. Deve permettere al vapore ad alta pressione di fluire rapidamente attraverso la griglia di ogni statore (5). Se riuscissi a fare questo, più della metà del lavoro sarebbe fatta.”


Eppure, come si poteva costruire un prodotto finale utilizzabile senza dati dettagliati?


L’unico modo erano tentativi e sbagli ripetuti.


Per quanto riguardava il nucleo della turbina, Roland non si preoccupava della difficoltà di alterare il girante (6) poiché la precisione del Fuoco Nero era di gran lunga superiore a quella di qualunque strumento di meccanica moderna. Non si preoccupava neanche della forza dei materiali: dopo tutto, di solito i giranti operavano a temperature tra i 500 e i 600°C, e la lega d’acciaio scoperta da Lucia era più che adatta per questo compito. Il problema chiave era la coordinazione angolare tra la cascata dello statore e il girante. La prima era come una barriera fissa che poteva alterare la direzione angolare del passaggio del vapore in modo da impedire che il vapore entrasse in collisione con il girante nello stesso momento. Impediva anche il disordine direzionale e la creazione di forze opposte. In sostanza, era come un pettine che risolveva i problemi nel flusso d’aria.


Se il modello che avrebbe costruito Anna fosse stato operativo, Roland ne avrebbe avviato la produzione di massa, e poi non ci sarebbero state altre difficoltà.


Una volta migliorati i procedimenti e la qualità dei materiali, i risultati delle industrie sarebbero stati inevitabilmente considerevoli.


“Capisco.” Gli occhi di Anna luccicarono, come per segnalare che fosse pronta a mettersi all’opera.


“Non c’è fretta.” Roland le strinse la mano. “Dovresti aver sentito da Wendy che ho deciso di lanciare un attacco per catturare i demoni.”


“Sì,” rispose Anna, “Ci andrai anche tu?”


Roland scosse il capo con calma.


“Bene.” Anna poggiò la testa sulla sua spalla. “L’ultima volta mi sono quasi spaventata a morte quando ti ho visto ferito.”


“Davvero? Ma ho sentito da Usignolo che eri la più calma di tutti. Se non fosse stato per il tuo piano decisivo, avrei veramente potuto…”


Prima che potesse finire la frase, Anna gli tappò la bocca con la sua mano delicata. “Non dire quella parola.”


Allentò la presa solo dopo che Roland ebbe annuito con accettazione. Poi continuò, “Comunque, quello che volevo dire è che devi prenderti cura di te stessa, capito? Se dovesse succedere qualcosa, usa immediatamente il Sigillo della Volontà Divina senza esitare. Non fa niente se non catturi i demoni… attenderò il tuo ritorno trionfante al castello.”


“Non preoccuparti.” Rise Anna. “Non lascerò che facciano del male neanche alle altre streghe.”


…


Dopo che Anna se ne fu andata, Roland rimase in silenzio parecchio tempo prima di mormorare, “Ci sei?”


“Certo.” La figura di Usignolo apparve sulla scrivania. “Ma non ho origliato mentre voi due parlavate. Sono tornata solo quando se n’è andata.”


Roland si alzò in piedi e si avvicinò alla finestra. Guardando verso le montagne innevate, spiegò a Usignolo il piano di caccia che aveva ideato. “Prima di partire, dovrete tutte fare un’esercitazione per familiarizzare con l’intera procedura di caccia, e anche per capire i vostri compiti e quelli delle altre. Inoltre, questo piano funzionerà solo se vi troverete ad affrontare uno scarso numero di demoni. Dovrà essere adattato in base alla situazione.” Fece una breve pausa prima di continuare. “Se dovessi mai trovarti nella peggiore delle situazioni… e intendo dire, la situazione più disperata ed irrisolvibile, dovrai portare Anna indietro ad ogni costo.”


Usignolo non disse nulla. Anzi, aspettò che Roland si voltasse a guardarla, prima di replicare con uno sguardo sconcertato. “E’ questo il vero motivo per cui non andrai?”


Roland non poté negare la verità. “Altrimenti decideresti sicuramente di salvare me, vero?”


“… capisco.” Usignolo emise un lieve sospiro. “Farò del mio meglio.”


“E’ tutto nelle tue mani.” Affermò Roland dandole una pacca sulla spalla.






Meiling






 Erialis (1) E' il processo grafico usato specialmente per la riproduzione di disegni tecnici tracciati su carta lucida. Si adopera carta sensibilizzata con ferrocianuro di potassio e citrato di ferro ammoniacale, stampando al sole o alla luce artificiale. Sviluppando in acqua, i tratti appaiono bianchi su fondo blu scuro. Il termine è anche comunemente usato per indicare un processo di riproduzione analogo, atto a dare però segni scuri su fondo bianco. 


(2) Data la complessità della descrizione essendo molto tecnica preferisco affidarvi alla pagina di Wikipedia. Oltretutto ha anche una bella immagine.


(3) La Biella è un elemento meccanico di collegamento tra altri due membri cinematici è possibile trovarlo sopratutto nelle locomotive.


(4) Turbina a vapore sfrutta l'energia termica del vapore sottoposto a pressione, convertendola in lavoro meccanico tramite una trasformazione termodinamica. Grazie alla sua efficienza ben presto sostituì la macchina a vapore con motore alternativo.


(5) Lo Statore è l'insieme delle parti fisse di una macchina con funzione di movimento come turbine, motori elettrici. La sua funzione è quella di sostenere la macchina. 


(6) IL girante è un po' complesso da descrivere sicuramente Wiki lo fa meglio di me.








                                


                                



