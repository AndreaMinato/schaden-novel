---
title: Capitolo 545- L’esercitazione per la battaglia
pubDate: 2025-08-07T11:37:50.998Z
tags:
    - rtw
---










Città di Neverwinter, a nord delle mura cittadine di confine.


Dopo aver raggiunto il luogo del precedente test, Iffy scoprì che molte streghe erano già lì riunite. Tra loro c’erano Maggie e la sua compagna di sempre, una ragazzina dai capelli d’oro.


“Sembra che si chiami Fulmine.” Pensò Iffy.


Quando la ragazzina vide Iffy, agitò il pugno minacciosamente e ringhiò, prima di trascinare Maggie più lontano.


Se ciò fosse successo tre giorni prima, Iffy le avrebbe rimproverate dicendo loro di comportarsi rispettosamente dinanzi ad una strega combattente.


Ma stavolta, si limitò a ridere silenziosamente.


L’espressione allarmata della ragazzina ricordò ad Iffy di Annie. “Quando avevo quell’età, Annie era proprio come quella ragazza. Sempre attenta e vigile, mi camminava sempre davanti per proteggermi. Sicuramente era solo una coincidenza il fatto che cercassimo rifugio insieme. Forse, questo è quello che l’Unione chiama… ‘sorelle’.”


“Visto che siamo tutti qui, inizierò a spiegare la missione. Il suo nome in codice è “Punto di Fusione” e la Signorina Agatha sarà il Comandante.” Proclamò Roland prima di farsi strada in mezzo al pubblico. “Ovviamente, molte di voi conoscono già i dettagli della missione. Tuttavia, per il bene delle nuove arrivate, spiegherò tutto daccapo nuovamente.”


“Le nuove arrivate… si riferisce a me?”


Iffy ristabilì subito la sua concentrazione.


“Non ha importanza, questa è la prima missione assegnata dal nuovo Signore. Poiché mi ha chiesto di prendervi parte, vuol dire che deve esserci qualche battaglia di mezzo. Sarà una buona occasione per dimostrare il valore delle mie abilità.” Pensò Iffy.


“Per comprendere la forza del nemico e accelerare la ricerca del Sigillo delle Pietre Magiche, vi dirigerete tutte a Città del Diavolo al di là delle montagne innevate. Stanerete i demoni per combatterli, e sfrutterete un’imboscata per catturarli vivi…”


…


Dopo che Roland ebbe concluso la sua spiegazione, Iffy non riuscì a ripristinare la sua verve per un bel po’.


“Di sicuro le mie orecchie ci sentono bene! Gesù (1) , è serio? Questi demoni sono davvero responsabili di aver distrutto l’impero delle streghe che governava sull’intero continente? Questa donna dai capelli blu, che farà da Comandante per la missione, è una Strega Superiore proveniente da quattrocento anni fa? La Battaglia della Volontà Divina deciderà il destino dell’umanità? Questi nemici infami si nascondono da qualche parte non lontana dalla Regione Occidentale? Com’è possibile tutto ciò!”


Mantenne un viso serafico mentre gettava un’occhiata alle altre streghe. Tuttavia, si rese conto che non c’era il benché minimo accenno di sorpresa sui loro volti.


Era evidente che tutte loro fossero a conoscenza di quelle cose da prima.


“Ora, Agatha parlerà delle cose a cui dovrete prestare attenzione durante la missione, oltre a informarvi sull’organizzazione tattica.”


Agatha annuì e fece un passo avanti. “Secondo le nostre fonti, nell’accampamento dei demoni c’è un Occhio Demoniaco di vedetta. Questo è di importanza cruciale per il nostro piano per attirare i demoni. Chiunque lo veda verrà a sua volta visto da lui. Se consideriamo che la nostra posizione sarà distante, il primo gruppo di nemici che dobbiamo aspettarci sono i Demoni Volanti. Non ci sono molti demoni di questo tipo, specialmente in un luogo così remoto. L’ultima volta che ci siamo andate, ce n’erano solo due. Non mi aspetto che la cifra cambi.”


“Siamo svantaggiate nel combattimento aereo, perciò il piano migliore è di attirarli verso il suolo. In questo modo, potrò occuparmi io stessa di tutti e due. Tuttavia, dei Demoni Folli che potrebbero portare sulla schiena dovrà occuparsi la Signorina Iffy.” Agatha guardò di sfuggita quest’ultima. “Se riuscirai a catturarli, la nostra missione sarà ritenuta un successo.”


“Sembra solo poco più grande di me, eppure si dice che viva da oltre quattrocento anni?” Iffy rimase sbalordita per un po’ prima di biascicare incoerentemente, “C-Capisco.”


“Non hai mai visto dei demoni prima, perciò è normale che tu sia dubbiosa.” Sembrava che Agatha le avesse letto nel pensiero. “Wendy ha dei registri riguardanti gli incontri dell’Associazione con i demoni. Dopo l’esercitazione, forse potresti darci un’occhiata. Così ti risparmierai un totale sbalordimento quando li vedrai dal vivo.”


Quelle parole fecero involontariamente corrugare la fronte ad Iffy. “Un totale sbalordimento? Nonostante i nemici provengano direttamente dall’inferno, presto imploreranno pietà nelle gabbie che creerò per loro!”


“Come facciamo ad attirarli verso il suolo?” chiese Fulmine.


“Abbandonando la mongolfiera e entrando nella Foresta delle Ombre.” Agatha si accovacciò a terra e utilizzò delle pietre per creare un diagramma visivo. “Quando Sylvie noterà che i nemici ci stanno inseguendo, tu e Maggie accompagnerete subito nella Foresta coloro che sono sulla mongolfiera. Me l’ha confermato Sua Maestà. Se è un pallone a idrogeno, Wendy saprà farlo funzionare da sola. Grazie a Sylvie che stabilirà un contatto visivo con l’Occhio Demoniaco, loro due riusciranno a fuggire contemporaneamente.”


“Quando le Bestie Diaboliche si avvicineranno alla mongolfiera, avrai il compito di attirarle verso la Foresta. Visto che il loro campo visivo sarà ostruito, scenderanno a terra per darci la caccia. Fa’ attenzione alle lance dei nemici. Sono fiduciosa del fatto che riuscirai a schivarle facilmente.”


“Ooh, questo piano sembra eccitante.” Esclamò Fulmine con un largo sorriso. “Contate su di me!”


“La Foresta è l’habitat naturale di Foglia. Una volta che i demoni entreranno nell’area dell’imboscata, saranno intrappolati. Non c’è bisogno che vi dica cosa dovrete fare dopo.”


“E se ci fossero più di due Bestie Diaboliche?” domandò una strega dai capelli verdi come la giada.


“Se saranno numerosi, probabilmente i demoni si divideranno per cacciare. Potreste far restare più persone sulla mongolfiera ad occuparsi della sorveglianza aerea, mentre il resto entrerà nella Foresta.” Agatha si interruppe per un attimo. “In quel caso, Anna si occuperà di qualunque nemico in aria. Ma ricordate, il raggio letale del Sigillo della Volontà Divina è limitato. E’ meglio attivare il Sigillo solo quando le Bestie Diaboliche sono radunate. Inoltre, Anna non potrà sfruttare le sue abilità mentre attiva il Sigillo. In quel momento, Foglia, dovrai assicurarti di proteggere Anna.”


“E io?” chiese Usignolo.


“Accompagnerai Iffy. La sua abilità ha effetto solo nel raggio di dieci passi (2), quindi è vulnerabile alle lance dei demoni quando si trova esposta. Userai la tua Nebbia per accorciare rapidamente la distanza dai nemici.”


“D’accordo…” Usignolo si voltò e squadrò Iffy. Quest’ultima percepì immediatamente l’aura del potere magico dell’altra. Era fredda e affilata, come se fosse una sostanza unica nel suo genere. “Non essere un fardello.”


Iffy intuì che anche l’altra doveva essere una strega combattente. E per giunta aveva sperimentato molte battaglie e aveva avuto molto sangue sulle sue mani.


“Bene, dovremmo iniziare tutte l’esercitazione.” Agatha applaudì in segno di incoraggiamento. “Inizieremo con lo stanare i demoni.”


…


L’esercitazione era iniziata da un’ora e Iffy si era già fatta un’idea generale delle abilità di ciascuna delle streghe partecipanti alla missione.


Fu sorpresa dal fatto che fossero presenti molte streghe che potevano essere considerate delle streghe combattenti.


Foglia, ad esempio. Si nascondeva in un tronco d’albero nella foresta. Era in grado di manipolare l’intera foresta a suo piacimento. Quel tipo di abilità era quasi inconcepibile ed era ad un livello che trascendeva completamente i soliti limiti di una strega.


Oppure Wendy che, sebbene fosse semplicemente incaricata di controllare la mongolfiera, poteva evocare un piccolo uragano che trasformava sassi e fango in dardi dolorosi.


Il gelo di Agatha poteva servire sia da scudo sia da lama affilata. Era quindi ugualmente competente in attacco e difesa, quantomeno a distanze brevi.


Usignolo era ancora più terrificante. Una volta entrata nella sua Nebbia, poteva viaggiare quasi in qualsiasi parte del mondo volesse. Gli ostacoli fisici del mondo reale non avevano alcun effetto su di lei. Avendo sperimentato il potere di quell’abilità, Iffy poteva immaginare che, in una vera battaglia, essa rendesse invincibile chi la utilizzava. Spostandosi senza lasciare traccia ed essendo possibile da contrattaccare, Usignolo faceva subito perdere ogni speranza ai suoi nemici.


Eppure, il talento più insolito di tutti era quello di Anna. Secondo il piano della missione, quella giovane donna che sembrava aver superato da poco l’adolescenza era il vero asso della squadra. “Quanto deve essere forte la sua abilità per sbaragliare tutti i demoni in un colpo solo?”


Iffy non dovette attendere a lungo per ricevere una risposta.


Meiling










 Erialis  (1) Gli inglesi parlano di Gesu' ma effettivamente nel testo originale cinese è Dio. 


(2) 10 passi sono 7.6 metri circa






 
                                


                                



