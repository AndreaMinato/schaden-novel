---
title: Capitolo 548: Intrappolare i demoni
pubDate: 2025-08-07T11:30:06.775Z
tags:
    - rtw
---














Lungimirante trasportava Wendy e Sylvie attraverso il Mare dei Vortici, mentre Fulmine e Maggie volavano ai lati del cesto, così che se ci fosse stato bisogno le avrebbero prese all’istante.


Dal momento che la loro missione non era quella di studiare Città Del Diavolo, non volavano troppo in alto. Non appena volarono sopra la cima innevata, Sylvie riuscì a guardare dritto attraverso le rocce e le scogliere lungo la riva e scorgere l'Occhio Demoniaco sulla cima della Pagoda Blackstone.


Secondo Agatha, gli Occhi Demoniaci non avevano proprio bisogno di "vedere" realmente le persone, perché percepivano e individuavano i loro nemici dopo essere stati visti. Era impossibile che qualcuno potesse sfuggire al loro controllo, né gli invisibili né chi scendeva da cielo, a meno che non avessero gli occhi bendati. A causa di ciò, gli occhi demoniaci avevano causato un gran numero di vittime tra il comando dell'Esercito Beato.


Un'altra opzione era quella di evitare di guardare gli occhi demoniaci. Tuttavia, l’opzione era alquanto difficile perché gli occhi demoniaci si trovavano normalmente nel punto più alto dei campeggi.


"Come sono andate le cose? Lo vedi?" chiese Fulmine a Sylvie in volo.


"Devo avvicinarmi un po', altrimenti non posso reggere a lungo" rispose Sylvie strofinandosi gli occhi. Le era servito un enorme quantitativo di potere magico per superare gli ostacoli con l'Occhio Magico. Come se non bastasse, anche il suo campo visivo era in gran parte limitato. Sebbene fosse riuscita con molta attenzione a ridurre la vista a una linea retta, sentiva ancora le vertigini quando si focalizzava sui dettagli del precipizio frastagliato.


"Capisco" Wendy evocò una folata di vento. "Resisti".


Man mano che le rocce si facevano più nitide, la sottile nebbia rossa entrò lentamente nel loro campo visivo. Nonostante fosse una giornata serena, una nuvola di nebbia avvolgeva comunque la rupe, l’unica differenza è che era di un colore più chiaro rispetto l'ultima volta che l'avevano vista.


Sylvie puntò di nuovo gli occhi sulla nebbia. Questa volta, fu finalmente in grado di vedere un pezzo di terra attraverso la nebbia densa. Alcuni edifici a forma di torri si stagliavano contro di essa, nel complesso il panorama sembrava appartenere a una terra deserta.


Ben presto fu in grado di individuare la guglia in pietra nera più grande.






Rispetto all'intrusione inaspettata della volta precedente, l'attuale operazione era stata attentamente pianificata. Per prima cosa avrebbero spaventato i demoni e poi li avrebbero indotti ad attaccarle. A differenza di Fulmine, che era sempre spensierata ed energica, Sylvie voleva solo vivere una vita normale. Per nessuna ragione voleva essere un'esploratrice. Tuttavia, dal momento che era destinata a combattere la Battaglia della Volontà Divina, non le era possibile opporsi, a prescindere da quanto odiasse le guerre. Proprio come quando aveva giurato a Tilly di andare a Città di Confine e controllare se Roland fosse o no un fantoccio in mano alle streghe, allo stesso modo, aveva ubbidito senza molte esitazioni all'ordine di Roland quando aveva spiegato il suo piano di attacco.


Era venuta a controllare Roland per il bene di tutte le streghe di Isola Dormiente. Adesso invece, combatteva per l’Unione delle Streghe e tutto il Regno di Sua Maestà.


Sylvie fece un respiro profondo e alzò lo sguardo.


In un istante, centinaia di bulbi oculari entrarono nella sua visuale. Il mostro nero gelatinoso era seduto ancora al solito posto. Il suo corpo si era fuso con la sommità della torre come se fosse nato dalla pietra. Tutti i suoi occhi puntavano contemporaneamente a Sylvie. Poteva persino intravedere la sua stessa faccia in quegli occhi neri e lucenti!


Per un secondo, tutti i capelli le si rizzarono sulla nuca e un brivido le scese lungo la schiena.


"Stanno arrivando!" gridò e richiamò il suo potere.


"Andiamo!"
"Aw!" Immediatamente Maggie si trasformò in una gigantesca bestia diabolica e si fermò sotto il cesto.  Sylvie saltò giù per atterrare in sicurezza sull'ampia schiena di Maggie, dall’altro lato Fulmine trasportava Wendy sulla schiena e si dirigeva verso la Foresta delle Ombre. Rispetto all'ultimo viaggio in cui si erano fatte prendere dal panico e spaventate, questa volta erano interamente preparate. Secondo il piano, Fulmine doveva tornare da sola alla mongolfiera ad idrogeno e attirare ulteriormente i demoni nelle loro trappole.


Nel frattempo, Sylvie si girò per guardarsi alle spalle.


Cinque punti neri erano emersi sulla rupe. Quel numero era superiore rispetto quello che Agatha aveva previsto, ma rientrava comunque entro il limite di sicurezza.


Tuttavia, si accorse di qualcosa di insolito grazie all’Occhio Magico.


Dei cinque nemici, solo quattro cavalcavano le bestie diaboliche e due erano molto diversi dai normali demoni folli. Non avevano una corporatura robusta, né braccia forti. Non indossavano nemmeno pelli di animali o armature come facevano di solito i demoni folli, bensì una veste colorata che brillava come un arcobaleno. Sylvie a prima vista non riuscì a capire di che materiale fosse fatta. Tuttavia, riusciva a vedere qualcosa sciamare e dimenarsi sotto di essa somigliando a numerose vipere.


Le teste dei due demoni erano più grandi di quelle dei normali demoni folli. Eppure, i loro occhi e il naso non erano distinguibili. I loro volti erano tra quelli più inquietanti che avesse mai visto. Sembravano due grandi cicatrici, con solchi rossi e creste che si irradiavano dal centro.


Quando posò gli occhi sull'ultimo demone, Sylvie rimase stordita.


Quest’ultimo indossava un'armatura pesante ma delicata, con una gigantesca spada sulla schiena. Cionondimeno, non era affatto lento, ma volava solo un po’ più indietro rispetto le bestie diaboliche.


La sua faccia era completamente coperta da un elmo. Diversamente dall’elmo a teschio dei demoni folli, quello in particolare casco era fatto di metallo, perfettamente coordinato alla sua armatura. Su entrambi i lati del erano incisi dei motivi intricati. Diverse corna affilate, che a prima vista assomigliavano alla pagoda Blackstone, spuntavano dalla cima. Nel punto in cui dovevano esserci i suoi occhi vi brillava una luce rossa, rendendo il demone un aspetto sinistro e aggressivo.


"Che tipo di demone sarà quello?" pensò Sylvie.


Sylvie si sentì invadere dalla paura e dall'orrore. Agatha non le aveva mai spiegato come affrontare quella situazione, quindi si chiedeva se avrebbe dovuto seguire il piano originale.


Sylvie si sentiva terribilmente a disagio.


Seguì Wendy nel profondo della foresta. Quando scese dalla schiena di Maggie, vide una figura dorata salire in aria e volare verso la mongolfiera ad una velocità allucinante.


Era impossibile che riuscisse a fermare Fulmine.


Dopo qualche esitazione, Sylvie sentì il bisogno di informare Agatha della novità. Accarezzò Maggie sulle sue ali e disse: "Portami all’imboscata!"


"Cosa c'è che non va?" Wendy le corse incontro. "Adesso non dobbiamo vederci con il Primo Esercito?"


Gli ordini erano di lasciare libero il campo di battaglia principale durante l’azione e incontrarsi il più presto possibile con il Primo Esercito dopo aver attirato con successo i demoni nell'imboscata, dato che loro due non erano abbastanza forti per competere contro i demoni.






"Ho visto alcuni demoni strani ". Sylvie scosse la testa. "I nemici non sono solo demoni folli. Devo dirlo a tutti!"


"Ma l'area dell’imboscata è abbastanza grande, aw!" Maggie chinò la testa. "Potrebbe volerci un po' per trovarli anche se vai".


"Va bene, portami lì" Tornò sulla schiena della bestia e disse a Wendy: "Vai all'appuntamento con il primo esercito sulla riva del fiume, torno subito".


Fulmine volò più velocemente che poteva. Il vento fischiava nelle sue orecchie. Vide la terra, i boschi, i fiumi e le spiagge sotto di lei ridursi e oscurarsi rapidamente, trasformandosi in vari blocchi di colori e linee distorte.


Doveva arrivare al pallone dell'idrogeno prima dei demoni. E per attirare l'attenzione dei nemici, doveva fingere di fuggire in fretta.


Quando il vasto oceano entrò gradualmente nel suo campo visivo, vide infine la Lungimirante e anche i demoni.


 


Thea




                                


                                



