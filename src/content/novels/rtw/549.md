---
title: Capitolo 549: La decisione di Agatha
pubDate: 2025-08-07T11:30:06.775Z
tags:
    - rtw
---














Fulmine volò sul fondo del pallone, trovò la sacca di polvere in esso e prese la miccia. Quando vide del fumo bianco uscire dalla sacca di polvere, volò immediatamente verso il mare.


Era un semplice dispositivo di autodistruzione. Una volta che i nemici avevano notato e seguivano la mongolfiera, le esche devono distruggere "Lungimirante" per evitare la situazione imbarazzante nella quale i demoni si occupano troppo del nuovo dispositivo invece che inseguire le streghe.


Sentì una forte esplosione proprio quando Fulmine toccò il mare. Il cielo si illuminò in un lampo.


Fulmine alzò lo sguardo e vide la mongolfiera gonfiarsi e trasformarsi in un'enorme palla di fuoco rossa, al centro il colore era di un arancione acceso, mentre del fumo rosso scuro che fuoriusciva dai bordi. Le fiamme, come il sole al tramonto, bruciarono a lungo.


Guardò un demone avvicinarsi troppo alle fiamme ruggenti. Si capovolse, appiccandosi fuoco da solo per poi cadere in mare con la sua cavalcatura.


Gli altri quattro demoni, che fuggivano dal fumo sotto di loro, si avvicinarono velocemente a Fulmine.


Fino a quel momento, tutto era andato come previsto.


Dopotutto, i demoni non erano poi così intelligenti.


Fulmine sollevò un angolo della bocca e dal mare volò verso la foresta.


Il piano era quello di farli spingerli nel profondo della foresta dove Foglia aveva controllo totale.


Tutto era pronto nell’area dell’imboscata e Foglia aspettava in silenzio che i demoni cadessero in trappola.


I folti rami, le viti e il cladio (1) sarebbero indubbiamente un incubo per i nemici


-Se potessero sognare


Sylvie usò l'Occhio Magico per ispezionare l’area dell'imboscata. La foresta sotto il controllo di Foglia brillava di verde. Visto dal cielo, era come se una fiaschetta si fosse conficcata nella terra con la bocca rivolta verso il Mare dei Vortici e il collo a diversi chilometri di distanza.


Nonostante avesse le vertigini, scansionò l’interno di ogni albero. I numerosi dettagli che sciamavano accanto alla sua testa le causarono un forte dolore. Sylvie finalmente trovò Agatha che si nascondeva in un grande albero vicino la bocca della fiaschetta.


"Perché sei venuta qui?" Il tronco si aprì quando Maggie precipitò al suolo. Agatha sporse la testa e chiese: "Il piano di attirare i demoni non ha funzionato?"


"No, ha funzionato. Cinque demoni ci hanno seguite". Saltò giù dal retro della sua cavalcatura e sollevò la ragazzina dai capelli bianchi che era tornata alla sua forma umana. Sylvie si nascose in fretta nell'albero. "Ma tre di loro sono diversi!"


"Diversi come?"


Sylvie descrisse dettagliatamente gli strani demoni che aveva visto e si accorse che Agatha era sotto sconvolta.


Il suo cuore precipitò. "Sono difficili da gestire?"


Agatha ci impiegò molto tempo per ricomporsi, poi spiegò con palpabile ansia: "I demoni con le corna sono Demoni Spaventosi, sono orribili assassini di persone comuni, tuttavia le streghe non hanno bisogno di temerli. Basta che non li si guardi negli occhi. Sotto la loro faccia bruciata nascondono i veri occhi di Demoni Spaventosi".


"Capisco" mormorò Sylvie. Nelle vecchie storie di streghe i nemici di quei demoni restavano immediatamente pietrificati e si sentivano spaventati, titubanti, confusi e disperati. Spesso accadeva che un esercito di mortali da circa 100 uomini poteva essere sopraffatto da solo tre o quattro demoni spaventosi. La maggior parte delle persone era troppo impaurita per pensare. Semplicemente, si inginocchiavano tremanti in attesa di essere uccisi. Anche se la Pietra della vendetta divina poteva diminuire notevolmente quell’effetto, non poteva comunque rimuovere del tutto quelle emozioni. I demoni sembravano nascere con quella capacità di controllare le emozioni delle persone, ed era impossibile riuscire a percepire una fluttuazione del potere magico evidente.


"E il demone corazzato? Può volare da solo, è il Signore dell'Inferno?"


"No!" Agatha parlò sottovoce. "Se la tua descrizione è giusta, suppongo che si tratti probabilmente di un Demone Anziano. Siamo nei guai".


"Demone anziano?" Sylvie era disorientata.


"L'Unione sa poco di loro, se non che posseggono molte abilità e sembrano umani, tranne che sono molto più grandi. La loro forza e il potere magico sono abbastanza potenti" disse e deglutiti a fatica. "Si dice che solo le trascendenti possono competere contro di loro".






"Trascendenti? Non abbiamo nemmeno una straordinaria per il momento" Sylvie era nervosa. "Dì a Foglia di fermare questo piano, dobbiamo ritirarci e incontrare il Primo Esercito".


Agatha si morse il labbro. "Può volare grazie alla Pietra del Volo. In realtà, non è un grosso problema che ci siano solo Fulmine e Maggie perché possono volare. Tuttavia, non riusciremmo a fuggire dal loro attacco una volta fuori dalla protezione di Foglia. Anche se non ho mai visto un vero Demone anziano, Alice mi aveva detto che le streghe devono impegnarsi a combattere questi demoni scaltri e potenti, altrimenti, anche solo una piccola mancanza potrebbe provare la nostra morte".


Diede dei colpi al tronco finché la voce di Foglia non arrivò da sopra. "Sto ascoltando. Che succede?"


Agatha disse con fermezza: "Il piano è cambiato, per favore informa tutte le streghe che stiamo passando dal piano A al piano B. Lascia che Usignolo si occupi del Demone Corazzato, se Anna avrà l’occasione, non esitate ad ucciderlo".


Il piano B significava lasciar perdere il piano di catturare e usare il Sigillo della Volontà Divina per annientare tutti i nemici.


"Combatteremo davvero contro il demone anziano?" Sylvie non riuscì a trattenersi dallo stringere Maggie.


"La fuga porta solo alla morte, al contrario, c’è una possibilità di sopravvivenza se facciamo del nostro meglio per combatterli" Agatha parlò lentamente. "Un Demone Anziano esce sempre con un certo numero di altri demoni, ma ora ha solo due Demoni Spaventosi come guardie, quindi è probabile che vinceremo anche se non c’è un Trascendente!"


"Vedo Fulmine" disse di nuovo Foglia. "Stanno arrivando".


"Shh".


Sylvie trattenne il respiro. Sentiva dei ruggiti provenire dalla cima degli alberi, e poi udì dei pesanti oggetti cadere sul terreno di fronte.


I suoni dei rapidi passi dei demoni riecheggiarono nella giungla e presto svanirono. Rimase solo il basso ruggito della bestia diabolica.


"Cosa sta succedendo ora?"


"Il Demone Corazzato non è ancora atterrato e sta ancora seguendo il Fulmine, gli altri demoni hanno lasciato le loro cavalcature fuori dal bosco e la stanno seguendo. Aspetta, manca un demone". Sylvie guardò attentamente nei paraggi. "Ci sono solo tre Bestie diaboliche rimaste qui vicino".


"Bene, lascia che uccida questi rettili pazzi in modo che non riescano scappare, anche se vogliono" Agatha aprì un varco. "Non sei una strega da combattimento, per favore, resta nascosta qui".


"Ma possono volare!" puntualizzò Sylvie preoccupata. "E se scappassero in volo?


"Calmati". Guardò la ragazzina che voleva seguirla. "Non preoccuparti, abbiamo Maggie".


All’improvviso una "Bestia diabolica" piombò giù dal cielo. Si posizionò dietro di loro, allargò le ali, fece un cerchio con la coda e ruggì forte alle tre bestie diaboliche.


Si distrassero immediatamente.


Con grande sorpresa di Sylvie, le tre bestie diaboliche imitarono Maggie. Anche loro allargarono le ali e scodinzolando come se stessero ballando! Per avere più spazio per muoversi, iniziarono persino a spintonarsi l'un l'altro e si rifiutavano di indietreggiare.


Che la stessero intrattenendo?


Dall'altro lato, Agatha sgattaiolò fuori dalla foresta. Uno strato di cristalli di ghiaccio bianco si formò sul terreno.






Thea 


 


 Erialis  (1) Il Cladio di cui parliamo è il falasco conosciuto anche come marisco o panicestrella di palude. E' un'erba erbacea il cui habitat ovviamente è la palude.lI falasco per la resistenza delle foglie e del fusto, anche se disseccati, veniva molto usato per Impagliare seggiole, intrecciare sporte e stuoie e per costruire capanne. La pianta è costituita da foglie molto affilate che, se attraversate, possono tagliare come rasoi: per toccarlo o coglierlo senza ferirsi bisogna accarezzarlo o tagliarlo sempre dal basso verso l'alto.  Vi ricordo che oggi esce il nuovo capitolo del Manga sul nostro  Patreon. 
                                


                                



