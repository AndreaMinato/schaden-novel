---
title: Capitolo 55- Un’opportunità una volta ogni mille anni
pubDate: 2025-08-07T11:37:50.879Z
tags:
    - rtw
---


Roland aprì la porta del suo ufficio, vedendo che Barov lo stava aspettando.


Roland lanciò la lettera verso il suo sottosegretario, dopodiché si sedette sulla sua sedia, poggiando i piedi sopra lo scrittoio.


Se non fosse stato in presenza di un estraneo, avrebbe canticchiato una canzone.


“Sua Altezza, va bene addolorarsi”. Barov iniziò ad aggrottare le sopracciglia, mentre leggeva velocemente la lettera. “La morte del Re è una tale tragedia ed è stato persino assassinato dal proprio figlio.... è  davvero una tragedia, non so che cosa Sua Altezza dovrebbe fare”.


“Il processo che ha portato alla morte di Gerald era decisamente troppo bizzarro. Voglio aspettare e vedere che cosa decideranno di fare mia sorella maggiore e mia sorella minore”, disse Roland, “Ma in ogni caso, ci sono alcune cose che dovremmo fare anticipatamente, anche se solo per far fronte ad eventuali imprevisti”.


Barov osservava il Principe, aspettando che continuasse il discorso.


“A causa della sostituzione del Re, i prossimi mesi o persino anni potrebbero diventare burrascosi, dunque la prima cosa che dovremo fare è salvaguardare i nostri cari ed i membri delle nostre famiglie”.
Ciò che più importava era che il secondo Principe poteva rapire quelle persone per minacciarle, ora, se voleva mantenere il funzionamento dell’amministrazione e degli affari finanziari di Città di Confine, il suo sottosegretario era indispensabile. Roland sorseggiò il suo tè per poi continuare: “Tu e Carter, così come i vostri sottoposti, dovrete scrivere loro una lettera, le farò consegnare dalle guardie mentre consegneranno la mia risposta al Re, in seguito farò in modo che cerchino riparo in altre città”.


“Non a Città di Confine?” Barov non era uno sciocco, dopo 20 anni di esperienza nel campo della politica, aveva capito all’istante cosa intendeva fare il Principe.


“No, non verranno direttamente a Città di Confine”. Roland non voleva che la controparte usasse le famiglie dei sottoposti per minacciarli e non voleva nemmeno che i suoi sottoposti pensassero che lui volesse minacciarli attraverso le loro famiglie. Così, scelse un compromesso. Avrebbe prima voluto portarli in una città più sicura e poi, dopo aver avuto un punto d’appoggio a Città di Confine, avrebbero potuto migrare.


“Capisco, vorrei ringraziarla, Sua Altezza, per la sua apprensione”. Il Sottosegretario parlava e allo stesso tempo annuiva in approvazione: ciò rese Roland sollevato. Sembrava che i suoi sottoposti fossero persone intelligenti, capaci di pesare con la loro testa.


Roland affermò: “Un’altra cosa di cui dobbiamo parlare è il commercio dei minerali. Dopo l’ultimo commercio di minerali ferrosi, dovremo porvi fine e vendere a Città di Salice solamente pietre grezze. Ho bisogno di mettere da parte i minerali per nostro uso personale”.


“Non sarebbe un bene. Il risultato sarebbe il calo delle nostre entrate, Sua Altezza”.


“Sì, ma non caleranno eccessivamente. Recentemente, i minatori hanno trovato un nuovo deposito di pietre preziose, dunque con quello possiamo colmare parte delle perdite”, spiegò Roland. “E l’inverno non è proprio il periodo più adatto per fare affari, i venditori ambulanti esitano a venire a negoziare, quando devono aver paura di essere attaccati dalle bestie demoniache. Così, probabilmente, avremo solo dalle due alle tre transizioni durante i prossimi quattro mesi. Pertanto, è ovvio compensare il poco traffico con il commercio di pietre preziose, dato che sono la scelta più conveniente”.


“Capisco”. Barov accettò la spiegazione ed annotò gli ordini.


Dopo che il suo Sottosegretario se ne fu andato, Roland chiese di Carter e gli disse: “Ho bisogno di espandere le dimensioni della milizia, te ne prenderai la responsabilità e si darà il via agli ordini di reclutamento. Occorrerà che tu valuti le loro abilità e se troverai dei validi membri, verranno nominati capitani della squadra. Applicherai li stessi metodi di addestramento dell’ultima volta”.


“Sua Altezza, se dovessi addestrarli seguendo quei metodi di addestramento, ho paura che la nuova squadra impiegherebbe davvero molto tempo prima di poter essere schierata in battaglia”.


“Basta che siano più forti della massa”. Roland liquidò le sue preoccupazioni e gli disse di eseguire gli ordini che gli erano stati dati. Nonostante il suo contributo, il livello di formazione era molto lontano da quello dell’esercito.
Aveva paura che quel livello fosse solamente pari a quello di un addestramento militare di uno studente universitario. Ma delle volte, l’importante era avere una capacità di combattimento migliore rispetto a quella dei propri nemici. Oltre al combattere contro delle bestie demoniache senza cervello, per la maggior parte del tempo, avrebbero dovuto combattere contro l’esercito privato di un nobile, truppe mercenarie o, se necessario, trasformarsi in un’arma mista. Fin quando avessero utilizzato armi ed equipaggiamento, persino un esercito posto allo stesso livello degli studenti universitari avrebbe potuto farcela.


Dopo che Carter se ne fu andato, Roland non riusciva a smettere di ridere.


Non pensava che gli sarebbe capitata tra le mani una tale fortuita situazione! Semplicemente era come se qualcuno gli avesse mandato carbone durante una tempesta di neve o come se gli avessero dato un cuscino quando era assonnato.


Questa doveva essere una cattiva notizia per lui? Questo era un dilemma? Sbagliato! Non sapeva molto sul conto di Garcia Wimbledon, ma era certo che non fosse una donna che avrebbe consentito agli uomini di calpestarla. Il primo Principe era stato condannato a morte in così poco tempo. Sebbene non ci fosse alcun infiltrato, probabilmente, non sarebbe tornata facilmente a Graycastle solo perché il secondo Principe glielo aveva ordinato.


Lo stesso valeva per lui. Sarebbe semplicemente rimasto a Città di Confine, così qualcuno sarebbe saltato fuori – molto probabilmente sarebbe stato il Duca Ryan, dalla Fortezza Longsong, dato che era una persona così irrequieta. In caso contrario, non avrebbe inviato qualcuno, con questo tempo orribile e durante i Mesi dei Demoni, solamente per consegnare la lettera nelle sue mani.


Un giorno, il Duca Ryan avrebbe voluto confrontarsi con lui, dal momento che sino a quando Roland non avesse abbandonato Città di Confine, Ryan non sarebbe riuscito a riposare o mangiare in pace.


Scegliere di restare a Città di Confine avrebbe significato disobbedire all’editto del nuovo Re. Se Roland avesse aspettato sino alla fine dei Mesi dei Demoni, il Duca Ryan avrebbe, con ogni probabilità, cercato di dargli una lezione, sotto il nome ed il vessillo di Timothy Wimbledon. Era esattamente ciò che voleva Roland.


Se chiedeste a qualcuno che cosa è necessario per velocizzare l’industrializzazione, quel qualcuno vi risponderebbe, senza dubbio, ‘persone’.


La produzione su larga scala richiedeva un gran numero di dipendenti devoti alla causa, in fin dei conti, tante persone avrebbero dovuto guidare delle macchine enormi. A quel tempo era nata l'espressione: “il gregge mangia le persone”. Esso descrive il periodo in cui i fittavoli, in Britannia, erano stati buttati fuori dalla loro terra per morire di fame, in tal modo le pecore poterono pascolare e produrre lana per nuovi stabilimenti, trasformandosi in liberi operai.


L’Era Industriale era un’epoca crudele. Finché avrebbero investito incessantemente sull’educazione dei lavoratori, avrebbero potuto ottenere una generosa ricompensa. Più l’industria si sarebbe sviluppata, maggiore sarebbe stata la popolazione.


Città di Confine possedeva, all’incirca, 2000 abitanti. Persino con le macchine appena inventate, risultava un piccolo tipo di officina. Non vi erano molti liberi lavoratori, così molti progetti non potevano essere potenziati. Ma da dove avrebbe tirato fuori così tante persone?


Avrebbe potuto comprare degli schiavi? Senza contare che non sapeva dove avrebbe potuto comprarne di così tanti, gli schiavi adulti sarebbero costati un sacco di soldi ed avrebbero avuto poco senso per la cultura. Comprare schiavi sotto i 10 anni ed istruirli, avrebbe richiesto troppo tempo, senza contare che avrebbe consentito il lavoro minorile, così avrebbe dovuto aspettare per molti anni.


Reclutare persone di talento? In questa terra di confine, quanta gente sarebbe attratta da questa città? E per loro avrebbe dovuto spendere persino di più che per gli schiavi.


Incoraggiare il suo popolo ad incrementare le nascite? Matrimoni combinati? Da dimenticare…


Non poteva neanche sperare di ottenere delle persone dalla Fortezza Longsong. Il regno era a un livello stabile, così se avesse cercato di mettere le mani sui signori circostanti, in futuro, sarebbe diventato una barzelletta. Per la stessa ragione, il Duca Ryan non aveva il coraggio di affrontare Roland apertamente. Poteva solamente agire di nascosto.


Ma ora era diverso. Dopo che Timothy si era impossessato del trono, era impaziente di veder scomparire tutti i suoi rivali, tutto ciò si poteva evincere dall’ordine di rientro. Il Duca Ryan era stato apparentemente capace di vedere quel punto, una volta che il vecchio Re se ne era andato e che aveva ottenuto il controllo sul confine occidentale. Così, se non avesse provato a far valere il proprio dominio, sarebbe stato insolito.


Roland attendeva da lungo tempo questa opportunità.


La Fortezza Longsong era, già da centinaia di anni, il centro commerciale del confine occidentale, con quasi 10.000 residenti. Ma dietro la fortezza c’erano le grandi città, senza alcuna solida difesa. Doveva solamente sconfiggere il Duca Ryan, occupare la città ed ottenere un gran numero di schiavi liberati. Allo stesso tempo, avrebbe accumulato molte ricchezze.


Cosa sarebbe stato più semplice dell’annessione della popolazione? Quale sarebbe stata la via più breve per la ricchezza, se non quella di saccheggiare quella altrui?


Questo messaggio era proprio come un faro che scaccia la nebbia, illuminando il futuro cammino di Roland.


Sicuramente non si sarebbe fatto sfuggire quest’opportunità d’oro.




Haru
                                


                                



