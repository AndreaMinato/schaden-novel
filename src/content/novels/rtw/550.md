---
title: Capitolo 550: Il Massacro
pubDate: 2025-08-07T11:30:06.775Z
tags:
    - rtw
---










Era la prima volta che Sylvie vedeva un così incredibile tipo di movimento.


Quando Agatha si mosse, una strada riflettente ricoperta di ghiaccio cristallino apparve proprio davanti a lei. Sembrava fluttuare lungo la strada, quasi come se il terreno la stesse spingendo in avanti. In un lampo, arrivò alle spalle della prima Bestia Diabolica.


Appena Agatha tese le sue mani, calò improvvisamente il gelo attorno al prato ed iniziò persino a nevicare! Dopo un momento, la Bestia Diabolica cacciò un grido e tentò di volare, solo per scoprire di non potersi muovere affatto. Ognuno dei suoi quattro arti era stato immobilizzato sul posto e i cristalli di ghiaccio continuavano a farsi strada su di loro, congelando completamente il suo corpo e le sue ali in un attimo.


Quasi simultaneamente, Maggie saltò addosso alla parte posteriore della Bestia Diabolica danzante e l’aggredì al collo con la sua enorme bocca cremisi. La Bestia Diabolica, in preda al panico, voleva liberarsi di Maggie. Tuttavia, quest’ultima era molto più grande. La Bestia Diabolica somigliava ad un cucciolo di belva che veniva soppresso da una bestia adulta. Poi, Maggie l’afferrò e gli ruppe il collo completamente. Finalmente, la Bestia Diabolica venne sconfitta e con un ultimo colpo di coda, sbriciolò la povera bestia congelata, rompendola in mille pezzi.


In quel momento, la terza Bestia Diabolica cominciò a realizzare quello che era appena successo. Sebbene non capisse perché due simili cercassero di uccidersi l’un l’altro, sapeva che era successo qualcosa di brutto così distese le sue ali e si elevò nel cielo.


Ma era troppo tardi.


Agatha la seguì, ‘volando’.


O meglio, stava camminando nell’aria.


Anche i cristalli di ghiaccio si estesero verso la Bestia Diabolica e, per un attimo, formarono un ponte per aria. Agatha corse lungo il ponte di ghiaccio e presto si trovò abbastanza vicina da poter utilizzare il suo potere magico per attaccarla.


Sylvie non riuscì a trattenersi dal coprirsi la bocca per lo sgomento.


Come una rapida Vipera, il ponte di ghiaccio congelò la coda della Bestia Diabolica per poi trasformare velocemente tutto il resto in una scultura di ghiaccio.


Probabilmente a causa del grosso peso della bestia congelata, la parte finale del ponte di ghiaccio s’inclinò, s’incrinò e si ruppe. Agatha cominciò a cadere dal ponte, ma per fortuna Maggie la prese. Tuttavia, la scultura di ghiaccio cadde al suolo e si ruppe in migliaia di pezzi.


Ci impiegarono meno di 20 secondi per uccidere tutte e tre le bestie demoniache.


Questo era il modo in cui le streghe superiori si impegnavano in un combattimento!


Sylvie non poté fare a meno di sentirsi invidiosa di Agatha.


...


"Kacha."


Dopo aver controllato i proiettili nella canna, Usignolo chiuse il caricatore.


Solo allora, sentì gli avvertimenti di Foglia sui cambiamenti apportati agli attacchi del nemico, e che il piano A per l’Azione del Punto di Fusione era stato sostituito dal piano B.


Questo significava che il compito di Iffy era stato cancellato e che toccava a lei combattere quegli avversari.


Ma, la cosa più importante per loro era fornire ad Anna l’opportunità di scaricare il Sigillo della Volontà Divina.


Usignolo non poté far altro che ricordarsi delle parole di Roland una volta pensato ad Anna.


“Ad ogni modo, riportala indietro, per favore.”


“Lascio tutto a te.”


Si strinse il petto e si morse il labbro.


Questo piano sarebbe stato potato a termine con facilità, ma scoprì un’emozione indescrivibile nel suo cuore.


Quando l’incarico diventava sempre più difficile, l’emozione diventava inspiegabilmente più forte.


“Se accadesse la cosa più terribile, Anna potrebbe anche morire…” pensò.


“Oh, no – a meno che io non muoia.” Usignolo scosse la testa e rimosse quell’idea orribile. Lei era quella di cui Roland si fidava di più, quindi non poteva deluderlo. Anche se Roland non le aveva ordinato di farlo nello specifico, avrebbe protetto Anna a tutti i costi.


In un certo senso, Anna era la salvatrice di tutte le streghe dell’Associazione delle Streghe Alleate.


Se Anna fosse morta per il suo egoismo, non se lo sarebbe mai perdonata.


“I nemici stanno arrivando!”


Foglia l’avvisò e Usignolo si ricompose. Era pronta per accerchiare gli avversari, non appena la loro direzione fosse stata indicata da Foglia.


Il suo mondo di nebbia di solito era un luogo desolato e monotono. Tutte le cose ordinarie senza legami col potere magico sarebbero diventate solo delle linee storte o blocchi intercambiabilmente bianchi e neri. Questa era la prima volta che vedeva così tanti colori grazie ai demoni.


Accanto alla foresta verde, poteva vedere un braccio giallo tenue appartenente ai Demoni Folli e un’ombra azzurra emessa dal loro interno. Gli altri due demoni dovevano essere i Demoni Spaventosi che Foglia aveva appena menzionato. Possedevano una forte risonanza magica e lei poteva vedere molti vortici magici all’interno dei loro corpi, quello sulla loro fronte era quello più evidente.


L’altro Demone Anziano, a cui dovevano prestare particolare attenzione, non era tra di loro. Se la loro informazione era corretta, doveva star monitorando tutto da sopra la foresta.


Senza alcun dubbio, i Demoni Spaventosi, che avrebbero potuto causare paura, avrebbero dovuto essere i primi da uccidere.


E questo doveva essere fatto prima che aprissero gli occhi.


Dopo che i tre demoni ebbero attraversato il luogo dell’imboscata, Usignolo tenne la pistola con entrambe le mani e usò il suo salto istantaneo per percorrere più di 10 metri in un batter d’occhio. Puntò la sua pistola al retro della testa del Demone Spaventoso.


Le era talmente vicino che non dovette nemmeno lasciare la sua Nebbia. Fino a quando avrebbe avuto fortuna, la canna della pistola non sarebbe stata spaccata in due dalla potente magia.


Sparò immediatamente e, per un momento, ci fu un fragoroso boato.


Nella Nebbia, la testa del Demone Spaventoso si gonfiò repentinamente, come se il proiettile inarrestabile fosse stato sparato dall’interno della sua testa ed esploso all’esterno. Il suo cervello saltò in aria, spargendo materia grigia in tutte le direzioni. Successivamente, una raffica di foschia salì verso il cielo – Usignolo notò che il suo contenitore di nebbia rossa era nascosto proprio dentro al suo corpo.


L’altro Demone Spaventoso si voltò subito, e la sua cicatrice insanguinata si estese sulla sua faccia, cercando di mostrare i suoi occhi terrificanti. Improvvisamente, diverse liane caddero dalla cima di un albero, intrecciandosi sulla sua testa, tirandola indietro prima che i suoi occhi potessero essere rivelati. In quel momento, un Demone Folle nella parte anteriore si voltò al suono della sparatoria, ritrovandosi a fissare il Demone Spaventoso e senza riuscire a fare a meno di tremare di paura.


Usignolo sparò i tre proiettili rimasti verso il Demone Spaventoso che era stato forzatamente tirato indietro da Foglia. Nel frattempo, Anna balzò fuori dal suo nascondiglio sull’albero e tagliò la bestia a pezzi con il suo Fuoco Nero, prima che il Demone Folle riuscisse a riprendersi dalla paura.


“Fai attenzione!”


Gridò Fulmine, che stava attirando i nemici per aria.


Usignolo guardò in alto e si rese conto che una grande spada era in procinto di squarciarla.


Tentò istintivamente di entrare nella Nebbia, ma inaspettatamente, il suo mondo nebbioso fu distrutto in mille pezzi dal nemico che stava brandendo la spada.


“Che abilità è questa? Può rompere il mio potere magico?” Pensò.


Era troppo tardi per lei per scappare. All’improvviso, una tenda scura si espanse da sopra la sua testa e fronteggiò l’attacco della spada. A differenza di una vera tenda, sembrava avere più una superficie riflettente in cui poteva vedere riflessa la sua espressione sbalordita.


“Questo è… il Fuoco Nero!”


"Bang!"


La spada colpì ferocemente il Fuoco Nero e Anna sembrò sofferente, il suo corpo tremò, ma il suo Fuoco Nero rimase intatto.


Senza la minima esitazione, stavolta, Usignolo prese velocemente Anna ed evocò di nuovo la Nebbia, fuggendo istantaneamente in luogo sicuro lontano più di 20 metri.


Intanto, anche il demone corazzato cadde lentamente al suolo.


La morte del suo compagno non sembrò aver alcun impatto su di lui. Il demone sollevò con calma la grande spada, in cui era inciso uno strano motivo, e all’improvviso il potere magico aumentò in direzione della sua lama.


La lama emanò una luce abbagliante!


Haru


