---
title: Capitolo 552: Il Puro Magico
pubDate: 2025-08-07T11:30:06.776Z
tags:
    - rtw
---














Esattamente un attimo dopo che il demone ebbe sollevato lo sguardo, Maggie lo schiacciò al suolo. Usignolo sentì la terra tremare leggermente a causa del forte impatto.






Sapeva inoltre che se si fosse trattato di una normale persona, gli si sarebbero frantumate le ossa.






“Ben fatto, Maggie! Pestalo a morte!” Disse Foglia con le mani serrate a pugno.






“Mordilo! Frustalo con la coda!” Iffy era così eccitata che gridava.






“Awh!”






Maggie urlò allegramente. Rimise giù Agatha e si accinse per colpire di nuovo il demone. Ma proprio in quel momento,si trasformò involontariamente e, da feroce Bestia Diabolica, divenne una bambina. Cadde così con il sedere per terra senza capire esattamente cosa fosse successo.






“È il Puro Magico!”






Agatha urlò. Fu la prima a reagire. Sollevò uno spuntone di ghiaccio da sotto il terreno e, lanciandolo, lo schiantò contro il demone. Gli alberi che si trovarono sulla traiettoria dello spuntone di ghiaccio furono squarciati.






Senza dare alcuna possibilità al demone di riprendere fiato, lo raggiunse immediatamente e gli congelò i piedi.






“Ora!” Gridò a Maggie.






Maggie tornò in sé e tirò fuori una pistola, iniziò a mirare e a sparare al bersaglio congelato senza mai fermarsi. Usignolo si morse le labbra e ricaricò la sua pistola. Chiese ad Iffy una mano per rimettersi in piedi e poi si avvicinò a Maggie. La Barriera Magica del demone brillava sulla sua armatura, ma prestò si affievolì. La luce rossa nei suoi occhi tremolava.






All’improvviso, ruggì con voce roca e allungò la mano verso Agatha, scagliandola così per aria senza nemmeno toccarla. Intanto i cristalli di ghiaccio attorno ai suoi piedi si sciolsero immediatamente. Saltò su e barcollò: voleva scappare.






“Non lasciarlo andare!” urlò Agatha, “Maggie!”






“Lascia che lo fermi!” Foglia afferrò il Sigillo della Volontà Divina dalla mano di Anna. Non aveva consumato molto potere magico nello scontro precedente, sebbene fosse stata gravemente ferita  quando era stata sradicata con la forza dalla sua Forma Cuore della Foresta. Durante le prove, era stata in grado di far illuminare quattro pietre dei Sigilli, ora, subito dopo aver riversato tutto il suo potere magico nel Sigillo, una luce dorata intensa illuminò di nuovo il bosco. Il demone si voltò ed emise uno strano suono, incredulo.






Il tuono dorato colpì di nuovo il demone.






Questa volta non vi sopravvisse.






…






“Il demone è… morto?” Chiese Usignolo con voce debole.






“Solo metà della sua armatura non è stata recuperata!” Rispose Maggie mentre si trascinava il “nemico” sulle spalle. Se non fosse stato per il delicato glifo presente sul bordo dell’armatura, sarebbe stato difficile credere che quella massa carbonizzata che stava portando fosse veramente un demone. A quanto pareva non era così forte come si erano immaginati.






Anche Fulmine venne ritrovata.






Quando il demone aveva lasciato la sua onda nera, Fulmine era stata colpita e aveva così perso momentaneamente il suo potere magico. Era caduta dall’alto e aveva colpito con la testa un ramo per poi svenire. Fortunatamente, dal momento che non si era ritrovata tanto in alto e c’erano stati gli spessi rami e le foglie che avevano fatto da cuscino attutendo la caduta, non era gravemente ferita tranne che per un bernoccolo sulla fronte.






Tuttavia era ancora arrabbiata e delusa perché si era persa il combattimento. Dopo essersi accertata che stessero tutti bene, disse: “Informerò Brian di come si è evoluta qui la situazione e gli chiederò di mandare qualcuno che venga a prendervi.”






“È un miracolo che sia sopravvissuta!”  Esclamò Agatha.






“Già e non so come dire a Sua Maestà che tutte siamo state picchiate da un demone solo.” Usignolo emise un sospiro mentre sopportava il dolore.






“No, Usignolo. Questa non è una banale vittoria. Il nemico era un Magico Puro!” Agatha scosse la testa e continuò: “Forse più Streghe Superiori insieme sarebbero state in grado di battersi con un Demone Anziano, ma non avrebbero mai potuto sconfiggere un Puro Magico. Solo i Tre Capi dell’Unione sarebbero stati in grado di affrontarlo.”






“Solo i Trascendenti?” Chiese Foglia accigliandosi.






“Si.” Confermò Agatha e aggiunse: “L’Unione ha imparato la lezione con il sangue.”






“Che tipo di abilità ha un Puro Magico?”






“Puro Magico è solo un titolo e non sta ad indicare un certo tipo di abilità.” Spiegò Agatha. “Ogni Demone Anziano ha vari tipi di abilità e, a differenza delle streghe, non ottengono i loro poteri solo dopo il Risveglio. Una volta un membro dell’Unione ha assistito all’operato di un Demone Anziano che ha guidato più volte il nemico nell’attacco contro la città di Taqila. Questo Demone è stato in grado di sviluppare all’interno del suo corpo due Cicloni Magici in soli pochi anni. Il che significa che aveva guadagnato due abilità in più in questo tempo. Nessuno sa come abbia potuto far ciò. Sembra che i Demoni siano naturalmente più capaci di noi nel manipolare il potere magico.






Il termine Puro Magico non si riferisce a un demone con un certo tipo di Ciclone Magico, ma si riferisce a un Demone Anziano estremamente potente, in grado di rilasciare un potere che può portare a degli effetti simili a quelli provocati dalla Pietra Divina.”






Quest’ultima frase pronunciata da Agatha fece mancare un battito al cuore di Usignolo. “Intendi che… può bloccare l’uso del Potere Magico?” Chiese.






“Per essere più precisi, interferisce con il Potere Magico.” La corresse Agatha e continuò: “Un Puro Magico è in grado di sfondare le difese create dalla Pietra Divina della Vendetta e può ostacolare o diminuire gli attacchi del Potere Magico. Può anche dissipare o fermarne gli effetti. Sono degli avversari veramente molto forti per tutte le streghe.”






“Non… non capisco.” Iffy era confusa e chiese: “Perché questa non dovrebbe essere considerata come un’abilità speciale?”






“Non lo è,” rispose Agatha. “Prendi Anna, per esempio. Se fosse una Puro Magico, il suo Fuoco Nero sarebbe efficace anche sotto l’influenza della Pietra Divina della Vendetta e, allo stesso tempo, il luogo colpito dal Fuoco Nero diventerebbe una regione di interferenza. Il che significa che gli altri effetti del Potere Magico vicino al Fuoco Nero verrebbero spazzati via a meno che l’avversario di Anna non sia anche lui un Puro Magico.”






Quel che Agatha aveva appena detto fece immediatamente venire in mente ad Usignolo il buco nero senza luce del demone. Richiamò alla mente tutto quel che era successo nella battaglia precedente e ricordò che c’era solo l’oscurità intorno al demone quando Usignolo aveva colpito sulla sua Barriera Magica ed era stata catturata dalla sua Nebbia. Era rimasta sorpresa nello scoprire che il demone avesse attaccato allo stesso modo di come opera il Sigillo della Volontà Divina: senza rilasciare alcuna luce del Potere Magico durante il combattimento.






Disse ad Agatha quel che aveva visto attraverso la Nebbia durante lo scontro e poi chiese: “Per questo motivo il primo colpo del Sigillo della Volontà Divina non lo ha ucciso?”






“Probabile,” Agatha scrollò le spalle e disse: “Ma non ne sono sicura. Questa per me è la prima volta che incontro questo tipo di demone e l’Unione non ha lasciato nulla riguardo l’uso del Sigillo della Volontà Divina per combattere contro un Puro Magico.”






“Quindi i Capi dell’Unione hanno fatto completamente affidamento sui loro poteri per sconfiggere il Puro Magico?”






“Esattamente,” disse Agatha mentre annuiva. “Gli Straordinari sono veramente molto potenti, soprattutto quando indossano la Pietra Divina della Vendetta. Sul campo di battaglia splendono come il Sole. Ovunque vadano, i demoni si sciolgono come la neve in primavera ed è come se i Trascendenti fossero il centro del Sole. Se potessi vedere la Signora Alice in battaglia, rimarresti sopraffatta dal suo potere.”






Dopo averla ascoltata, Usignolo rimase assorta nei suoi pensieri, “Tenendo conto di tutti i Capi dell’Unione, ci sono solo tre Trascendenti.” Poi chiese: “Nessuna strega dell’Unione è mai diventata una Puro Magico prima?”






“Per quanto ne sappia, no,” rispose Agatha, “e nessuno ci diventerà. Streghe e Demoni hanno delle differenze fondamentali. Molti demoni possono evolversi in Demoni Folli, ma non molti di loro possono diventare come Alice, non importa quanto duramente facciano pratica.”






Maggie, che stava continuando a giocare con l’armatura del demone, trovò una piccola scatola nera tra i resti del demone e disse, “Guardate! Cos’è questo?”






Agatha prese la scatola e provò ad aprirla. “È chiuso.”






“Lasciami provare.” Usignolo osservò la scatola quadrata di metallo attraverso la Nebbia e, quando il suo contorno si fece indistinto, mise le sue dita all’interno e tirò fuori il contenuto della scatola.






Diverse pietre scintillanti si sparpagliarono nell’aria.










Aki  
                                


                                



