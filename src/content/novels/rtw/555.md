---
title: Capitolo 555- L’inizio della Negoziazione
pubDate: 2025-08-07T11:37:51.000Z
tags:
    - rtw
---






12


“Così questa è Città di Confine… no, Città di Neverwinter?”


Edith non poté fare a meno di sentirsi sorpresa, vedendo l’ordinata ed indaffarata scena davanti a lei dopo essere scesa dalla scaletta. Era giunta a molte conclusioni prima del suo arrivo, ma aveva scoperto di aver sminuito quella città. Il porto era tre volte più grande di quello di Città del Re. Un lato del molo era pieno di barche a vela e navi di cemento, occupate a scaricare le merci. Montagne di minerali e carbone erano ammassate nel cantiere.


Nell’altro lato del molo, 10 battelli a vapore stavano partendo uno dietro l’altro della riva. Molti cittadini stavano accanto alla riva per salutarli. Tutti gli equipaggi indossavano delle uniformi, disposti in linea retta lungo entrambi i lati della nave. Edith poteva sentire il loro buon umore. C’era una specie d’espressione nei loro volti, la stessa che appariva in quelli dei cavalieri quando facevano ritorno dopo aver sconfitto i loro nemici. Tuttavia, non c’erano dubbi sul fatto che quelle persone non fossero nobili.


Il centro del molo era il luogo d’incontro di uomini d’affari, rifugiati e migranti, molti dei quali erano arrivati grazie a vari tipi di navi mercantili. Dopo essere sbarcati, erano stati separati da un gruppo di uomini vestiti di nero. Era stato chiesto loro di mettersi in fila per passare la barriera dopo il controllo. La variabile popolazione nella zona del molo si aggirava intorno alle 1000 persone. Persino Città del Re veniva eclissata da una scena così eccezionale.


“Il molo è cresciuto di nuovo.” Commentò Victor con stupore. “Sua Maestà avrà intenzione di trasformare l’intera riva del fiume nella zona del molo?”


“Di nuovo?” Edith notò le sue parole.


“Il porto non era così ampio lo scorso autunno,” aprì le sue braccia e disse: “Non c’erano nemmeno così tante persone.”


“Che cosa stanno facendo nella barriera, riscuotono le tasse?”


“Non ci sono tasse in città. Le tasse si pagano solo quando si sono venduti i propri beni,” spiegò entusiasticamente Victor. “Inoltre, in centro, alle persone non è permesso organizzare delle bancarelle non ufficiali. Tutte le operazioni devono aver luogo all’Emporio. Quegli uomini vestiti di nero agiscono come le squadre di pattuglia delle altre città. Stabiliscono una barriera per registrare le identità delle persone e per eliminare la piaga demoniaca.”


“Non per ricattare?” Domandò Edith, per poi fare l’occhiolino a suo fratello che annuì e tirò il portafoglio, pronto a dare del denaro per sfruttare qualche privilegio.


“No, no, Signorina Conrad, ho detto che sono proprio come una squadra di pattuglia.” Il gioielliere, Victor, rise e fece un cenno con la mano. “A dire il vero, non chiedono denaro extra. So che è difficile da credere, ma è la verità. Ero sorpreso anch’io come voi quando ho passato il controllo la prima volta. Venite con me. È più veloce prendere il pass uomo d’affari.”


Proprio come aveva descritto Victor, dopo che l’uomo in nero ebbe verificato la sua identità, li lasciarono tutti passare la barriera senza riscuotere nemmeno un bronzo reale.


“Devo trovare un albergo pulito e confortevole in cui registrami, e poi andrò a fare un salto all’Emporio,” disse Victor, voltandosi. “E voi Signorina Conrad? Se non avete familiarità con questo posto, sono al vostro servizio.”


“Vi ringrazio.” Edith mise su uno sguardo riconoscente, sollevò la gonna e si inchinò dicendo: “Mi avete fatto molte cortesie durante questo viaggio. È abbastanza. Andrò al Comune a chiedere aiuto. Lì dovrei riuscire ad ottenere delle informazioni sui miei famigliari.”


“Non mi richiederebbe alcuno sforzo, Mia Signora. Inoltre, è un piacere per me conoscere un’illustre nobildonna come voi. Vi prego, non dite così.”


Dopo parecchie evasioni, Edith si sbarazzò finalmente di Victor, ma il commerciante continuò a salutarla mentre andava via. Aveva detto che se avessero avuto qualche problema, avrebbero potuto recarsi all’Hotel Montagna Sacra per trovarlo in qualsiasi momento.


“Quanto sei popolare sorella.” Cole si picchiettò le labbra.


“Hmm?” Edith gli lanciò un’occhiata. “Come dovresti chiamarmi?”


“Ugh, beh, Signorina Edith.” Il secondogenito del Duca non poté fare a meno di rabbrividire. “Dovremmo trovare un albergo e registrarci?”


“No, dovremmo andare al Castello per consegnare il documento,” disse lei senza esitazione. “Dovremmo metterci in contatto con Sua Maestà il più presto possibile.”


“Ma non abbiamo più le teste.” Le ricordò Cole a bassa voce.


“Allora faremo le cose in circostanze senza teste.” Edith scrollò le spalle. “Ricordi quello che ti ho detto? Mostriamo la nostra onestà e le due teste da sole non rappresenteranno la lealtà della Famiglia Kant.”


“Oltretutto, anche se avessimo avuto le teste, probabilmente sarebbero marce e puzzolenti adesso. Non era una buona idea offrire due putride teste a Sua Maestà. Tutto è stato deviato dal suo percorso originale, dato che Sua Maestà ha lasciato Città del Re.


Quello che abbiamo fatto dipende dalla situazione specifica. Alla fine, sarà l’abilità del negoziatore che determinerà il risultato della trattativa.”


*******************


“Vostra Maestà, degli emissari delegati provenienti dalla Regione Settentrionale stanno aspettando fuori dal Castello, vogliono vedervi,” riportò la guardia di nome Sean, entrando nell’ufficio. “Il leader afferma di essere Cole Kant, il secondogenito di Calvin Kant, l’attuale Duca della Regione Settentrionale. Il Signor Barov ha già verificato il loro documento certificato e lo stemma. Non sono contraffatti.”


“La Regione Settentrionale?” Sbalordito, Roland posò i disegni progettuali. “Non era il territorio di Timothy? Hanno dichiarato le loro intenzioni?”


“Sì, Ser Cole ha detto che il Duca è disposto a giurarvi lealtà.” Rispose la guardia con eccitazione.


“Giurare la sua lealtà volontariamente…” Roland non vedeva di buon occhio quella notizia. Era una seccatura, non aveva bisogno della lealtà di un Signore feudale. Non sarebbe stato di alcun aiuto per lo sviluppo del paese e avrebbe avuto un impatto sull’attuale sistema centralizzato. In realtà, Roland avrebbe desiderato che rimanessero nel loro dominio confidando nel fato, aspettando di essere eliminati tutti da lui. Solo quando le vecchie forze sarebbero state completamente annientate, la nuova centralizzazione dell’autorità sarebbe potuta essere potenziata senza difficoltà.


Tuttavia, non poteva semplicemente rifiutarsi di riceverli. Erano delegati emissari che chiedevano cooperazione. Se gli avesse ignorati intenzionalmente, gli altri nobili, sentendo la notizia, avrebbero smesso di aspettare un colpo di fortuna e si sarebbero coalizzati per combattere contro di lui. Benché non fosse un problema dal punto di vista militare, era comunque preoccupato che ciò avrebbe potuto influenzare i cittadini della Regione Orientale e di quella Settentrionale. Roland li considerava già come il suo tesoro, e logicamente, voleva tenersi più abitanti.


Dopo averci riflettuto, annuì lentamente. “Portali nella sala da pranzo, e lascia che Barov rimanga con loro.”


“Sì,” rispose Sean animatamente.


Osservando l’espressione della guardia, Roland meditò su quali fossero i pensieri di quest’ultima sul fatto che in questo modo l’intero regno sarebbe stato presto governato da lui. Sfortunatamente, non era semplice come sembrava.


Allo stesso tempo, prese una decisione.


Ciò che avrebbero detto non avrebbe avuto importanza, si sarebbe attenuto al suo principio e avrebbe cancellato i diritti dei nobili feudali. Questo punto doveva essere trasmesso in maniera chiara a tutti i nobili per dimostrare la sua determinazione nell’attuazione di nuove politiche e riforme. Se i nobili ribelli avessero osato mettere le loro mani sui cittadini, lui si sarebbe assicurato di fargliela pagare a caro prezzo.


...


La delegazione emissaria era composta da due sole persone, ora sedute ad un’estremità del lungo tavolo quando Roland entrò nella sala da pranzo. Una di loro era il secondogenito del Duca, Cole Kant, e l’altra, una donna meravigliosa. Sembrava essere un’assistente di Ser Cole, ma agli occhi di Roland, lei era molto più rilevante dello stesso Ser Cole.


Certamente, le streghe erano le perle più luminose in fatto d’aspetto, dunque Roland non prestò molta attenzione a quello. Del resto, in quest’epoca, un’assistente donna avrebbe potuto anche giocare il ruolo di amante o cameriera.


“Vostra Maestà, vi porto gli omaggi di mio padre.” Cole si alzò e si inchinò rispettosamente al cospetto di Roland, poi espresse le sue intenzioni. “Il Duca della Regione Settentrionale ha un regalo per voi.”


Haru


 
                                


                                



