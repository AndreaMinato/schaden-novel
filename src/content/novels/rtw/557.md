---
title: Capitolo 557- Una verifica dei danni
pubDate: 2025-08-07T11:37:51.000Z
tags:
    - rtw
---






Dopo cena, Roland corse subito nel giardino sul retro del Castello nonostante desiderasse realmente trascorrere un po’ di tempo da solo con Anna prima. Tuttavia, la Nebbia Rossa del demone era limitata e l’esperimento doveva essere effettuato subito.


Erano presenti quasi tutti i membri dell’Unione delle Streghe, anche coloro che non partecipavano alla prova non volevano perdersi l’occasione di guardare il nemico più da vicino.


Il Demone Folle dissezionato era già sotto il controllo di Brezza, steso in silenzio al centro del pavimento della capanna. Quella era la prima volta che Roland vedeva un essere alieno, diverso da un umano. Aveva un corpo enorme ed era persino più alto di Ascia d’Acciaio di tutta la testa. Le sue braccia congelate erano tanto spesse quanto le cosce di un umano, con protuberanze di muscoli ben definiti, totalmente coperti di vene bluastre che ne mostravano l’immensa forza.


Il colorito nero-blu della sua pelle ruvida doveva essere normale, considerando che il sangue del demone fosse di colore blu. Roland allungò la mano per toccare il corpo. Chiaramente, il corpo del demone era più caldo e ciò significava che il loro metabolismo fosse più veloce. In altre parole, più era alta la velocità del loro metabolismo, più basso sarebbe stato il loro adattamento all’ambiente.


Visto che il Demone Folle aveva un respiratore collegato al suo casco, il suo aspetto era temporaneamente nascosto. Tuttavia, a giudicare dalla sua apparenza in generale, era evidentemente un cordato (1) sviluppato. Almeno un Demone Folle aveva un aspetto simile agli umani, soprattutto se paragonato agli assurdi Demoni Spaventosi e ai Signori dell’Inferno.


Certamente, secondo Agatha, i Demoni Giovani avevano un’intelligenza inferiore e non potevano essere messi a confronto con gli umani. In quanto a furbizia e raggiri, però, i Demoni Anziani erano più simili agli umani.


“Tra i cinque demoni, il Puro Magico è stato sciolto dal Sigillo della Volontà Divina e uno dei Demoni Folli è stato dissezionato da Anna. Abbiamo ricavato tre bottiglie di Nebbia Rossa dai restanti tre e le abbiamo usate durante il tragitto.” Agatha si strofinò la fronte, sembrava un po’ stanca e aveva una voce più delicata del solito. “La Nebbia durerà solo fino a domani sera. Quindi, l’esperimento dovrebbe essere svolto prima di domani pomeriggio, se vogliamo creare il Sigillo. Avrò comunque bisogno di una mezza giornata per fondere la base del Sigillo e potrei fallire più volte durante il procedimento.”


“La Nebbia Rossa è letale per le streghe. Come sei riuscita a cambiare la tanica di gas?”


“Ci siamo rivolte alla gente comune per chiedere aiuto.” Indicò il contenitore di sclerotina (2) messo da parte e disse, “Ho riportato alcune delle taniche vuote se dovessero servirci in futuro.”


Roland annuì e si voltò verso Brezza, dicendo, “Puoi controllare il potere magico che ha usato?”


“Se posso,” rispose Brezza con serietà, “non ho bisogno di manipolare ogni sua mossa specifica, piuttosto semplicemente dargli un ordine e costringerlo a seguirlo. Questo comando va oltre le barriere linguistiche e di pensiero, quindi persino le bestie demoniache possono seguirlo. Ovviamente, però, non deve essere troppo complicato.”


“Va bene.” Poi Roland diede ordini a Nana. “Collega gli arti così posso vedere l’energia e gli intervalli di un Demone Folle portatore di lancia.”


“Aspettate. Nel Castello?” Lily corrugò la fronte.


Luna Misteriosa, Colibrì e le altre si nascosero subito dietro Wendy. Tuttavia, Carta ed Estate, che non avevano vissuto la distruzione dell’Associazione delle Streghe Alleate non ebbero chissà quale reazione. Le loro espressioni mostravano curiosità piuttosto che paura.


“Ci sarà un incidente?” biascicò Piumina.


“Non preoccuparti. Lo teniamo d’occhio noi,” disse Iffy con calma.


Roland aveva capito grosso modo il procedimento della missione Punto di Fusione durante la cena. La comparsa inaspettata di un Demone Anziano aveva diffuso il panico tra la squadra, mettendola in pericolo. Tuttavia, le streghe erano infine riuscite a sconfiggere il potente nemico. Iffy aveva giocato un ruolo importante, specialmente dopo che il Sigillo della Volontà Divina aveva smesso di fare effetto. La sua determinazione nel guadagnare tempo affinché tutte fuggissero aveva cambiato il mondo in cui le altre la guardavano e anche il suo atteggiamento nei confronti delle streghe non-combattenti era diventato più dolce. Tuttavia, era così lieve che probabilmente nemmeno Iffy si era accorta di quelle leggere trasformazioni.


Forse le ci sarebbe voluto un po’ di più per essere accettata come una della squadra. Tuttavia, Roland intravedeva un’opportunità di riconciliazione da entrambe le parti.


Nana si chinò con riluttanza per cominciare a occuparsi del demone.


Non c’era nessunissimo modo per completare l’”operazione” con la medicina tradizionale. In una situazione in cui mancava un agente antigelo, ciò avrebbe solo impedito agli arti di marcire, ma non avrebbe preservato la loro struttura cellulare dal venire bruciata dal gelo. Tuttavia, la brutta condizione degli arti rotti stava chiaramente migliorando e anche le chiazze delle scottature stavano svanendo, a poco a poco, sotto l’effetto delle irrazionali cure magiche.


Una volta che gli arti furono completamente ricollegati, la pelle che in origine era nera-blu divenne gradualmente verde, il che significava che il sangue stesse ricominciando a circolare.


Dopo mezz’ora, il demone si alzò silenziosamente da dove era steso e uscì fuori dalla capanna lentamente.


Le streghe lo seguirono una ad una, diversamente da come erano entrate prima, frettolosamente a mo’ di sciame. Adesso erano in una lunga fila tra Wendy e Pergamena. Roland rise incontrollabilmente vedendo le espressioni miste di paura e curiosità sui volti di Luna Misteriosa e delle altre.


Foglia aveva già preparato il “poligono di tiro”, ovvero un bersaglio a circa 200 metri dalla capanna di legno. C’erano una lastra di acciaio e una corazza, appese alle viti situate alla fine della staccionata del giardino, passando per le due file di ulivi che si trovavano su entrambi i lati. Era anche la distanza convenzionale per il fucile a tamburo.


“Inizia.” Segnalò Roland, guardando il demone con la lancia di osso.


“Sì.”


Brezza aveva appena finito di parlare quando le braccia del Demone Folle iniziarono a gonfiarsi. La Pietra Magica incastonata sulle sue braccia brillava di una fioca luce gialla. Il demone fece un passo avanti, col corpo chino, e scagliò la lancia di osso verso il bersaglio.


Ci fu un bagliore bianco, seguito dal rumore frizzante della corazza che risuonava da lontano.


Le sue braccia si prosciugarono velocemente, come se avesse esaurito tutta la sua forza.


Probabilmente a causa delle sue gravi ferite, il tempo di guarigione era molto più lungo del solito. Le braccia tornarono alla loro condizione normale dopo circa un’ora.


Ovviamente, la sua forza nel lanciare non era debole.


La lancia di osso aveva completamente penetrato la corazza e si era fermamente appuntata nella staccionata. Tirando fuori la lancia di osso, si poteva notare che la punta si era rotta per l’impatto del lancio. Ci sarebbero stati più danni se fosse stata sostituita con una corta lancia di ferro. Tuttavia, guardando com’era abbigliato il Demone Folle, probabilmente il nemico aveva una conoscenza dei metalli inferiore a quella degli umani. Persino l’armatura del Demone Anziano non sembrava fatta di metallo puro.


Pensandoci, forse era a causa dell’alta temperatura necessaria a fondere il metallo, e si dava il caso che la Nebbia Rossa non vi fosse resistente. Se le informazioni fornite da Agatha erano corrette, i demoni dovevano essere molto attenti nell’uso del fuoco. Se la civiltà umana avesse avuto origine dal fuoco, allora i demoni probabilmente sarebbero nati per odiare il fuoco.


La prova successiva fu quella del lancio veloce.


Il Demone Folle fu costretto a scagliare due lance di osso in un breve intervallo di tempo. Tuttavia, ruggiva dal dolore. Sebbene il suo corpo venisse controllato, il dolore lancinante causato dall’utilizzo di Pietre Magiche non era stato rimosso. Le sue braccia si paralizzarono dopo che ebbe terminato i lanci. Apparivano prosciugate e secche come una corteccia e non potevano più guarire.


Entrambe le lance di osso erano state scagliate contro la lastra d’acciaio spessa tre millimetri.


Dunque, la tecnica più minacciosa del Demone Folle poteva essere paragonata ai fucili a tamburo che sfruttavano proiettili con polvere nera che, se sostituiti dagli acciarini, potevano facilmente trapassare una lastra di acciaio.


Meiling






 Erialis (1) una categoria di animali di varie complessità, tra cui ad esempio i Vertebrati.


(2) Sclerotina è una proteina simile alla cheratina 




                                


                                



