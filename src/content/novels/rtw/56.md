---
title: Capitolo 56: Tra le montagne
pubDate: 2025-08-07T11:30:06.667Z
tags:
    - rtw
---


Usignolo stava lentamente avanzando lungo il sentiero montano.


Il percorso su cui camminava era estremamente stretto. Sia alla sua destra che alla sua sinistra c’erano enormi pareti rocciose, separate l’una dall’altra da uno spazio di circa tre metri. In mezzo a queste c’erano l’angusto sentiero che Usignolo stava percorrendo e un precipizio senza fondo. Quindi, proprio accanto ai suoi piedi, c’erano un ripido burrone e un enorme muro di roccia.
Quando guardò nel profondo dirupo, poté vedere soltanto oscurità. Mentre andava avanti lungo quel sentiero, largo a malapena a sufficienza per far passare una persona, Usignolo si appoggiava prudentemente alla parete rocciosa accanto a lei, per evitare di perdere l’equilibrio e cadere nel precipizio.


Quando guardò verso l’alto, del cielo riuscì a vedere solamente un lieve bagliore, come un filo d’argento che fluttuava nel cielo notturno. Tuttavia sapeva che era solo poco dopo mezzogiorno; anche durante il giorno, aveva comunque bisogno di una torcia. La luce che arrivava laggiù non era abbastanza da illuminare la strada davanti a lei. Dopo aver camminato a lungo per quel sentiero le sembrò quasi di star facendo una passeggiata in montagna.


L’unico vantaggio lì era che non sarebbe caduto molto giù nella gola, nonostante il vento freddo che soffiava in mezzo alle montagne e sollevava la neve caduta. Di tanto in tanto c’era qualche fiocco di neve che le cadeva in testa, e atterrava sulla parete rocciosa o lungo la via, trasformandosi in vapore acqueo. Lì la temperatura non era la stessa che nel mondo esterno. Ogni tanto poteva vedere delle folate di aria calda risalire dal fondo del burrone.


Se non fosse stato così, non avrebbe osato attraversare la Catena Montuosa Invalicabile durante i Mesi dei Demoni. Avrebbe potuto nascondersi nel suo mondo di nebbia, ma lì ci sarebbe sempre stata la stessa temperatura. Aveva stimato che, se si fosse fatta strada tra la neve, sarebbe morta congelata dopo un’ora di cammino.


Usignolo non voleva trascorrere un minuto di più in quel posto. Percepiva costantemente qualcosa nel buio, che la osservava, facendole gelare il sangue nelle vene.


Se avesse potuto, sarebbe rimasta nella nebbia per tutto il tempo, ma purtroppo non aveva abbastanza energie per farlo. Quando usava il suo potere a lungo, poi diventava esausta in poco tempo.


Usignolo alzò la torcia e illuminò la parete rocciosa. Alla flebile luce del fuoco, poteva scorgere occasionalmente delle ombre scure sul muro.
Sapeva che quelle erano caverne così profonde che la luce non riusciva a raggiungere il fondo di ognuna di esse. Sembravano sfere di oscurità. Ma dall’altra parte circa nello stesso punto, c’era anche un profondo buco. Le tornarono in mente le voci sulla Miniera Settentrionale, secondo cui la miniera era stata la tana sotterranea di mostri, con molte biforcazioni lungo una strada che si estendeva in tutte le direzioni, scavata dai mostri stessi.
Il pendio settentrionale era parte della catena montuosa, ma era così largo e ampio, e con così tante caverne, che chi poteva dire che non fossero collegate alla miniera?


Quell’idea la fece rabbrividire.


Ad ovest della Catena Montuosa Invalicabile c’era l’abbandonata terra desolata dei barbari. Era noto che la Catena Montuosa Invalicabile si estendeva per diversi chilometri, con innumerevoli grotte inesplorate. Usignolo aveva paura che quella terra desolata potesse originare numerosi mostri.


Non osò pensare all’entrare nelle caverne e si concentrò sul continuare a camminare.


Infine vide un cambiamento nella strada poco più avanti. Lo stretto sentiero si divideva in due strade,  una portava leggermente verso l’alto, l’altra conduceva in basso, nelle viscere dell’oscurità senza fondo; nessuno sapeva dove conducesse quell’abisso. Mentre stava davanti alla biforcazione, la sensazione di essere osservata si fece più intensa, come se innumerevoli occhi fissassero ogni suo movimento, facendole seccare la gola e provocandole un sentimento di inquietudine.


Usignolo digrignò i denti mentre apriva il mondo di  nebbia e vi balzava dentro rapidamente. Presto iniziò ad essere meno inquieta.


Mentre percorreva il sentiero in salita, la temperatura dell’aria circostante iniziò a calare, e il piccolo filo argenteo sopra la sua testa divenne più grande. Dopo un quarto d’ora, una grande caverna si aprì direttamente davanti a lei, con l’entrata leggermente più in alto rispetto al sentiero. Quando mise piede nella grotta vide al suo interno, in fondo, la flebile luce di un fuoco.


Finalmente aveva raggiunto il nascondiglio dell’Associazione delle Streghe Alleate.


Quando Usignolo uscì dal suo mondo di nebbia, fu immediatamente individuata dalla strega incaricata della difesa, che eresse subito un muro di fumo nero per bloccarla. Comunque presto il muro scomparve e si udì una voce sorpresa esclamare dall’oscurità: “Sei tornata!”


Usignolo pensò Sì, finalmente sono tornata, ma quando si accorse che la ragazza aveva due fasce legate attorno al braccio il suo buon umore si tramutò in dolore. “Ancora una volta due sorelle sono…”


La voce dell’altra strega si fermò per un attimo, poi disse, addolorata: “Eh…ah, sì. Airy e Abby hanno affrontato la maturità cinque giorni fa e non sono sopravvissute.” Si sforzò di sorridere. “Capita spesso, vero? Ma non parliamo di loro, tu devi tornare al campo, Wendy parla sempre di te!”


Airy e Abby, due gemelle che erano cresciute in una famiglia benestante della Montagna del Dragone Caduto solo per poi morire in mezzo alla Catena Montuosa Invalicabile. Usignolo ogni tanto si chiedeva se quello che avevano fatto fosse giusto. Se le gemelle non avessero abbandonato la loro città per l’Associazione delle Streghe Alleate, avrebbero almeno potuto vivere la loro vita con la famiglia, al posto che passare da un posto all’altro seguendo tutte le altre, senza una dimora fissa.


In ogni caso, quando pensò a Wendy, il cuore di Usignolo si riempì di calore. Se non le avesse offerto il suo aiuto quando ne aveva disperatamente bisogno, temeva che lei stessa starebbe ancora facendo la vita di un pupazzo, avendo sempre paura di essere buttata via, come un oggetto qualsiasi. Sì, doveva dirle le novità il prima possibile. Doveva dirlo a tutte le sorelle. Non c’era più bisogno che si nascondessero come topolini. Qualcuno era disposto ad accettarle, e allora forse…sarebbero potute uscire illese dal loro annuale Giorno del Risveglio!


Quando arrivò all’accampamento, Usignolo vide quella figura familiare china vicino al fuoco, a occuparsi del cibo. Fino a quel momento, l’altra persona non aveva visto che lei era arrivata, quindi non riuscì a trattenersi e urlò: ” Wendy, sono a casa!”


L’altra strega si girò e guardò verso Usignolo, accogliendola con il suo solito sorriso, “Bentornata a casa, Veronica.”


Wendy era la personificazione della bontà, e anche una delle prime streghe dell’Associazione delle Streghe Alleate. Aveva da poco compiuto i 30 anni, ma ancora sul suo viso non c’era traccia di rughe. Aveva capelli rossicci e liscissimi, lunghi quasi fino alla vita, e i suoi lineamenti maturi e affascinanti le donavano l’aria di una sorella maggiore. Si preoccupava sempre di ognuna delle sorelle dell’Associazione; che riguardasse la vita quotidiana o consigli personali, cercava sempre di essere d’aiuto. Se non fosse stato per Wendy, era molto probabile che l’Associazione non avrebbe radunato così tante streghe.


Lei era esattamente il motivo per cui Usignolo aveva deciso di scappare dalla sua famiglia quando l'aveva incontrata, imbarcandosi insieme a lei in un viaggio verso la Catena Montuosa Invalicabile, alla ricerca della Montagna Sacra. Era anche una delle poche a sapere il suo vero nome.


"Quante volte ti ho già detto che non sono più la ragazzina codarda di una volta?" disse Usignolo, sorridendo e scuotendo la testa, "Adesso sono una strega potente, Veronica non esiste più.”


“Tu sarai sempre tu. Uscire dagli incubi del tuo passato non significa allontanarsi dai momenti felici e importanti che hai vissuto", disse Wendy, dolcemente. ”Certo, sono felice che ti piaccia il tuo nome. Usignolo, Stavo aspettando il tuo ritorno, sicuramente hai dovuto soffrire per tutto il viaggio."


"Bè," Usignolo avanzò e abbracciò la sua amica, "Grazie."


Dopo un attimo Wendy aprì bocca e chiese, "Cosa è successo alla ragazza, tu...era troppo tardi per salvarla?"


Quando la sentì parlare così, l'umore di usignolo migliorò ancora; afferrò il braccio di Wendy e disse concitatamente: "No! Non aveva bisogno che la salvassi. Al contrario, forse è lei che salverà noi!" Poi iniziò a spiegare nel dettaglio l'esperienza del tempo trascorso a Città di Confine. "Città di Confine è governata da Roland Wimbledon, il Quarto Principe del Regno di Graycastle. Vuole dare rifugio a tutte noi, e ha anche promesso che, un giorno, tutte le streghe sul suo territorio potranno vivere da persone libere, proprio come tutti gli altri!"




Merges
                                


                                



