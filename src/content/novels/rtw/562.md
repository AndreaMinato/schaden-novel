---
title: Capitolo 562- I Testimoni
pubDate: 2025-08-07T11:37:51.000Z
tags:
    - rtw
---










“Quindi… ha avuto successo?” Domandò Anna sottovoce.


“Sì. Allora, dovrebbe essere tagliato e sigillato con la lamina d’argento.” Agatha annuì e disse: “Lo step finale è diverso a seconda del tipo di Sigillo. Per esempio, il Sigillo delle Urla non dovrebbe essere tagliato perché va utilizzato intero.”


“Se fallissimo che cosa succederebbe?”


“Per ragioni sconosciute le linee di sangue non riusciranno a raccogliere il potere magico. C’è sempre una possibilità che questo accada, non importa quanto siano buoni i materiali. Anche la soluzione è piuttosto semplice, abbiamo solo bisogno di staccare la pietra magica e rifarlo.”


“Ma, consumerebbe il sangue…” Disapprovò Anna.


“Questo è il motivo per cui il sangue di demone veniva considerato più prezioso di quello di strega a Taqila.” Agatha sorrise in maniera autoironica. “A nessuno importava se il sangue di strega veniva sprecato durante un esperimento. Ma saremmo state rimproverate e punite se avessimo sprecato quello dei demoni.”


...


Due sigilli su sei fallirono, alla fine. Anche se gli step erano del tutto uguali a prima, due lignaggi non risposero alla somministrazione di potere magico. In altre parole, non presero vita.


Agatha staccò le Pietre Magiche e prelevò la scatola di legno riservata per continuare la seconda produzione.


Doveva sbrigarsi perché il demone era quasi morto.


L’alieno fissato al tavolo di legno iniziò ad avere degli spasmi irregolari e la pelle nero-azzurra cominciò a colorarsi gradualmente di grigio. L’eccessiva perdita di sangue aveva intensificato la sua respirazione e la Nebbia Rossa sotto il suo elmo era ovviamente svanita. Una volta esaurita la Nebbia, il demone sarebbe morto subito dopo e il sangue sarebbe rimasto per soli 15 minuti oltre la morte.


“Aspetta un minuto.” Anna fermò Agatha quando quest’ultima alzò il coltello. “Usa il mio sangue.”


Anna si era già tagliata la pelle del fianco con il suo Fuoco Nero, quando Agatha fu sul punto di obbiettare. “Nana può guarire la ferita ma non può reintegrare il sangue. Sua Maestà ha sottolineato che perdere troppo sangue potrebbe causare vertigini e tu potresti anche svenire. Non sarebbe certo di beneficio per te o per il tuo esperimento. Naturalmente, per te sarebbe meglio riposare per qualche giorno prima di riprendere i tuoi allenamenti e le tue produzioni. Se mangiassi più porridge di carne e fegato durante la convalescenza, ti rimetteresti in sesto più velocemente.”


“… È quello che ha detto Sua Maestà?”


“Sì, ogni strega doveva partecipare al corso di auto-soccorso in caso di ferita,” disse Anna con un sorriso, “E, la ragione principale per cui mi hai scelta come tua assistente era farmi imparare come creare un Sigillo, no? Per me è meglio far funzionare questi due.”


Agatha rimase in silenzio per un momento e poi disse: “In questo caso, ti ringrazio.”


“Figurati,” rispose lei gentilmente, “Mi interessa molto anche questo.”


*******************






“… L’impero delle streghe fu diviso in due e completamente disintegrato dopo l’attacco del demone. I sopravvissuti attraversarono le montagne e guadarono il fiume verso le Terre Selvagge per ricostruire la città. Questa è la terza volta – e anche la nostra ultimissima strategia da preparare per la Battaglia della Volontà Divina. È diventata la verità della storia.”


Con queste parole, Roland osservò discretamente l’espressione di Edith, sostenendosi la guancia con la mano.


Il sole del pomeriggio si riversò nella stanza, spargendo un tocco di splendore davanti al tavolo. La Signora in profonda contemplazione, somigliava proprio ad una statua, ed i suoi capelli verdi riflettevano un pallido color bianco alla luce del sole. Il suo bel viso non mostrò nemmeno il benché minimo cambiamento all’udire quella terrificante notizia, ma al contrario, gli occhi di Edith mostrarono molto più di un’eccitazione o di una curiosità come Roland aveva previsto.


Rimase in silenzio per un po’ e poi disse lentamente: “Non cerchereste di ingannarmi inventandovi una storia… così pazzesca. I demoni sono davvero così potenti?”


“Senza alcun dubbio. Ognuno di loro è un individuo aggressivo e ce ne sono tantissimi. Il mio esercito potrebbe facilmente sconfiggere i cavalieri di Timothy, ma non è detto che riuscirebbe a sconfiggere i demoni. In fin dei conti, sono stati in agguato intorno alla regione nordoccidentale della Terra dell’Alba, a differenza delle streghe che dovranno iniziare da zero. Il pericolo più rilevante è che non ci saranno negoziazioni per questa battaglia, e non finirà sino a quando una delle due parti non verrà distrutta.”


“In tal caso… state progettando di dare la notizia a tutti?”


“Prima o poi.” Roland sospirò. “Ma non adesso. Non sono sicuro di come reagirà il popolo riguardo all’orribile e crudele nemico straniero e consolidare la fiducia è un processo lento.”


“Sono d’accordo con Voi. Il panico è più spaventoso di qualsiasi nemico,” Edith annuì e disse: “Ho un’ultima domanda. Quanto è distante la Battaglia della Volontà Divina da noi?”


“Cinque anni o anche meno… Nessuno conosce l’esatto momento in cui la Luna di Sangue arriverà. Io posso solamente dire che la guerra potrebbe scoppiare in qualsiasi momento, e perciò, non posso unificare lentamente il Regno di Graycastle poco alla volta.”


Lei non rispose, ma si alzò dalla sedia e si inchinò su un solo ginocchio per poi dire: “In questo caso, la Famiglia Kant è disposta a stare al vostro servizio. La vostra legge non sarà ostacolata nel Nord e laggiù il vostro ordine sarà l’unica voce.” Fece una piccola pausa e poi disse: “E spero anche che tutte le vostre promesse vengano onorate.”


“State ancora pensando all’impianto delle macchine a vapore?” Roland scosse il capo e sorrise. “Non è detto che tuo padre sia d’accordo con questo e con quello che può garantire la Famiglia Kant…”


“Io,” disse lei senza esitare.


“Cosa?”


“Vostra Maestà, io sono la garanzia. Se ne siete ancora preoccupato, anche Cole potrà rimanere qui.” Edith parlò con sicurezza, “In tal caso, mio padre dovrebbe acconsentire anche se non fosse disposto a farlo.”


“Stai dicendo che resterai a Città di Neverwinter come ostaggio?” Sebbene Roland avesse proprio intenzione di farlo, dirlo ad alta voce lo fece sentire ugualmente un po’ in imbarazzo. “Non sarà una velata minaccia agli occhi del Duca?”


“Non come ostaggio.” Lei gli rese omaggio alla maniera dei cavalieri, portandosi una mano al petto. “Vi prego, permettetemi di unirvi al vostro Comune; Mi piacerebbe essere testimone del nuovo mondo che avete in mente.”


...


Roland ricevette sei nuovi Sigilli quella notte.


“Grazie per tutto il tuo duro lavoro.” Guardò Agatha e annuì. “Il processo è andato bene?”


“Abbiamo fallito con il primo lotto e anche Anna ha partecipato ad una parte del processo di produzione,” Agatha sbadigliò e disse: “Bene, se volete che faccia più Sigilli, vi prego di darmi un laboratorio spazioso ed indipendente al posto di un semplice, squallido capanno simile ad una stalla.”


“Ti devo una Torre Incantatrice,” rispose Roland felicemente.


Usignolo sporse la testa dalle spalle di Roland dopo che la strega del ghiaccio ebbe lasciato l’ufficio e disse: “A cosa servono quei Sigilli?”


“Probabilmente sono l’equivalente di un cellulare, un allarme e una fotocamera?”


“A che cosa servono?”


“Lo saprai dopo che li avrai provati,” disse Roland con un sorriso.


Oggi era stata una giornata abbastanza produttiva. I Sigilli dell’Ascolto avrebbero temporaneamente risolto i problemi dei messaggi trasmessi a lunga distanza. Sebbene fossero scarsi e potessero essere utilizzati solamente dalle streghe, erano comunque meglio che dipendere completamente da un piccione viaggiatore. Il Sigillo delle Urla cinguettava ad alta voce quando percepiva il potere demoniaco, eliminava efficacemente anche qualsiasi attacco a sorpresa dei nemici e la zona di copertura era grande quasi come quella di Città di Confine. Il Sigillo dell’Osservazione poteva contribuire all’avventuroso progetto di Tuono. Per Roland sarebbe stato un peccato perdersi la spettacolare e bizzarra Linea Marina, dato che non poteva seguire la flotta dalla costa.


Certamente, ciò che lo rallegrava di più era il giuramento di fedeltà di Edith Kant.


Non c’era niente di più dolce della popolazione extra e delle risorse aggiunte. Se il Nord gli stava davvero offrendo il suo completo servizio, il controllo concreto di Roland sul territorio sarebbe duplicato e l’eccessivo potere dei nobili nella Regione Orientale avrebbe sentito la pressione.


Se tutto fosse andato bene, forse sarebbe riuscito ad ottenere la grande riunificazione prima dell’arrivo dei Mesi dei Demoni di quest’anno.


Haru


 Erialis  Ciao a tutti chiedo scusa ma ho avuto un disguido personale che mi ha portato a distrarmi e a non rendermi conto che i capitoli non erano stati pubblicati, spero che mi perdonerete e continuerete a seguirci. Ciao ciao




                                


                                



