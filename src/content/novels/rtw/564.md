---
title: Capitolo 564- L’ambasciatore del Regno di Graycastle
pubDate: 2025-08-07T11:37:51.001Z
tags:
    - rtw
---


















Non appena arrivarono nella Città del Bagliore, un frastuono riempì la carrozza.






Yorko non potè fare a meno di spostare la tendina per dare un’occhiata. Su entrambi i lati della strada c’erano vetrine di vari tipi di negozi. Alcuni dei proprietari avevano montato delle tende sulla parte anteriore del negozio e mettevano a disposizione dei tavoli e delle sedie per permettere alle persone di riposarvisi. Altri avevano i loro prodotti disposti a terra mentre se ne stavano in piedi a gridare per attirare clienti. La lunga strada sembrava un vero e proprio mercato.






Per un momento si sentì come se fosse giunto alla Città dell’Aquila trasformata però in un mercato.






Ma presto pensò al fatto che la Regina di Acque Chiare aveva già raso al suolo la Città dell’Aquila. Inoltre le sagome di alti edifici in lontananza suggerivano quanto fosse grande e diversa questa città.






“Cosa ne pensi della città del Re del Regno dell’Alba?” Chiese assonnata una donna dietro di lui.






“In effetti è la città dei mercanti. Persino i venditori ambulanti sono ammessi sulla strada principale. Se fossimo stati nel Regno di Graycastle, le pattuglie li avrebbero cacciati via. Temo che solo i Fiordi possano competere con la tua città.” Esclamò Yorko con ammirazione.






“I Fiordi?” La donna sbuffò. “Sono solo facchini che trasportano le merci da dei luoghi più remoti per venderli, approfittando della variazione di prezzo nei vari mercati. Le isole non hanno nulla da vendere se non del pesce salato a basso costo.”






“Certo, sei la venditrice più brillante,” disse Yorko per poi voltarsi sorridendo.






“Anche tu non sei niente male, mio ambasciatore,” disse la donna mettendogli le mani sulle spalle e sorridendo.






Questa donna era una nobile venditrice che Yorko aveva incontrato in una città di confine del Regno dell’Alba. A differenza del Regno di Graycastle, la maggior parte dei nobili in questo regno avevano un’attività propria e un ricco mercante aveva lo stesso status sociale di un nobile dal momento che, qui, la ricchezza era paragonabile ai titoli nobiliari. Il Regno dell’Alba era inoltre anche il principale produttore nel settore agricolo e il più grande esportatore di tessuti dei quattro Regni. Yorko aveva sgobbato per il suo lavoro d’ambasciatore, studiando per molto tempo la storia e i costumi di questo paese confinante prima di partire. Sapeva che giocare a fare lo stupido di tanto in tanto poteva piacere alle donne, ma essere un idiota che non sapeva nulla, no.






Il nome della venditrice era Denise Payton. Aveva circa 35 o 36 anni, ma la sua pelle era ancora bella: liscia e molto elastica. Teneva i capelli castano chiaro legati in alto e aveva una ciocca tinta di viola. Quando l’aveva vista per la prima volta, Yorko lo aveva trovato un po’ strano ma, una volta abituatosi, la trovò poi alquanto carina. Essendo una nobildonna sola che aveva fatto un lungo viaggio, Denise era ovviamente aperta a ogni tipo di divertimento.






Yorko ci mise solo due giorni per diventare un suo buon amico e poi vinse il suo affetto con una boccetta di profumo. Sono diventati intimi dopo una notte di sesso e hanno viaggiato insieme fin da allora. Denise lo aveva persino trascinato nella sua lussuosa carrozza.






“Oh si, qual è l’attività migliore al momento nella Città del Bagliore?”






“Perché me lo chiedi? Vuoi fare affari lì?”






“Perché a causa di un mio vecchio amico, il rispettato Re Wimbledon, probabilmente rimarrò qui per un bel po’ di tempo, dieci o anche venti anni. Essendo una città di mercanti, sarebbe meglio che sia uno di loro, proprio come mi hai detto tu…”






“Dei buoni nobili sono dei buoni commercianti,” aggiunse Denise.






“Esatto, dei buoni nobili sono dei buoni commercianti. Nel Regno di Graycastle, un ambasciatore è equivalente a un conte per lo status. Avendo un titolo del genere, come posso non fare affari?” Disse Yorko mentre batteva le mani e sorrideva.






“Giusto. I prodotti più venduti sul mercato nella Città del Re possono essere divisi in due tipi. Uno è costituito da tutti quegli oggetti che usi ogni giorno ma che non costituiscono comunque delle cose comuni, come per esempio i bicchieri di cristallo, i profumi e i tessuti pregiati. Il secondo tipo sono le novità. Non ci sono dei prezzi standard per questo tipo di cose. Quanto riesci a guadagnare dipende da quanto i tuoi prodotti piacciono ai tuoi clienti. Ogni fine settimana si terranno delle fiere in città. A seconda della differente classe sociale, sono richiesti dei requisiti diversi per accedervi.” Sussurrò Denise all’orecchio di Yorko.






“Sembra interessante!” Disse Yorko con gli occhi che gli brillavano.






“Infatti è interessante. Non saprai mai cosa potrai trovare alla fiera. Se sei interessato, ti ci porto, ma c’è un altro commercio che ultimamente sta prevalendo su questi due.” Denise fece una breve pausa per suscitare il suo interesse e poi continuò: “Il commercio di schiavi.”






“Schiavi? Sono molto comuni per il commercio?” Rimase stordito per un momento e poi chiese.






“Ho detto “ultimamente”. Un business che non richiede un capitale è sempre il migliore. Hai sentito che la Chiesa ha quasi conquistato il Regno di Cuore di Lupo? Migliaia di rifugiati sono accorsi nel Regno dell’Alba. Puoi portarli al mercato e venderli facendoci un sacco di soldi, fin quando dai loro da mangiare. Al momento, molti commercianti sono andati ai confini per fare soldi in occasione di quest’ondata di rifugiati dato che, quando la guerra sarà finita, non ci saranno più possibilità.” Spiegò la donna.






“Ma perché sei andata al confine del Regno di Graycastle?” Chiese Yorko.






“Non mi piace il commercio di persone… soprattutto se si tratta di donne.” Denise scrollò le spalle.






“Quindi lascia stare. Non investire del capitale non significa che non ci siano rischi. Quando i rifugiati diventeranno una folla, saranno un bel mal di testa per i commercianti di schiavi.” Disse Yorko mentre la teneva tra le sue braccia.






“Sembra che ne sappia veramente qualcosa di affari.” Disse Denise coprendosi la bocca.






Proprio in quel momento il cocchiere davanti alla loro carrozza disse: “Mia Signora, siamo arrivati nel distretto del Palazzo.”






“Finiamola qui.” Yorko la baciò intensamente e continuò: “Il nostro tempo sulla strada è stato molto dolce anche se molto breve. Lo terrò sempre con me nel cuore.”






“Non verrai da me per riposarti?” Disse Denise mentre lo osservava con gli occhi civettuoli.






“No, devo andare. Sono qui per degli affari ufficiali.”






Yorko dovette rifiutarla. Sapendo che era una donna sposata, non voleva essere picchiato se suo marito avesse scoperto qualcosa mentre stava da lei. Yorko saltò in fretta dalla carrozza e la salutò con la mano dicendo: “Sento che ci incontreremo di nuovo.”






“Lo credo anche io e forse succederà prima di quanto immaginiamo,” disse alzando un sopracciglio.






“Huh?”






Denise tirò la tendina e lo lasciò con un sorriso.






Vedendo Yorko che scendeva dalla carrozza, la delegazione emissaria, che lo seguiva da dietro, ora lo stava lentamente raggiungendo. “Meriti veramente l’appellativo di Mano Magica. Di cosa le hai parlato per tutti questi giorni?!” Disse Hill Fawkes avvicinandosi.






Hill era stato assegnato da Sua Maestà Roland per essere la guardia di Yorko. Non sembrava affatto un militare, ma persino Yorko aveva sentito che aveva ricevuto in passato dei meriti eccezionali. “Di affari, ovviamente. Di cos’altro potrei parlare con un mercante?” Rispose Yorko.






In effetti gli affari erano stati solo un modo per iniziare una conversazione con la donna. Sapere cosa interessa ad una donna era il modo più veloce per avvicinarvisi e Yorko poteva sempre vendere quello che una donna comprava, non importava se fossero delle parole o un regalo.






“Cosa farai ora?”






“Sollevare la bandiera di Alta Torre e consegnare il documento. Dì loro che l’ambasciatore di Graycastle è arrivato!” Disse Yorko con aria soddisfatta.










Aki 












                                


                                



