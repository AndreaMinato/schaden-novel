---
title: Capitolo 565: Una proroga
pubDate: 2025-08-07T11:30:06.780Z
tags:
    - rtw
---










Il ricevimento di benvenuto non iniziò fino al tramonto.






Gli ospiti furono calorosamente accolti nella sala da pranzo del Palazzo da Deegan Moya, il primo figlio del Re dell’Alba.






Era la prima volta che Yorko prendeva parte a un così splendido banchetto. L’intera sala, luminosa come se fosse pieno giorno, era illuminata da numerose candele e lampade ad olio che abbagliavano come fossero stelle. Accanto a ogni lampadario che pendeva dal soffitto, vi era spalancato un enorme lucernario che faceva sì che l’ambiente non fosse afoso.






Tavoli ricoperti con bianchi drappeggi erano disposti in modo da formare una scala ed erano disseminati di tutti i tipi di oggetti in vetro. C’erano vini rossi che brillavano alla luce delle candele e avevano il colorito acceso dei rubini. La sala era così eccessivamente ricca di specchi d’argento e oggetti d’oro che risultava tanto magnifica quanto il Palazzo del Regno di Graycastle.






Tuttavia quel che attirò maggiormente l’attenzione di Yorko furono quelle nobili dame che vagavano tra i gentiluomini.






Alcune di loro erano giovani ed innocenti, mentre altre erano corpulente e mature. Ognuna delle signore, sia che avesse i capelli legati in alto o sciolti, aveva una ciocca di un altro colore nascosta sotto gli accessori. Yorko pensò a Denise e capì che si trattava di uno stile che andava di moda in quel periodo tra i nobili del Regno dell’Alba.






Oltre ai loro capelli, Yorko notò che la maggior parte delle donne indossava degli abiti di seta attillati che mettevano perfettamente in mostra i loro corpi aggraziati. Quando attraversavano la stanza si vedevano scintillare dei fugaci bagliori di luce. A differenza degli abiti che indossavano normalmente le donne nel Regno di Graycastle, questi vestiti lasciavano le spalle scoperte ed erano tagliati sopra le ginocchia, risultando così incantevoli e seducenti.






Yorko era felicissimo. “È stata proprio la scelta giusta venire qui.”






In confronto alle nobildonne riservate del Regno di Graycastle, queste del regno dell’Alba erano eccezionalmente cordiali.






Tuttavia prestavano attenzioni solo ai bei giovani e ai Cavalieri e non a semplici nobili come lui. Ma questo non era mai stato un problema per Yorko che non aveva mai fatto affidamento sul suo aspetto per attrarre le donne.






“Benvenuto nel Regno dell’Alba.” Un giovane un po’ pallido, scortato da una grande folla, si avvicinò a lui. “Ho letto la lettera di presentazione scritta da Roland Wimbledon e il documento da lui allegato. Quindi ha unificato l’intero Regno di Graycastle?”






Inutile dire che quest’uomo era colui che ospitava il banchetto, il Principe Appen Moya.






Yorko si mise una mano al petto e si inchinò in segno di rispetto. Dal momento che rappresentava la Famiglia Reale del Regno di Graycastle, non gli era richiesto di inginocchiarsi. Questi rimase un po’ sorpreso quando si inchinò. Era comprensibile che il Re chiedesse al figlio maggiore di ospitare l’evento dal momento che poteva essere impegnato in alcuni affari politici. Tuttavia era una sorta di forma di inciviltà lasciare che suo figlio leggesse direttamente la lettera di Sua Maestà Roland.  Esaminandolo più seriamente, quel gesto poteva addirittura essere interpretato come un’“offesa” diplomatica.






Yorko rispose alla domanda del Principe Appen e poi chiese con un po’ di riluttanza: “Bene, come sta vostro padre…”






“È molto malato.” Appen sospirò. “Per questo motivo non può ricevervi di persona.”






“Sono desolato di ciò.”






“Non preoccupatevi… Tutti nella Città dell’Alba sanno delle condizioni del Re. È collassato durante un banchetto un mese e mezzo fa e non si è ripreso da allora. È cosciente solo per due o tre ore al giorno e poi rimane per tutto il resto del giorno privo di sensi.”






Un mese e mezzo fa… Era all’incirca lo stesso periodo in cui era partito da Città del Re. “Sono certo che Sua Maestà si riprenderà. Vi prego, non angosciatevi troppo.” Lo confortò Yorko.






“Vi ringrazio.” Il Principe riuscì a fare un sorriso. “Divertitevi. Chiederò all’Ufficiale delle cerimonie di prepararvi un alloggio per più tardi.”






“Vi ringrazio.” Mentre Appen stava per andarsene, a Yorko venne improvvisamente in mente il vero motivo del suo viaggio. “Vostra Altezza, cosa mi dite dell’alleanza tra il Regno dell’Alba e il Regno di Graycastle?”






“Ho sentito parlare anche di questo. Ma mio padre al momento è troppo fragile per occuparsi delle questioni politiche. Aspettiamo fin quando non starà meglio.”






Yorko si sentì leggermente sollevato dopo che il Principe e la sua compagnia si furono allontanati.






Sembrava che fosse di natura un ambasciatore alquanto competente. Non aveva commesso  notevoli errori durante il suo primo incontro con un membro di alto rango della Famiglia Reale, sebbene le cose non fossero andate bene quanto si era aspettato. Tuttavia questo non lo infastidiva perché avrebbe vissuto in città per un periodo di tempo piuttosto lungo e Moya IV non sarebbe rimasto malato per sempre.






Avrebbe dovuto, piuttosto, cogliere l’occasione per prestare maggiore attenzione alle bellezze presenti nella sala.






“Ci incontriamo di nuovo, Signor Ambasciatore.” Sentì dire, mentre rifletteva, da una voce familiare proveniente da dietro.






Sorpreso, si voltò di scatto e trovò Denise Payton, la donna d’affari con la quale aveva passato una buona parte del tempo durante il viaggio.






“Come…”






“Te lo avevo detto che ci saremmo incontrati di nuovo.” Sorrise mentre sollevava un calice di vino. “Un brindisi alla nostra riunione.”






Yorko si affrettò a guardarsi intorno per assicurarsi che nessun nobile stesse guardando nella sua direzione.






“Stai cercando mio marito?” Denise sollevò le sopracciglia. “Rilassati. Non ha il diritto di partecipare a questo ricevimento.”






“Intendi che…”






“Sono io che gestisco la Famiglia Payton, non lui,” disse Denise senza mezzi termini, “e ci sono più che sufficienti cameriere con cui può intrattenersi. Non gli è concesso di cercare piacere fuori senza il mio permesso.”






[Questo è il motivo…] Il cuore di Yorko si alleggerì. Sembrava che Denise fosse la vera erede della Famiglia Payton. Per ereditare la famiglia solitamente una figlia cercava un compagno, spesso un nobile minore, che vivesse con lei. A causa dell’enorme differenza di status civile, di solito era il partner maschile che poi così cambiava il suo nome.






“Avresti dovuto dirmelo prima.” Yorko la guardò sollevato. “Non voglio dividere una coppia così affettuosa ed interferire con la tua relazione speciale.”






“Davvero?” Denise sorrise. “Non era così speciale quando hai allungato le mani su di me.” Rimase in silenzio per un momento e poi chiese: “Hai dei programmi dopo il banchetto?”






“Beh, immagino di no,” rispose Yorko mentre avvolgeva un braccio intorno alla sua vita delicata. “Se mi inviti.”






“Beh allora conosco un buon posto.”






“Sono tutto per te, tesoro.”






…






Dopo il banchetto Otto, un po’ confuso, tirò da parte il principe Appen. “Non capisco, Vostra Altezza. Sebbene Sua Maestà sia malato, potete comunque stringere un’alleanza con il Regno di Graycastle dal momento che ciò è quel che vuole anche vostro padre. Perché volete mettere da parte la questione? Con la Chiesa che ci fa pressione, non è una buona idea combattere da soli.”






“Ho sentito che mio padre ti ha chiesto di incontrare Timothy Wimbledon invece che Roland Wimbledon, o sbaglio?”






“Stiamo stringendo un’alleanza con il Regno di Graycastle. L’ambasciatore anche ha confermato che Roland è il nuovo Re del paese a noi confinante.”






Appen Moya annuì. “Hai fatto un ottimo lavoro durante il tuo viaggio segreto al Regno di Graycastle. Ma ho delle mie opinioni sull’alleanza. Lascia fare a me.”






“Vostra Altezza!”






“Non capisci.” Lo interruppe Appen. “Io, per la salvezza del Regno dell’Alba….”






“È per la salvezza del Regno che abbiamo bisogno di qualcuno che ci aiuti a bloccare gli attacchi della Chiesa.”






“Ho detto di lasciar fare a me!”






Appen non potè far a meno di alzare la voce.






“Scusatemi, ho perso la calma.”






Dal momento che il Principe insisteva, non aveva altra scelta che acconsentire. Proprio mentre si voltava, Appen gli chiese improvvisamente: “Siamo amici, no?”






Otto rimase in silenzio per un momento. “Si. Andrea, Belinda, Oro e io… tutti noi siamo tuoi amici.”






“Se mio padre non dovesse farcela,” Appen parlò lentamente, “mi aiuterai a governare, vero?”










Aki 
















                                


                                



