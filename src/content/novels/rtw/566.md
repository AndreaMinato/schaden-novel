---
title: Capitolo 566: Una Promessa e Una Missione
pubDate: 2025-08-07T11:30:06.781Z
tags:
    - rtw
---










Dopo essere tornato a casa, Otto Luoxi si chiuse nello studio.


Non riusciva a capire perché le cose fossero andate in quel modo.


Sin da quando il Re si era sentito male, Appen sembrava aver avuto un grande shock fino a qualche tempo fa, quando era riuscito finalmente a ricomporsi. Ma il modo in cui parlava e la maniera in cui si comportava erano in qualche modo diversi da prima.


Più precisamente, era diventato quasi uno sconosciuto per Otto.


In qualità di compagno di giochi di Appen, Otto credeva di conoscere il Principe molto bene. Appen non era quel tipo di persona affamata di potere che avrebbe raggiunto i propri scopi indipendentemente dai mezzi. Talvolta aveva trovato che il Principe fosse troppo immaturo per essere un Re competente. A causa di ciò, aveva deciso, insieme a Belinda ed Oro, di supportare pienamente Appen e di aiutarlo con i suoi doveri governativi dopo la sua ascesa al trono. Tutto sommato, le tre famiglie avevano assistito il Re fin dalla fondazione del Regno dell’Alba.


Questa era la ragione per cui lui aveva risposto: “Sì” senza esitare.


Tuttavia, Otto trovava che ad Appen non importasse della sua risposta.


Gli aveva posto quella domanda solo per mancanza di sicurezza.


Anche se le Tre Famiglie erano state più che disponibili a sostenere la Famiglia Reale, non si era mai chiesto se Sua Altezza avesse davvero bisogno della loro assistenza.


A quel pensiero, Otto sentì Appen più distante.


Tirò un lungo sospiro. Forse avrebbe dovuto prendere l’iniziativa per fare qualcosa a riguardo.


Ma cosa avrebbe dovuto fare?


Sia i farmacisti che gli alchimisti non potevano fare niente per la malattia del Re. Lui non ne sapeva niente di trattamenti medici e sicuramente non poteva alleggerire completamente la mente di Appen.


“O tirar su di morale il Principe?” ponderò Otto.


Ci aveva provato invano tantissime volte. Probabilmente era impossibile riuscirci da solo.


Le Tre Famiglie dovevano cooperare e lavorare insieme. Solo in questo modo sarebbero riusciti a capire i motivi del comportamento di Appen.


Con questa riflessione, Otto si alzò bruscamente in piedi ed uscì.


“Padrone, è tardi ora. Dove state andando?” Il maggiordomo trottò verso di lui quando passò attraverso la sala.


“A casa Tokat. Mi fermo a dormire lì!”


...


Otto conosceva ogni strada che conduceva ai territori dei Tokat. Visto che conosceva Tokat molto bene, nessuno nella residenza lo avrebbe fermato. Otto andò dritto nella stanza delle arti marziali. Come si aspettava, Oro Tokat si stava esercitando con le sue guardie.


“Hey, che cosa ti porta qui?” Oro si tolse la fascia intrisa di sudore e lanciò alla guardia la sua spada di legno. “Hai bisogno di un braccio destro?”


“Ho qualcosa da dirti.”


Spinse Oro nella stanza del riposo lì affianco, dove mise a nudo i suoi pensieri ed il suo piano. Dopo averne parlato a lungo, chiese: “Cosa ne pensi?”


“Sullo scoprire perché Appen è diventato così strano?” Oro contrasse la bocca. “Scusami, non sono interessato.”


“Hey, tu…”


“È un Principe, il successore del Re dell’Alba. Non sarà nostro amico per sempre, non lo capisci?” Oro fece cenno di no con la testa. “In più, Appen ha 20 anni. Non è più un bambino di sette o otto anni. Non abbiamo l’obbligo di rallegralo ogni volta che è di mal umore. Se non vuole vuotare il sacco, allora va bene, non voglio impicciarmi.”


“Non avrai intenzione di assistere Appen Moya?”


“Si chiamerà ‘assistenza’ solo se Sua Altezza ne avrà bisogno. Altrimenti, stai solo facendo il noioso.”


“Avrà notato anche lui il cambiamento del Principe?” Pensò Otto con un tremito. “Ma le nostre Famiglie hanno sempre supportato Moya…”


“Tre Famiglie?” Oro sorrise distrattamente. “Dopo la morte di Andrea, ci siamo solamente tu ed io.” Si voltò ed uscì fuori facendo un cenno con la mano. “Visto che sei qui, lascia che ti porti a Sogno Cremisi. Rilassati e dimenticati di queste inezie. Sembri così stressato.”


“Andrea è viva.”


Oro si fermo all’improvviso.


“Scusami.” Otto si scusò in silenzio. Aveva fallito nel mantenere il segreto di Andrea.


“Andrea Quinn è ancora viva.” Ripeté. “L’ho vista a Città di Confine quando sono andato nel Regno di Graycastle.”


Oro si voltò istantaneamente e si avventò su di lui, spingendolo quasi contro il muro.


“Che cosa, che cosa hai detto? È, è vero?”


“L’ho vista con i miei stessi occhi. È con il Principe Roland Wimbledon.”


“Con il Principe Roland Wimbledon…” Gli occhi di Oro erano spalancati. “Nel senso che hanno una relazione?”


“Non lo so.” Oro si morse il labbro. “Ma è diventata una strega. Solo il Principe Roland è disposto ad accettare le streghe in tutto il Regno di Graycastle.”


“Aspetta. Hai detto ‘strega’?” Oro era sconvolto. “Che cosa è successo davvero in quel periodo?”


Otto Luoxi riferì tutti i dettagli di quello che Andrea aveva vissuto all’epoca. Sentì il dolce sapore della vendetta quando vide Oro devastato dalle sue emozioni. Adesso era troppo tardi perché lui potesse fare qualcosa, ai tempi era fermamente convinto che Quinn fosse caduta dal dirupo. Ora, Andrea non si sarebbe innamorata di nessuno di loro.


“Per questo suo padre l’aveva fatto sembrare uno sfortunato incidente e la gente aveva creduto che Andrea fosse caduta dal dirupo…” Fortemente depresso, Oro si gettò a terra dopo aver ascoltato la storia. “Dannazione! Perché non ho mai pensato di aprire la sua tomba e di verificare la situazione?”


“Che… scaltro!” Oro perse silenziosamente il controllo. “Ahem. Perciò, possiamo constatare l’urgente necessità di tirar su di morale il Principe Appen.” Gli ricordò Otto.


Oro lo guardò di sbieco. “Huh? Che collegamento c’è tra questi due episodi?”


“Certo che c’è una connessione! Pensaci. Appen sta esitando sul formare un’alleanza tra le due nazioni, e non ha saputo dare nemmeno una spiegazione esplicita. Se il piano di difesa congiunta fallisce, dovremo combattere da soli contro la Chiesa in caso di attacco. Se la Chiesa invadesse per primo il Regno dell’Alba, porteresti i cavalieri per difendere il paese, vero?” Chiese Otto.


“Assolutamente. È il mio compito.”


“Se venissi ucciso in battaglia, non rivedresti più Andrea, giusto?”


“Umh, suona logico. No, come puoi essere certo che verrò ucciso?” Contestò Oro con indignazione.


“Anche il Regno del Cuore di Lupo, il cui popolo è famoso per la sua forza e potenza, è stato sconfitto dalla Chiesa. Quali sono le tue probabilità di vincere?” Otto ignorò la protesta del suo amico e continuò: “Se la Chiesa, contrariamente, attaccasse prima il Regno di Graycastle, Roland dovrà contrattaccare, non è così? Se lui morisse, Andrea molto probabilmente morirebbe con lui. Anche se venisse catturata viva dalla Chiesa, patirebbe torture molto più terribili rispetto ad una morte pulita. Se però le due nazioni stipulassero un’alleanza e accettassero di aiutarsi reciprocamente, la Chiesa non lancerebbe arditamente un attacco. Sia tu che Andrea sareste vivi e potreste rivedervi in futuro. In quest’ottica, pensi ancora che l’alleanza sia importante?”


“Sì…”


“Abbiamo bisogno che il Principe ci dia una mano. Adesso, pensi ancora che le due questioni siano rilevanti?”


“Sì.”


“Ci stai?”


Oro rispose risolutamente: “Sì!”


Con queste parole, Otto e Oro si strinsero saldamente la mano.


*******************


Yorko tornò al suo alloggio, esausto ma soddisfatto. Quando spinse la porta della camera da letto per aprirla, sentì una voce provenire dall’interno. “Finalmente sei tornato.”


Yorko rimase sorpreso. Chi avrebbe potuto intrufolarsi nella sua stanza e aspettarlo proprio dopo il suo arrivo nel Regno dell’Alba? Poteva essere il marito di Denise che si era sposata in famiglia? Stava ancora decidendo se scappare via o implorare pietà quando l’uomo accese la candela e si diresse verso di lui. Era Hill Fawkes al lume di candela.


“Mi hai spaventato a morte. Lo sai?” Yorko trasse un profondo sospiro. “Qualsiasi cosa tu debba dire, non può aspettare fino a domani?”


“Possiamo parlare inosservati solamente di notte.” Hill alzò le mani. “Ti prego di capire che ho l’abitudine di essere cauto.”


“Va bene allora.” Anche se Hill era la sua guardia, gli era stato affidato da Roland e non poteva essere trattato come qualsiasi altra guardia. “Bene, dì quello che vuoi dal momento che sei già qui”


“Questa è una buona occasione per reclutare talenti tra i rifugiati del Regno del Cuore di Lupo. Puoi vederlo come un affare e assumere tagliapietre, letterati, e chiunque abbia delle competenze. Sua Maestà ti erogherà tutte le spese necessarie. Otterrai 5 argenti reali per ogni persona che assumerai.”


“Per l’amor del Cielo, non ne so niente di affari! Ho parlato con Denise solo per una chiacchierata informale. Non penserai davvero che trafficherei rifugiati, vero?” Yorko si portò le mani alla fronte. “E poi, gli schiavi vengono sempre scambiati al confine delle due nazioni. Non è carino per me andare lì in veste di ambasciatore!”


“Questo è un ordine di Sua Maestà,” disse Hill in tono calmo. “Non hai bisogno di lasciare Città del Bagliore. Presto o tardi i commercianti trasferiranno qui gli schiavi, anche se ad alto prezzo. Ti risparmierebbe il disturbo di esaminarli. Quanto al lato economico della questione, puoi discuterne con Denise Payton. È una donna d’affari abbastanza conosciuta in questa zona. Per lei è un gioco da ragazzi mandare i rifugiati nel Regno di Graycastle. Ne trarremmo molti benefici, una volta che la via di trasporto verrà determinata. Per esempio, potremmo travestirci da commercianti e ritirarci senza essere notati quando arriverà un pericolo inaspettato.”


Yorko spalancò la bocca. “Sei mai stato nella capitale del Regno dell’Alba?”


Hill scosse il capo.


“Allora come fai a sapere questi dettagli?”


“Stavo raccogliendo informazioni da delle persone per strada mentre tu eri impegnato a socializzare.”


“Pensavo che tu fossi solo un grande cavaliere. Non sapevo che fossi anche un bravo commerciante.” Yorko si picchiettò le labbra.


“Non sono né un guerriero né un commerciante, ma posso proteggerti quando c’è una crisi. Questo è anche ciò che Sua Maestà mi ha incaricato di fare.”


“Così tu sei…”


“Solo un normale… acrobata” rispose Hill sorridendo.


Haru
                                


                                



