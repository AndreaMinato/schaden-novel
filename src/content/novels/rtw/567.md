---
title: Capitolo 567: Palle di Cannone Esplosive
pubDate: 2025-08-07T11:30:06.781Z
tags:
    - rtw
---










Un sobborgo al di là delle mura cittadine occidentali, Neverwinter.


Un grande boato attirò l’attenzione dei civili, tanto da farli salire sulle mura cittadine per dare un’occhiata dall’alto. Il Primo Esercito aveva sigillato le entrate della Foresta delle Ombre, in caso qualcuno facesse irruzione nel campo della sperimentazione.


Anche se la location non era vicina alle mura, da lì chiunque avrebbe potuto vedere chiaramente cosa stava succedendo con l’ausilio di un telescopio. “Pare che dovremo individuare un luogo isolato da utilizzare come base speciale per il collaudo delle armi da fuoco.” Pensò Roland fra sé e sé.


“Vostra Maestà, la seconda scarica è pronta!” Riportò un artigliere.


“Entrate tutti nel bunker.” Roland fece un cenno con la mano. “Iniziate il conto alla rovescia dopo esservi accertati che non ci sia nessuno sul campo.”


Si trattava del test balistico dell’obice (1) calibro 152mm. Mentre faceva delle ricerche sul Sigillo delle Pietre Magiche, Roland aveva incluso lo sviluppo delle armi da fuoco. Adesso che Timothy era stato ucciso nella Regione Settentrionale, avendo annunciato la resa, la situazione nel Regno di Graycastle era abbastanza buona. Adesso, Roland aveva il tempo di concentrarsi sull’ulteriore promozione delle palle di cannone.


Ma doveva ammettere che le difficoltà tecniche riscontrate nello sviluppo di un obice con un impatto detonatore erano di gran lunga superiori a quelle dello sviluppo delle palle di cannone. Anna avrebbe creato ogni giorno quattro palle di cannone da obice per il test balistico. Ma dopo tre giorni consecutivi, nessuno di essi era esploso con successo. La cosa peggiore era che, nel secondo giorno, una palla di cannone era esplosa proprio dopo essere uscita dalla camera, danneggiando troppo la nuova canna dell’artiglieria per il test balistico. Fortunatamente, Roland aveva preso precauzioni scavando numerose trincee intorno al campo di test, che avevano evitato con efficacia vittime. I timpani di alcuni soldati che erano rimasti vicino all’artiglieria erano stati danneggiati dal boato, ma Nana li aveva guariti in tempo.


“Questa cosa è davvero come hai detto? Esploderà nel momento in cui toccherà il nemico?” Agatha non riuscì a fare a meno di sporgere la testa per guardare. “Ho chiesto ad Anna. Non è altro che qualche pezzo di lastra di metallo messo insieme. Non è vivo, quindi come può sapere se sta toccando o no un nemico?”


Agatha doveva essere la strega più entusiasta riguardo ai test delle armi nell’Unione. Una volta saputo del test, aveva messo da parte la sua attività di produzione nell’impianto chimico ed era andata personalmente ad osservare lo sviluppo della ricerca della nuova palla di cannone.


“Non esplode quando tocca un avversario, ma quando cade nella posizione di quest’ultimo.” La corresse Roland. “È un requisito base che l’obice deve soddisfare – se non ce ne accerteremo, la palla di cannone potrebbe accidentalmente esplodere in qualsiasi momento. Sarebbe troppo pericoloso.”


L’innesco della sicura era la tecnologia più basilare per la nuova palla di cannone, e allo stesso tempo anche il punto nevralgico del test.


Per prevenire esplosioni causate da collisione o da caduta accidentale, Roland aveva fatto grandi sforzi per impostare tre sistemi di sicurezza.


Il primo consisteva nel separare, immagazzinare, e trasportare le micce e le palle di cannone, e installarli all’occorrenza. La miccia somigliava ad un cono dotato di impugnatura e aveva le dimensioni di un pugno. Con i fili sulla sua parte inferiore, poteva essere comodamente e facilmente avvitato sull’incavo sopra la palla di cannone. La palla veniva riempita con della polvere da sparo chimica a doppia base, un tipo di materiale difficile da accendere senza un detonatore, che sostanzialmente assicurava il lavoro logistico.


Il secondo era l’inerzia di sicurezza nella miccia.


Il dispositivo di sicurezza assomigliava alla serratura di un cancello. Disarmato, non poteva muoversi perché era trattenuto in posizione da una molla rigida; quando la palla di cannone veniva sparata, l’incredibile inerzia attivava la serratura, superando la resistenza della molla, aprendo il chiavistello e rimuovendo la sicura.


La teoria era semplice, ma difficile da mettere in pratica. Roland e le streghe ci spesero i primi due giorni. Le molla era troppo dura, il cilindro della serratura non poteva avere abbastanza rinculo a distanza; se era troppo molle, non poteva garantire la sicurezza. Anna aveva dovuto modificarlo gradualmente basandosi sui risultati del test. Dopo otto serie di test balistici, riuscirono finalmente ad ottenere delle statistiche relativamente attendibili sulla comprimibilità della molla.


L’ultimo era l’innesco-detonatore centrifugo.


Si trattava del dispositivo con più tecnologia nella miccia. In poche parole, incorporava il detonatore in una placca di ferro semi circolare grande come una moneta. Normalmente, pur essendo fissato da una molla, il detonatore sarebbe rimasto al centro della miccia inclinato. Con una struttura del genere, il percussore, il detonatore, e la polvere esplosiva non erano allineati. In questo modo, anche se la palla di cannone fosse caduta dall’alto, il percussore non avrebbe toccato il detonatore, onde evitare esplosioni accidentali. Solo quando il chiavistello era separato dalla serratura nella seconda sicura, la placca di ferro poteva essere mobilitata.


Dopo essere stata sparata, la granata avrebbe ruotato ad una velocità drasticamente alta a causa delle rigature nella canna. Sotto la forza centrifuga, il detonatore orientabile lentamente avrebbe ruotato, proprio come una trottola il cui centro di gravità si chiude gradualmente sulla sua linea degli assi. Questo processo si completava dopo che il proiettile si allontanava dalla canna per 200 o 300 metri, così anche se la canna si fosse bloccata o se il proiettile si fosse imbattuto nei rami degli alberi, non sarebbe esploso prematuramente.


Quando il detonatore tornava in posizione verticale, si allineava con il percussore e la polvere esplosiva. In queste circostanze, una volta che la miccia toccava terra, il percussore si inseriva istantaneamente nel detonatore, dopodiché la polvere esplosiva spingeva la polvere da sparo ad alta temperatura nella testata esplosiva, che a sua volta riduceva i nemici circostanti in pezzi.


Il vantaggio della sicurezza centrifuga stava nel fatto che se la palla di cannone non fosse esplosa, senza la forza centrifuga, il detonatore sarebbe ritornato  nella sua  inclinazione originale  grazie alla molla, cosa che rendeva il lavoro di recupero molto più sicuro.


Inoltre, se l’intera granata fosse stata afferrata o trovata accidentalmente dal nemico, sarebbe potuta essere usata solamente come una normale palla di cannone perché non avrebbe avuto abbastanza forza centrifuga, a causa del fatto di non essere stata sparata in maniera convenzionale. Quanto al distruggerla o al replicarla, sarebbero state due cose semplicemente impossibili.


“Preparatevi a sparare. Iniziare il conto alla rovescia al cinque.”


Un osservatore diede l’ordine.


Il ripetuto allungamento del cordino venne lentamente rafforzato mentre il fuciliere nella trincea recuperava pian piano la corda.


“Fuoco!”


Quando il fuciliere la tirò, il terreno tremò istantaneamente.


Un boato ed un feroce vento provenienti dalla canna passarono sulle teste degli spettatori. Roland sentì numerose particelle di terreno precipitare sul suo colletto. Nonostante avesse le orecchie saldamente coperte, poteva percepire l’arrivo delle scosse attraverso i suoi piedi.


“Trovato il punto di caduta. Esplosione fallita. Ripeto. Esplosione fallita.”


La voce di Fulmine proveniva dal Sigillo dell’Ascolto nelle mani di Usignolo.


“Capito. Arriviamo subito,” rispose lei, prelevando una Pietra Magica.


“… Abbiamo di nuovo fallito?” Disse Agatha con disappunto.


“Il fallimento è molto comune quando si sperimenta.” La consolò Anna. “Non appena troveremo la giusta direzione, potremo garantire il successo nella produzione di massa.”


“Molto eloquente.” Roland la lodò accarezzandole la testa. “Del resto, adesso con l’aiuto di Estate e Sylvie, la velocità della ricerca e dello sviluppo è sorprendente.”


Anche in tempi moderni era comune che migliaia di palle di cannone venissero sparate durante il collaudo della granata, quindi capire dove fossero i problemi con solo due o tre spari era una missione impossibile.


Raggiungendo il punto di caduta del proiettile, Anna tagliò la miccia  con il Fuoco Nero per garantire la sicurezza della carica esplosiva. I soldati poi raccolsero le palle di cannone che avevano fallito. Sia la polvere da sparo che i proiettili in metallo potevano essere riciclati, quindi sarebbe stato uno spreco buttarli via.


“Estate, è il tuo turno,” disse Roland con un cenno.


“Sì, Vostra Maestà.” Annuì Estate. Manifestando la sua abilità di riproduzione, il fantasma di un proiettile che stava per cadere al suolo apparve immediatamente davanti a tutti.


Sebbene il potere magico di Estate fosse ancora ad un livello basso – dopo quattro mesi d’allenamento, riusciva ad usarlo solamente per quattro volte al giorno– con un controllo preciso sul potere magico, poteva fermare l’immagine riprodotta ad un momento esatto.


Tale abilità serviva a ripetere perfettamente la scena. In altre parole, Sylvie poteva vedere l’interno dello spettro – oltre all’essere intangibile, non c’era alcuna differenza tra lui e la scena reale.


Con l’aiuto di Estate e Sylvie, Roland fu capace di determinare la trazione della molla dopo solo otto serie di test balistici.


Haru


 Erialis  (1) Obice è un'arma da fuoco dell'artiglieria e impiegata per un tiro diretto sui bersagli. Nasce come arma d'assedio intorno al 1570 per opera di Pio Enea I Obizzi, secondo alcuni però non fu lui a crearla ma solo a darle il nome, poichè secondo alcuni documenti pare che tale arma si apparsa durante le guerre hussite del 1419-1439 (le guerre Hussite erano una serie di guerre di matrice religiosa contro gli eretici Hussiti).
                                


                                



