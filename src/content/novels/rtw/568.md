---
title: Capitolo 568: La Torre per la distillazione a secco (1)
pubDate: 2025-08-07T11:30:06.782Z
tags:
    - rtw
---






“Uhm…” Sylvie esaminò con cura la palla di cannone e la controllò confrontandola col design di Roland per un bel po’. Indicò il detonatore, dicendo, “Sembra che questo tubo di bronzo non sia allineato al chiodo in cima.”


“E la molla?” domandò Anna. “E’ ancora bloccata su entrambi i lati della lastra di ferro?”


“Un lato si è rovinato.”


“A sinistra o a destra?”


Anna domandava di ogni dettaglio, poi annotava tutti i problemi su un quaderno.


Dopo aver raccolto i motivi che avevano portato al fallimento, iniziarono il successivo collaudo di lancio, dove l’abilità di riproduzione di Estate poteva essere utilizzata quattro volte. Per questo c’era stato un miglioramento dell’efficienza senza precedenti.


Purtroppo, i successivi due collaudi fallirono di nuovo. Roland dovette dichiarare che i collaudi avrebbero ripreso il giorno dopo.


Il lavoro di Estate e Sylvie per quel giorno era finito. Dopo, potevano o tornare al Castello e godersi un delizioso tè pomeridiano o andare all’Emporio per cercare nuovi prodotti. Ma per Anna e Agatha, il collaudo di lancio della granata era soltanto una parte della loro fitta agenda di impegni, soprattutto per Anna. Non solo doveva apportare miglioramenti alla miccia in base ai motivi che avevano portato al fallimento, ma doveva anche terminare le sue ricerche e il montaggio della turbina a vapore.


Roland aveva intenzione di seguirla nel giardino sul retro del Versante Settentrionale per controllare il modello della turbina, ma la sua guardia Sean portò delle notizie dal Comune.


“Vostra Maestà, Lesya, Viceministro del Ministero dell’Edilizia, desidererebbe che visitaste l’Area delle Fornaci. Ha detto di aver finito di costruire il primo forno per la distillazione a secco.”


…


10 torri per la distillazione a secco erano state pianificate come attrezzatura necessaria per l’impianto di coke, e dovevano essere collocate intorno al gruppo di fornaci ai piedi dell’area della Miniera del Versante Settentrionale.


A causa dell’eccessivo diboscamento per la cottura dei mattoni e la produzione del ferro, l’area occupata dal gruppo di fornaci si era allargata dallo spazio originario inferiore a 1000 metri quadri a un’area molto ampia che si allungava sulla montagna. Se Roland non avesse severamente vietato il disboscamento vicino alla città, nessun albero a nord di Zona di di Confine sarebbe sopravvissuto.


Sebbene fosse stato trovato del carbone, il carbone facile da ottenere era comunque il carburante più usato per la produzione del ferro. Con gli alberi disponibili che erano sempre più lontani dal gruppo delle fornaci, gli operai avevano preso di mira la Montagna del Versante Settentrionale. Ogni giorno centinaia di tronchi venivano segati e fatti rotolare giù dalla cima del monte. Da lontano sembrava che la vetta verde avesse un piccolo “punto calvo”.


Normalmente, Roland non avrebbe chiesto agli operai di proteggere l’ambiente in tale modo. Purché la polvere che si sollevava non avesse effetti sulla città, non gliene sarebbe importato se anche tutti gli alberi della Montagna del Versante Settentrionale fossero stati abbattuti. Dopotutto, rispetto alla Catena Montuosa Invalicabile, quella catena sporgente non era altro che un angolo insignificante. Con Foglia che manteneva la vegetazione basilare, non c’era bisogno di preoccuparsi dell’erosione del suolo.


Per quanto riguardava il suolo reclamato ai piedi della montagna, divenne ovviamente il posto più adatto per la costruzione degli impianti di coke.


Seguito da Usignolo e dalle sue guardie, Roland passò per la chiassosa Area delle Fornaci e raggiunse la prima torre per la distillazione a secco. Lesya si avvicinò subito per accogliere Roland, s’inchinò e disse, “Vostra Maestà, come da voi richiesto, ho costruito questa fornace a doppio strato  con mattoni refrattari. In conformità con il progetto, il livello superiore verrà sigillato da una porta di ferro mentre il livello intermedio sarà attrezzato di una lastra di ferro mobile. Ma non so chi può costruirle. Lo stesso vale per il tubo di rame e la canna fumaria della piccola fornace laterale. Oltre a queste componenti metalliche, il resto è stato completato.”


Roland abbassò la testa ed entrò nella fornace per esaminarla scrupolosamente. Era davvero impressionato da ciò che vedeva. Doveva ammettere che Lesya, ex membro della Gilda dei Tagliapietre, vecchio amico di Karl Van Bate, era senza dubbio eccellente nell’edilizia. I muri interni di quella torre per la distillazione a secco alta quasi sei metri erano stati costruiti uniformemente; gli spazi tra i mattoni erano tutti di spessori simili; i mattoni erano tutti incrociati, senza che nessun filone verticale fosse allineato. Si poteva notare che l’abilità di posa di Lesya fosse straordinaria e che prendesse molto seriamente il lavoro. Dopotutto, prodotti costruiti da persone diverse potevano essere drasticamente diversi, pur facendo riferimento ad uno stesso disegno.


“Ben fatto.” Lo elogiò Roland dopo aver smesso di esaminare, “Organizzerò la forgiatura della porta di ferro e della lastra di ferro. Dovrai solamente usare dei mattoni refrattari per coprire i lati esposti al fuoco.”


“Vostra Maestà,” esitando un po’, Lesya chiese, “potreste, per favore, dirmi come funziona la fornace?”


“Perché? Desideri diventare un lavoratore del coke?” scherzò Roland.


“Certo che no.” Lesya scosse la testa in fretta. “Poiché non avevo mai costruito una fornace così strana, per quanto riguardava i punti del disegno di cui non ero sicuro ho dovuto lavorare secondo le mie speculazioni. Quindi se posso comprenderne la funzione e il meccanismo, non solo potrò terminare la seconda fornace più velocemente, ma anche migliorarne i punti di cui prima non ero sicuro.”


“Ah, queste sono le sue ragioni.” Pensò Roland, e sorridendo disse, “Questo tipo di fornace è usata principalmente per la distillazione a secco del carbone. Devi aver visto come viene bruciato il carbone di legna. Il carbone viene bruciato in modo simile ma su scala più vasta. Il livello inferiore serve per la combustione, il livello superiore per la cottura, ed entrambi i livelli usano il carbone come riempimento.”


“Cuocere il carbone col carbone?” chiese Lesya sorpreso.


“Esatto. Dopo la distillazione a secco, il carbone può essere trasformato in coke. Il coke può raggiungere una temperatura più alta mentre brucia, il che lo rende un carburante migliore per la fusione dell’acciaio. Inoltre, il processo di distillazione a secco crea numerosi sottoprodotti. I tubi sul muro della torre vengono usati per raccoglierli, piuttosto che per consumare i gas come fa la canna fumaria.


“Allora… perché costruite una fornace piccola accanto a quella principale?”


“Non è permesso l’ingresso di aria nel livello superiore durante la distillazione a secco, altrimenti il carbone andrebbe direttamente a fuoco.” Roland indicò i fori appositi tra le due fornaci e disse, “Mentre brucia, il calcare nella piccola fornace produce una grossa quantità di diossido di carbonio: puoi considerarlo come una sorta di gas non infiammabile…”


“Vostra Maestà, questo lo so,” disse Lesya, “L’ho imparato alle lezioni serali.”


“Allora sarà facile.” Roland si sentì gratificato. “Sembra che l’istruzione universale abbia ampliato i propri contenuti grazie agli sforzi di Pergamena.” Continuò, “Attraverso i tubi, il diossido di carbonio raggiunge il livello superiore della fornace e spinge via l’aria, e quindi il carbone può essere distillato a secco. Per quanto riguarda il calcare, le pietre di colore bianco sporco usate per fare il cemento, è ovunque sulla Montagna del Versante Settentrionale.”


…


Dopo aver esaminato la torre per la distillazione a secco numero uno, Roland ripercorse i suoi passi. Sulla via del ritorno, fece una breve pausa nell’Area delle Fornaci.


Vedendo quella scena di gente indaffarata, Roland non poté far a meno di sentirsi elettrizzato. Una a fianco all’altra, le varie fornaci di mattoni sembravano un’ordinata foresta rossa. Dalla foresta si innalzavano decine di colonne intrecciate di fumo grigio, bianco e nero, che costituivano un’immagine piuttosto moderna se guardate assieme agli operai vestiti in modo semplice e all’attrezzatura antiquata. Più di dieci macchine a vapore ruggivano, trascinando il nastro trasportatore che portava pezzi di materiali e carbone di legna nell’altoforno. Era stato tracciato un sentiero dalla miniera alla fornace e molti vagoni minerari viaggiavano tra le due fermate. La velocità dei trasporti era grandemente migliorata.


Dopo aver terminato la costruzione dell’impianto di acciaio e della fucina, quel posto sarebbe diventato un altro punto nevralgico della Città di Neverwinter. L’utilizzo di minerali grezzi e la fusione dell’acciaio permettevano di trasformare l’acciaio in varie materie prime che venivano poi trasportate agli impianti di processo. Questo processo  simboleggiava l’inizio di una fioritura industriale. Agli esseri umani sono stati donati straordinari poteri di raffinamento, che di conseguenza gli hanno dato il coraggio di conquistare tutto.


Meiling


 Erialis  Colgo l'occasione per fare gli auguri di buon compleanno ad una traduttrice che da un po' lavora con noi anche se non avete avuto ancora modo di apprezzare le sue traduzioni: Moumentai. Tanti tantissimi auguri, anche se in ritardo di un giorno, di Buon Compleanno.


 (1) La distillazione a secco è un processo in cui materiali solidi vengono riscaldati per ottenere prodotti gassosi. La distillazione a secco si usa in una reazione tra due composti solidi che origina però un prodotto liquido, che, appunto "distilla". Per farla avvenire al meglio è opportuno mescolare intimamente i due solidi in polvere fine.
                                


                                



