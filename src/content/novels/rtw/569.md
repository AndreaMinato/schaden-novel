---
title: Capitolo 569: Il potere sotto attacco
pubDate: 2025-08-07T11:30:06.782Z
tags:
    - rtw
---














Mentre la desolata primavera giungeva al termine, l’estate si stava avvicinando. Il tasso di aumento demografico della Città di Neverwinter ha goduto del suo primo picco esplosivo.


La missione che aveva lo scopo di attirare i rifugiati nelle aree meridionali e orientali iniziava a fare effetto. Considerando l’esperienza dell’anno precedente, l’efficienza del lavoro delle squadre degli emissari era aumentata grandemente. Ogni giorno, centinaia di rifugiati si radunavano a Città dell’Acqua Rossa e Città di Salice, in attesa che le barche dalla Regione Occidentale li trasferissero alla Città di Neverwinter, che si diceva fosse ricca e stabile.


Per poter accogliere in modo appropriato queste persone, il Comune aveva anche incaricato uomini d’affari di affittare baracche temporanee nel luogo di raccolta, e offriva farina d’avena e acqua, per impedire che ci fossero inconvenienti prima che i rifugiati arrivassero nella Regione Occidentale.


Il molo di Zona di Confine era diventato il luogo più occupato della città. Il novanta percento dei poliziotti (1) erano stati inviati a mantenere l’ordine e a registrare la popolazione. C’era sempre una lunga fila di gente davanti alla barriera per le ispezioni mediche. Gli ufficiali incaricati del controllo residenziale dividevano lo sciame di rifugiati in numerose categorie e in base ad esse li smistavano nelle sale per le assemblee sulla sponda, nelle abitazioni ruprestri nella parte occidentale della città, e in residenze formali.


Per questo, il Comune divenne un posto trafficato ogni giorno.


“Tre barche a vele provenienti da Città dell’Acqua Rossa sono appena arrivate al molo, ci sono 126 persone a bordo, una bandiera blu è appesa all’albero, e Bob è incaricato.”


“Di nuovo? Quanti gruppi sono arrivati oggi?”


“Quattro o cinque? Smettila di brontolare. Va’ ad accoglierli.”


“Bene, e chi prenderà il posto di Bob e andrà a Città dell’Acqua Rossa?”


“Lo farò io. Aspetta, sarò subito pronto.”


“Portati del sapone. Non si può comprare lì.”


Ascoltando il brusio rumoroso fuori dal suo ufficio, Barov si sentì esaurito, ma non perché fosse troppo impegnato. Di solito, quando lavorava al Comune, più lavorava più era compiaciuto.


Ma ultimamente, la situazione era diventata complicata.


Il motivo era Edith Kant.


“Direttore, il Ministero della Giustizia ci sta di nuovo pressando affinché gli diamo più personale,” disse un assistente entrando nel suo ufficio. “Sua Eccellenza Carter ci ha chiesto di reclutare altre 100 persone come rinforzi per la polizia. Dice che se non otterrà più mani, l’ordine della città andrà fuori controllo. Se succede qualcosa e Sua Maestà farà domande, dovremmo prenderci la colpa anche noi.”


“Ora che è Capo Cavaliere, potrebbe contare di più al cospetto di Sua Maestà.” Pensò fra sé Barov. Ma non aveva tempo da perdere con faccende minori come quella. Mentre abbozzava un documento, senza alzare la testa, Barov disse, “Mettilo sulla scrivania. Me ne occuperò dopo.”


“Sissignore!”


Mentre l’assistente lasciava la stanza, la voce di Edith risuonò nelle sue orecchie, “E’ questo l’ordine di reclutamento? Visto che sei troppo impegnato, lascia che ti aiuti io!”


“Eccola!” Si lamentò Barov in cuor suo. “Non usa nemmeno gli onorifici.”


“Certo, Edith è la figlia del Duca della Regione Settentrionale, un rango molto più alto del mio. Prima che diventassi davvero l’Aiutante del Re, poteva rivolgersi a me per nome senza usare nessuna forma di rispetto. Ma non ha importanza, sono una sorta di mezzo mentore per lei, visto che Sua Maestà ha disposto che lei diventasse un’assistente per apprendere la struttura del dipartimento e il processo governativo del Comune nel mio ufficio. Eppure sembra che lei non la pensi così.”


“Uhm… d’accordo, va bene,” disse involontariamente.


Non importava quanto fosse riluttante, non riusciva a trovare nessun errore nella condotta della Signorina Kant. Se l’avesse rifiutata continuamente, sarebbe parso che fosse lui dalla parte del torto. Specialmente in quel momento cruciale, non poteva rischiare di lasciare alcuna cattiva impressione su Sua Maestà.


Non doveva mai dimenticare che Roland Wimbledon era un uomo dal grande intuito.


“Grazie.”


Presto si udirono i rumori fruscianti della scrittura provenire dall’altra scrivania.


Una manciata di minuti dopo, Edith ripose l’ordine di reclutamento nuovamente sulla scrivania di Barov.


“A giudicare dalle note che ho sfogliato di recente, ordini di reclutamento di questo genere di solito richiedono che il personale sia affidabile e non abbiano precedenti penali, ma non sono rimasti molti candidati di questo tipo nell’Area di Confine. Anziché pubblicare bollettini di reclutamento in piazza e chiedere ai candidati di fare domanda di lavoro al Comune, sarebbe meglio se estraessimo i documenti dei residenti registrati dagli archivi e selezionassimo 100 autoctoni disoccupati. Il Ministero della Giustizia è un grande dipartimento del Comune. Fornisce un salario relativamente buono e benessere. Credo che nessuno declinerebbe un’offerta di lavoro simile. In questo modo, risparmieremo circa una settimana rispetto al reclutamento mediante procedure normali, e di conseguenza ridurremo le lamentele del Capo Cavaliere. Se approvi, lo scriverò in risposta a questo ordine di reclutamento e lo passerò agli archivi.”


La sua voce era chiara e ragionevole. Era difficile immaginare che fosse entrata a far parte del Comune solo due settimane prima.


All’inizio, se ne stava semplicemente seduta in disparte in silenzio e guardava Barov revisionare i documenti, parlando raramente. Ma adesso, riusciva ad occuparsi di tutti i tipi di affari del Comune con alta efficienza.


“Uhm… allora fa’ a modo tuo.”


Al momento, Barov non riusciva a trovare una soluzione migliore di quella suggerita da Edith. Con la sua fitta agenda di impegni, probabilmente avrebbe ignorato cose così futili e avrebbe gestito la faccenda secondo i soliti metodi.


“E’ così che diventa un successore dopo essere cresciuto nella magione del Duca ed essere stato educato da nobili di alto rango?”


Barov si sentiva immensamente minacciato.


Sì, gli onorifici e il rispetto erano solo dettagli minori. Ciò che davvero gli interessava era il potere che deteneva. “Adesso la propaganda che riguarda le iscrizioni è ovunque nella Regione Settentrionale. Se Edith venisse mandata come assistente da sua Maestà per dare una mano ad istituire un Comune secondario nella Regione Settentrionale in futuro, non sarebbe un grande problema. Ma se restasse?”


“Sua Maestà non è ancora sposato, e Edith è la figlia di un Duca!”


A quel pensiero, Barov non poté far almeno di sentirsi stressato.


“Così non funzionerà. Devo farle sapere che la gestione del Comune non può essere padroneggiata così facilmente. Sua Maestà ha bisogno di un Ministro che sia capace di tenere conto della situazione nella sua interezza.”


Quando Edith tornò nell’ufficio, Barov si schiarì la voce e le diede un modulo di statistiche.


“Cosa…”


“Siamo nei guai,” disse Barov a bassa voce. “Il deposito di cereali della Città di Neverwinter potrebbe non durare fino al giorno del raccolto del grano.”


“Uhm, la causa è un eccesso della popolazione?” disse Edith dando un’occhiata al modulo, “Secondo i tassi di consumo, i cereali restanti dovrebbero poter durare fino alla fine dell’estate. Possiamo raccogliere il grano primaverile a metà luglio. Dovrebbe bastare se smettiamo di accettare nuovi rifugiati.”


“Ma il Comune non può smettere di accettare nuovi rifugiati.”


“Per l’obiettivo della popolazione di 100.000 stabilito da Sua Maestà?”


“No, non è questo il punto,” disse Barov scuotendo la testa. “C’è comunque un flusso costante di rifugiati sia dal versante est che dal versante ovest del Paese verso il punto di raccolta. Se li abbandoniamo, non solo Città dell’Acqua Rossa e Città di Salice dovranno affrontare il rischio di una ribellione, ma anche l’immagine che ci siamo costruiti per cui abbiamo lavorato così tanto verrebbe distrutta da un giorno all’altro. Se vorremo mai reclutare ancora dei rifugiati, sarebbe molto difficile. Una volta Sua Maestà mi ha rivelato che la realizzazione del suo piano di sviluppo ha bisogno di un grande numero di persone. 100.000 sudditi sono solo l’inizio, per cui il Comune non interferirà con il piano di Sua Maestà per il problema del grano. Dobbiamo contrastare questo problema e, in qualità di Ministro, è anche una mia responsabilità.” Si interruppe e poi guardò Edith Kant. “Hai qualche buona idea?”


Meiling










 Erialis 


Se non vi ricordate quando è apparsa la polizia vi invito a leggere questo capitolo.




                                


                                



