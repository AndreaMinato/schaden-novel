---
title: Capitolo 57- Cara, la Strega Serpente
pubDate: 2025-08-07T11:37:50.879Z
tags:
    - rtw
---


Wendy, però, non era eccitata quanto Usignolo si sarebbe aspettata. Al contrario, chiese scetticamente: “Ha davvero detto questo?”


“Sì, anche prima che arrivassi a Città di Confine, aveva già salvato due streghe, Anna e Nana. Fin dall’inizio il Principe non ha mai pensato che il potere delle streghe fosse generato dal demonio. Ha detto che è la nostra forza…” Usignolo si fermò bruscamente, realizzando che l’amica non credeva a una sola parola.


Bè, pensò, non è colpa di Wendy. Probabilmente ci crederanno solo una volta che lo sentiranno  direttamente dal Principe. Forse anche allora ne dubiteranno. Dopotutto, sarebbe esattamente quello che ogni strega ha sempre desiderato ardentemente. Noi streghe siamo state oppresse troppo a lungo; perfino sulla strada da est al confine dell’Invalicabile Catena Montuosa abbiamo assistito a vari esempi di come le streghe vengano tradite e abbandonate, senza che nessuno si offra di aiutarle.


Pensando a tutto ciò, la sua esaltazione gradualmente scemò. Forse per quel viaggio non sarebbe filato tutto liscio come aveva pensato.


“Wendy, sai in cosa la mia magia si è evoluta il giorno della mia maturità. Oltre ad essere capace di vedere il flusso di magia in una persona, riesco anche a capire se stia mentendo o meno,” affermò Usignolo, seria. “Dunque, quando gli ho chiesto perché correrebbe un rischio grande quanto quello di salvare noi streghe, ha risposto ‘ A Città di Confine non ci importa del tuo passato’. Vuole solo che tutte le streghe possano vivere da persone libere.”


“Ma facendo così diventerà una spina nel fianco della Chiesa.” Wendy si accigliò e chiese:” Anche se il Principe non capisce cosa significa, tu lo sai, giusto?”


Usignolo non riuscì a trattenersi e iniziò a ridacchiare sonoramente. “I miei pensieri iniziali sono stati quasi uguali ai tuoi, quindi gli ho chiesto: ‘Pensi davvero di poter raggiungere questo obiettivo?’ E indovina cosa mi ha risposto…” Fece una pausa, poi ripetè parola per parola, “Se non ci provi, non saprai mai la risposta.”


Wendy nel sentire questo rimase sorpresa, e chiese: “Quella non era una bugia?”


“Nessuna bugia”, confermò Usignolo.


“Sembra incredibile.” Il tono di Wendy si rilassò un poco. Lei e Usignolo erano amiche da tanti anni ormai, non riusciva a pensare a una ragione per cui dovesse volerla ingannare.


“Sì…” Usignolo sospirò pesantemente. Se non l’avesse sentito lei stessa, che poteva stabilirne la veridicità con il suo potere, probabilmente non gli avrebbe creduto così in fretta. Ripensandoci ora, proprio come quando erano in cima alle mura cittadine a discutere… Roland mentiva molto raramente. Nei due mesi durante i quali gli era restata a fianco, a parte il momento in cui si trovavano sulle mura, qualche volta aveva provato a ingannarla, ma Usignolo era comunque molto soddisfatta delle sue risposte.


Dopotutto, non le importava se provava a ingannarla un pochino. Al contrario, se avesse con leggerezza rivelato tutti i propri segreti a una strega sconosciuta…questo sarebbe stato veramente ridicolo.


“Questa notte, quando ci incontreremo tutte, voglio dare alle altre sorelle questa notizia importante.” Usignolo guardò Wendy supplichevolmente. “E vorrei che tu mi aiutassi a convincerle.”


Quando arrivò la sera, le streghe che erano impegnate al di fuori dell’accampamenti tornarono una dopo l’altra. Quando videro che Usignolo era ritornata sana e salva, le streghe furono molto felici, e le si avvicinarono e le chiesero come avesse fatto. Vedendo che le loro braccia erano avvolte da bende, Usignolo sentì il cuore farsi pesante. All’inizio riuscì a rispondere a qualche domanda senza problemi, ma col passare del tempo si fece sempre più silenziosa.


Ma poi iniziò a raccontare la sua lunga storia. Raccontò di come si era intrufolata dentro Città di Confine e di come vi avesse incontrato Roland, Anna, Nana; la costruzione delle mura a difesa della città e della macchina a vapore; la loro resistenza agli attacchi delle bestie demoniache e, infine, parlò della maturità di Anna. Usignolo tirò addirittura fuori i progetti per la costruzione della macchina a vapore, per dimostrare a tutti che non stava mentendo.


Gran parte delle streghe, dopo che entravano nell’Associazione delle Streghe Alleate, vivevano isolate. Per loro era difficile immaginare una vita nel mondo esterno, quindi ascoltarono attentamente. Ma quando disse che Anna aveva superato indenne il giorno della maturità, senza provare alcun dolore, la folla iniziò a scaldarsi. Era un gran problema, il giorno del passaggio all’età adulta preoccupava tutte le streghe per tutta la vita, e le portava a vivere al riparo e al sicuro.
Si spingevano fin nelle viscere della Catena Montuosa Invalicabile, perdendo tutto solo per cercare la leggendaria Montagna Sacra. Se Usignolo aveva ragione, e c’era un nobile che era disponibile ad accettarle nel suo territorio, chissà che non avessero più dovuto soffrire per i Morsi dei Demoni? Non sarebbe stato ancora meglio della Montagna Sacra?


A quel punto, si formò un sentiero in mezzo alla folla, e una strega dai capelli verdi e dal corpo per metà ricoperto di tatuaggi di serpenti si fece strada fino a Usignolo.


Quando lei la vide, si inchinò e la salutò rispettosamente, “Salve, rispettabile mentore.” La strega che era giunta era la fondatrice dell’Associazione, Cara, la Strega Serpente. Quando si rivolgevano a lei, tutte le streghe la chiamavano ‘mentore’.


“Ho sentito la storia che hai raccontato.” Quando Cara parlava, la sua voce era rauca e profonda.


“Intendi dire a tutte che quello che stiamo facendo è sbagliato?”


“No, mentore, non è una storia, intendo…”


“Basta così.” Usignolo fu interrotta da Cara, che si agitava, impaziente. “Non so cosa ti sia successo, ma l’essere andata in quella Città di Confine ti ha fatto pronunciare queste parole. Un Principe che fraternizza con una strega? Praticamente è ridicolo quanto simpatizzare con una rana.” Si girò con un sorriso freddo, e levò le braccia al cielo gridando “Sorelle! Avete già scordato cosa vi hanno fatto quei mortali!”


Senza permettere a Usignolo di dire una parola, continuò ad urlare: “Sì, quel gruppo di mortali, il gruppo di incompetenti che pretende di combattere in nome di Dio, quelli che sempre ci puntano contro una lama affilata o una frusta! Se non avessero il Ciondolo Divino della Penitenza come farebbero a calpestare noi streghe? Il nostro potere non deriva dal demonio, è anzi un dono di Dio! I portatori dell’autorità divina non dovrebbero essere loro, ma noi! Noi, le sorelle della Associazione delle Streghe Alleate! La Montagna Sacra, registrata negli antichi libri, è la dimora degli dei! ”


Cosa…Usignolo non riusciva a credere a ciò che aveva sentito, anche se la strega a capo dell’Associazione era stata sempre considerata eccentrica. Era fortemente legata alla ricerca della Montagna Sacra, con una passione estrema, ma era sempre stata lontana dalla pazzia. Anche se Cara non era avvicinabile come Wendy, almeno si era sempre fatta carico delle preoccupazioni delle sorelle con sincerità. Ma Usignolo non aveva mai pensato che potesse mostrarsi così ostile nei confronti delle persone ordinarie.


Poteva essere che negli ultimi anni avesse sempre soppresso il suo odio e la sua rabbia? Non si immischiavano in affari profani solo per non sprecare energie e imporre un giorno una violenta rappresaglia? Usignolo si chiese se quella fosse la vera motivazione che Cara nascondeva.


“Abbiamo trovato degli indizi sul cancello per la Montagna Sacra, è proprio come descritto negli antichi libri! Mancano solo venti giorni all’apparizione della luna rossa nel cielo notturno, che sarà come una goccia di sangue che sorge dalla direzione del grande Shimen. Alla fine arriveremo dall’altra parte!”


Cara smise di parlare di colpo e si voltò verso Usignolo; guardandola esclamò: “Sei stata ingannata dai mortali, da quando siamo nate viviamo in un enorme imbroglio. La sofferenza nel giorno della maturità è un test di Dio, solo coloro che sono dotate di forte volontà, genuina forza e molto talento riescono a superarlo. E la Chiesa,” sogghignò per la seconda volta, “E un gruppo di mortali che osano prendere in prestito il nome di Dio e agire in nome di esso, prima o poi dovranno andare all’Inferno.”


“E tu…Figlia, ora è tempo di tornare,” Cara attese un attimo e poi riprese, “Se ti dimentichi di quelle storie che hai appena raccontato, posso perdonare la tua ignoranza e i tuoi errori. Come membro dell’Associazione delle Streghe Alleate, verrai aiutata da noi, e insieme a noi verrai alla ricerca della Montagna Sacra, per ricevere l’eterna libertà.”


Usignolo provò una sensazione di tristezza. Il dolore era solo un test? Quella sofferenza durante il giorno del risveglio…le sorelle che non erano abbastanza forti da resistere, non erano degne, erano delle perdenti? Quell’argomentazione era esattamente la stessa della Chiesa. Mentre le streghe attorno inaspettatamente le facevano eco, neppure Wendy mostrò la sua disapprovazione…Usignolo di colpo si sentì insensibile, in men che non si dica la fondatrice della Associazione era diventata un’estranea.


Usignolo scosse la testa. “Ho intenzione di portare con me ogni sorella che voglia andarsene, ma se deciderete di restare….vi auguro buona fortuna.”


Proprio quando Usignolo era pronta per partire, sentì un leggero formicolio al polpaccio. Quando guardò in giù, vide che un sottile serpente luccicante a righe blu e nere l’aveva morsa alla caviglia. Quella era la magia dei serpenti di Cara, era silenziosa e poteva fare uso di varie tossine.


La paralisi le si diffuse velocemente per tutto il corpo. Così, quando Usignolo provò ad aprire la bocca per dire qualcosa, piombò nell’oscurità.




Merges
                                


                                



