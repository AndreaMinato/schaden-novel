---
title: Capitolo 571: Il Duca e il Padre
pubDate: 2025-08-07T11:30:06.783Z
tags:
    - rtw
---










"Edith, crudele disgraziata!" Calvin, Duca della Regione Settentrionale, afferrò la tazza sul tavolo con l’intenzione di schiantarla al suolo, ma improvvisamente fermò la mano a mezz’aria. Ebbe un ripensamento, dal momento che la tazza era fatta con il cristallo di qualità migliore e valeva due o tre Ori Reali.






Dopo averci riflettuto, abbassò gradualmente la mano e rimise la tazza sul tavolo.






Il pensiero di dover tener conto anche di questi piccoli guadagni e perdite lo deprimette ancora di più.






Appoggiò anche la lettera di Edith sul tavolo. Non poteva credere a ciò che vi era scritto. Fuori da ogni sua aspettativa, Sua Maestà voleva rivendicare il potere del nobile e sua figlia che, in passato aveva sempre portato profitti, aveva fatto una promessa al Re senza esitare stavolta. Inoltre, nella lettera, lo aveva persino persuaso ad accettare lo stato di fatto e a smettere di resistere.






Il modo in cui lei gli aveva scritto sembrava come si stesse rivolgendo ad un prigioniero.






Il Duca pensò amaramente che sua figlia stava aiutando gli altri piuttosto che suo padre.






La guardia fuori dalla porta aveva probabilmente sentito il rumore e ha guardato dentro, chiese: "Mio Signore, cosa è successo?"






"Esci, lasciami in pace!"






Invece di sfogare la sua rabbia sulla tazza, se la prese con la guardia, che chiuse rapidamente la porta. Il Duca ansimò a lungo prima di riuscire a posare di nuovo lo sguardo sulla lettera.






Dopo aver eliminato la Famiglia Howes e la Famiglia Lista, aveva finalmente il controllo completo dell'intera Regione Settentrionale. Se avesse scelto di accettare le richieste di Sua Maestà, non sarebbe più stato il Signore della Regione Settentrionale, o per lo meno, non più il governante che ha dava gli ordini in questa regione. Pensò che sarebbe tornato al punto di partenza, o anche peggio.






Ma se non avesse accettato il suggerimento di sua figlia, cosa sarebbe successo?






Edith aveva descritto anche il possibile il risultato di questa scelta nella lettera.






"Se scegli di farlo, Cole ed io saremo condannati. Lui sarà tenuto prigioniero in prigione per sempre, proprio come l'erede del Duca Ryan, e per quanto mi riguarda finirò ancora peggio. Cosa pensi farà il Principe Roland alla figlia indifesa di un Duca? Posso elencare una serie di metodi di tortura che ecciterebbero un uomo senza troppi sforzi. Quando si sarà stancato di me, sarò gettata nelle sue segrete o data ad un suo battaglione e la tua Perla della Regione Settentrionale sarà ricoperta di polvere per sempre.






Tuttavia, invece di preoccuparti per me, farai meglio a preoccuparti di te stesso, poiché il suo esercito assedierà la tua città e i tuoi feudatari e cavalieri non potranno resistere più di mezza giornata. Dopodiché, sarà impossibile per te essere una persona normale, per non parlare di un Duca. Cosa ne pensi? Farai una scelta così poco saggia? "






Calvin era familiare con questo tono e poteva persino immaginare la figlia che scriveva la lettera con un sogghigno sul viso. Ogni volta che arrivava al fallimento, lei descriveva sempre il suo destino in un tono estremamente freddo, come se stesse aspettando il momento tutto il tempo e quando parlava in quel modo, Calvin ne era immediatamente travolto. Sapeva che apparentemente lo stava minacciando, ma non riusciva ad alzare la voce per sgridarla.






Dopotutto Edith Kant era sua figlia e l'unica che aveva avuto con la sua prima moglie.






Nonostante Edith avesse gonfiato la questione, lui doveva comunque ammetterne la possibilità.






Aveva lui stesso sentito molto riguardo quel dandy del Prince Roland.






Il Duca gradualmente si calmò a questo pensiero.






Tuttavia si stava ancora chiedendo se le macchine d'acciaio nere fossero così incredibili come lei le dipingeva o meno.






Pensò sorpreso, “Edith usò tre fogli di carta per scrivere la lettera, e tra questi, usò un intero foglio di carta per descrivere ciò che aveva visto a Città di Confine, anzi, a Città di  Neverwinter.”






La descrizione era lunga addirittura il doppio rispetto a quella di Sua Maestà Roland.






Edith sosteneva che le macchine, potenti oltre ogni immaginazione, potevano facilmente portare a termine compiti che erano considerati impossibili per la gente comune e che se si fossero arresi al nuovo Re, la Regione Settentrionale sarebbe stata in grado di importare quelle macchine di ferro nero che avrebbero portato un terremoto di innovazione al loro dominio.






Calvin capì dalla descrizione che Edith dava un alto valore alle macchine.






Nell'ultima parte della lettera, aveva suggerito a Calvin di inviare a Sua Maestà un documento formale per prestare giuramento di fedeltà mostrando la sottomissione della Regione Settentrionale al nuovo Re, e nel frattempo, mandare dei servitori in grado di leggere e scrivere per impara le regole e i regolamenti del Municipio, preparando i possedimenti per il nuovo sistema.






"Inoltre, spero sinceramente che tu possa ordinare a Cole di rimanere a Città di Neverwinter invece di richiamarlo nella Regione Settentrionale, cosa che non gli farebbe affatto bene. Se sei d'accordo, puoi anche inviare Lance qui al raggiungimento della sua età adulta: dato che i titoli nobiliari non possono più essere ereditati, solo gli uomini che si adattano bene al nuovo sistema di Sua Maestà possono avere successo nella Famiglia Kant e continuare a prosperare.






Tua figlia, Edith."






Dopo aver letto la lettera, Calvin emise un lungo sospiro e lo mise via. Stese poi un nuovo foglio di carta.






Dato che Edith aveva già preso una decisione, doveva crederle e scrivere a Sua Maestà una lettera che mostrava la sua lealtà nei confronti della nuova Città del Re.






Tuttavia, come Duca, doveva fare un ultimo sforzo per provare a garantire i profitti della Famiglia. Credeva che si sarebbe sentito molto sollevato se avesse potuto legare insieme gli interessi delle due famiglie.






Ad esempio ... qualcosa come un matrimonio che avrebbe reso sua figlia la Regina.






*******************






Presso Fiume Acquarossa, Zona di Confine, Città di Neverwinter.






Il sole stava affondando nelle montagne un po' alla volta, lasciando il fiume infuocato con una luce dorata.






Il fumo saliva davanti alle baracche e un debole odore di porridge fece inumidire la bocca di Dente di Serpente.






Mentre si avvicinava, poteva persino sentire l'odore della carne.






"Sono tornato!" Catturò l'attenzione di Artiglio di Tigre non appena entrò nel battaglione. Questo disse: "Vieni qui, presto!"






Dente di Serpente si avvicinò rapidamente a lui e chiese: "Cosa? Mangiamo carne oggi?"






"Sì, sei tornato tardi, quindi hai perso il messaggio. È stata concessa dal Signore."






Dente di Serpente si massaggiò le spalle doloranti e disse: "Per quale motivo? Avete ancora bisogno di molto tempo per finire la costruzione della zona residenziale, giusto?






"È per il completamento della Strada Principale del Regno! Ora la Zona di Confine e la Zona Longsong sono finalmente collegate insieme. Ho sentito che ora basta un giorno per raggiungere la Zona  Longsong a cavallo. In passato ci sarebbero voluti tre giorni”, disse qualcuno avvicinandosi.






Sentendo ciò, Dente di Serpente annuì con la testa. Ogni volta che veniva completato un grande progetto, ottenevano una ciotola di porridge con la carne, proprio come aveva sentito prima in piazza. Era stato a Zona di Confine per due mesi, durante i quali il plotone di costruzione non aveva mai cancellato un pasto o detratto uno stipendio. Ora, aveva già accumulato 14 Argenti Reali e ne avrebbe ottenuti altri 7 per la fine del mese.






Quando i suoi risparmi avrebbero raggiunto un Oro Reale, avrebbe potuto ottenere una casa dal Municipio e diventare residente ufficiale di Città di Neverwinter invece che un Ratto, ovvero un signor-nessuno.






Tuttavia, per possedere quella casa, avrebbe dovuto lavorare ancora per almeno altri 20 anni.






In ogni caso, era sicuro di poter trovare un lavoro retribuito meglio, come in una fucina o come muratore.






Tutto sembrava migliorare.






Ma non aveva ancora incontrato Carta.






"Appena prendi il porridge con la carne, ricorda di mangiarlo in fretta, altrimenti non riuscirai a riservarti un buon posto", gli sussurrò Artiglio di Tigre all’orecchio.






"Che ... posto?" Dente di Serpente chiese confuso.






"Per celebrare il completamento della Strada Principale del Regno, si terrà la rappresentazione di una nuova tragedia in piazza, ho sentito che si chiama "La Città dell’Amore" e la Star della Regione Occidentale sarà sul palco! Oh mio Dio ... Non vedo l’ora di vederla!"






"Vai a vederla con qualcun altro. Sono stanco e non ho voglia di andare da nessuna parte oggi", disse Dente di Serpente di buon umore.






"Davvero? Ma è la premiere." Artiglio di Tigre fece una pausa e sorrise in modo significativo, aggiungendo: "Tutta la gente del posto sa che il Signore porterà le streghe a vedere la premiere della Compagnia Fiore Stellato. Forse riuscirai a vedere Carta!"






Erre
                                


                                



