---
title: Capitolo 572: Canto di lode
pubDate: 2025-08-07T11:30:06.783Z
tags:
    - rtw
---










Quando Dente di Serpente e Artiglio di Tigre arrivarono in piazza, c’era già un gran folla di persone. Dente di Serpente non aveva mai visto così tanta gente riunita in un solo posto, nemmeno quando la Fortezza Longsong distribuiva il cibo.


Secondo una sua stima, all’incirca più di 5.000 persone erano andate a vedere la commedia.


La piazza che era sempre stata un’area di terreno pianeggiante, era stata trasformata in una gigantesca e profonda ciotola nel terreno, la chiamavano anfiteatro. Secondo la gente del posto, compresa quest’occasione, la piazza era stata ricostruita 3 volte. Normalmente un simile progetto avrebbe richiesto uno o due anni prima di essere portato a termine, però quell’anfiteatro era stato costruito in solo mezzo mese, durante il quale nessuno aveva mai visto dove fosse andata a finire la terra.


All’interno dell’anfiteatro, il pubblico poteva sedersi sui gradini di pietra per guardare la rappresentazione, così da non dovere restare in piedi fino ad avere le gambe intorpidite. Questa sistemazione permetteva loro anche di avere una visuale migliore, purché riuscissero a trovare un buon posto. Al contrario, quelli che arrivavano ​​in ritardo potevano comunque restare in punta di piedi ai bordi della piazza per dare un'occhiata.


Artiglio di Tigre si infilò nell'ultima fila delle scale di pietra e trovò uno spazio sufficiente per due persone, affermando: "Non è così male, ce l’abbiamo comunque fatta".


Dente di Serpente strinse la borsa di stoffa al petto e si sedette accanto al suo amico con molta attenzione. Considerando che quella borsa conteneva tutti i suoi risparmi degli ultimi due mesi, doveva fare molta attenzione in un posto così affollato. Nella zona di Longsong, nella stessa situazione, i Ratti sarebbero stati in fermento. Sebbene adesso la zona di confine non avesse Ratti, sentiva che doveva comunque fare attenzione ai Ratti che avevano "temporaneamente trovato un lavoro civile".


Quando le ultime luci del tramonto si dissolsero nell'oscurità della notte, restarono solo poche torce accese ad illuminare la piazza. Il palcoscenico era ancora avvolto dall'oscurità. Dente di Serpente non poté fare a meno di stranirsi quando si accorse che nessuno sarebbe andato ad accendere le torce e che al centro della piazza non c'era legna da ardere.


Si domandava come avrebbero fatto ad esibirsi senza le torce.


All'improvviso, un brillante raggio di luce illuminò il palco. Era rimasto abbagliato ma presto Dente di Serpente si abituò a quella luce pura. Poi apparvero il secondo e il terzo raggio di luce, illuminando gradualmente il resto del palco. I sussulti di stupore prodotti dal pubblico riecheggiarono in tutta la piazza.


 "Sono le luci usate nella fabbrica!" pensò.


"Oh, mio ​​Dio! La luce senza giorno! Qui usano la luce senza giorno!"


Si diceva che fossero delle luci magiche che intrappolavano i lampi del cielo in una costosa lampada di cristallo. Dente di Serpente l'aveva visto solo poche volte mentre passava vicino al distretto industriale.


"Luce senza giorno? Per favore, si chiama luce elettrica e consuma l’elettricità, è generata dalle macchine costruite dalle streghe! Sua Maestà voleva che ogni famiglia avesse la luce elettrica, ma la strega che fornisce l'elettricità non è in grado di supportare così tante luci. Ecco perché per il momento solo le fabbriche usano questo tipo di luci " disse qualcuno vicino a loro sbuffando.


"Come fai a saperlo?" chiese incuriosito Artiglio di Tigre.


Quella persona fece spallucce e disse: "Non sei un abitante ufficiale della città di Neverwinter, giusto? Il Municipio ha fatto una propaganda sull'elettricità per dirci come usare le luci elettriche in modo sicuro. Sono come il fuoco, se non le usi correttamente, causeranno disastri".


"Non sono come i fulmini?"


"Uhm quasi lo stesso. Non preoccuparti così tanto, quando diventerai un cittadino di Sua Maestà e finirai l'istruzione elementare, capirai".


"C'è un modo per diventare più velocemente un cittadino? Cos’è l'istruzione elementare?" chiese Dente di Serpente, voleva fare altre domande, ma Artiglio di Tigre lo afferrò improvvisamente quando la folla scoppiò in assordanti applausi.


La Compagnia Fiore Stellato stava salendo sul palco.


"Signorina May! Signorina May!"


"Signorina Irene!"


"Signor Gait!"


La folla gridava i nomi dei membri della compagnia e l'atmosfera si fece sempre più calda.


Vedendo ciò, all'improvviso Dente di Serpente iniziò ad ammirarli profondamente.


Voleva diventare come loro, stare al centro degli sguardi delle persone. Voleva che il pubblico gridasse forte il suo nome. Non erano né nobili né maestri. Non erano fuori dalla sua portata.


Quando gli applausi si placarono, lo spettacolo ebbe inizio.


Questa era la prima volta che Dente di Serpente guardava un dramma interpretato dalla Stella e dal Fiore della Regione Occidentale. Non avrebbe mai pensato che avrebbe potuto interessarsi a un evento così raffinato che di solito apprezzavano solo i nobili, tuttavia quando la musica iniziò, rimase assorbito dalla storia senza accorgersene.


I personaggi principali non erano i nobili.


Al contrario, erano solo persone normali come lui, un cittadino libero, un rifugiato e un Ratto.


Avevano sia dei sogni per il futuro che delle tragedie nella loro vita. Tutti loro erano arrivati contemporaneamente nella stessa città, Città delle stelle. Si erano incontrati e avevano iniziato ad aiutarsi l'un l'altro. Si confidarono i pensieri l'un l'altro. Soffrivano per avere lasciato la loro città natale e a causa del senso di smarrimento nella nuova città. Alla fine, riuscirono a rimettersi in sesto e a trovare la loro strada.


Non si sentiva altro oltre alle battute degli attori e delle attrici nella piazza. Tutto il pubblico tratteneva il respiro. Tutti erano profondamente coinvolti nella storia raccontata sul palcoscenico.


Alla fine, i personaggi sul palcoscenico si stabilirono a Città delle stelle e vissero per sempre nelle comodità. Nell’epilogo quegli estranei che si erano aiutati a vicenda in passato erano diventati amici e amanti. Dente di Serpente si era emozionato quando avevano suonato una musica toccante. Fece finta di stropicciarsi gli occhi per nascondere le lacrime e intanto scoprì che il volto di Artiglio di Tigre era rigato di lacrime, anche se non sembrava triste.


Non era stato l'unico a emozionarsi così tanto. Anche il resto del pubblico aveva avuto la sua stessa reazione, persi in quella storia commovente. Nessuno si era alzato per esultare fino alla fine della commedia.


Nonostante nessuno lo dicesse, tutti sapevano bene che "Città delle stelle" era Città di Neverwinter.


Dente di Serpente era perso nei suoi pensieri: “Anche per un ratto è possibile avere una storia del genere?”


Proprio in quel momento, una ragazza dall’aspetto esotico salì sul palco da dietro la parete sul fondo.


Come qualcuno in un quadro delicato, la giovane era alta e aveva dei capelli grigio bluastri lunghi fino alla vita, indossava un abito bianco che luccicava.


Iniziò a cantare.


Era completamente diversa dalla musica suonata prima. La sua canzone era potente, lodava i grandi e gloriosi operai. Cantava anche in modo diverso rispetto tutte le altre cantanti femminili. Il suo canto era stimolante e incoraggiante. Ascoltandola, Dente di Serpente pensava di riuscire persino a vedere il proprio sudore nei distanti edifici residenziali e che tutti gli stranieri che si erano dedicati alla costruzione della città meritavano di essere ricordati.


In quel momento, l'impatto emotivo e i sentimenti creati dallo spettacolo furono finalmente rilasciati. Il pubblico eruppe in esclamazioni e applaudì a grande forza. Al momento giusto la canzone aveva fatto crescere ulteriormente le loro emozioni!


Erano tutti sudditi di Sua Maestà!


I gloriosi lavoratori!


I costruttori di Città di Neverwinter!


Dopo lo spettacolo, Sua Maestà se ne andò con le streghe attraverso una piattaforma rialzata che era stata costruita per un uso temporaneo. Dente di Serpente aprì bene gli occhi, ma non riuscì a trovare Carta tra la folla. Stranamente, non si sentiva deluso come si aspettava, in effetti la canzone di prima risuonava ancora nelle sue orecchie, riempiendo il suo cuore di speranza.


Credeva che si sarebbero incontrati di nuovo prima o poi.


Come quegli estranei, si sarebbero incontrati di nuovo proprio nella Città di Neverwinter.


 


Thea  




                                


                                



