---
title: Capitolo 574: Lo Sviluppo dell’Educazione
pubDate: 2025-08-07T11:30:06.783Z
tags:
    - rtw
---






L’estate iniziò con una forte pioggia.






Le gocce di pioggia rigavano le finestre, offuscando il panorama all’esterno. La città si distingueva dalle lontane montagne solo attraverso sagome colorate.






In piedi di fronte alla portafinestra e guardando lo scenario indistinto sotto la pioggia, Roland continuava a sentire la canzone “La Città dell’Amore” risuonare nelle sue orecchie.






Non si aspettava che, in combinazione con l’abilità di Eco, il primo spettacolo teatrale eseguito tre giorni prima potesse avere un effetto così sorprendente.






L’intera stanza era calata nel silenzio finito lo spettacolo. Il pubblico era talmente commosso che i loro occhi erano colmi di lacrime. Roland pensò che nell’era da cui veniva, questa reazione poteva essere vista solo nei teatri di lusso. Se persino il pubblico dei cinema commerciali indirizzati alle masse potevano raramente commuoversi così, figuriamoci le persone comuni che vivevano in quest’era arretrata.






Persino Roland, che aveva visto tutte le scene che facevano versare lacrime alle persone,  aveva provato un brivido nel profondo del suo cuore.






Questo era il potere della “Canzone della Risonanza”.






Roland riconosceva l’importanza delle canzoni d’ispirazione durante una guerra d’attrito le macchine non si sarebbero stancate, ma le persone sì. Sebbene le pistole e le munizioni potessero essere trasportate senza sosta sul campo di battaglia, le persone sarebbero state abbattute dall’incessante pressione per la sopravvivenza, soprattutto durante le fasi sfavorevoli della battaglia in cui l’esercito subiva gravi perdite. Questo tipo di sentimenti si ingigantiva sempre più provocando una perdita di speranza nella vittoria finale nei soldati.






Attraverso la storia, le persone avevano trovato diversi metodi per incoraggiare il morale dell’esercito. Il primo prevedeva che i soldati avessero più cibo caldo possibile o il gelato consegnato tramite pacchi paracadutati. Il secondo era assegnare un commissario o un cappellano militare che partisse con l’esercito. Tuttavia questi due metodi non erano attuabili per Roland. Il primo prevedeva un’ottima capacità logistica delle provviste mentre riguardo l’ultimo, sarebbe stato difficile in così poco tempo formare un gruppo di membri che avessero sia una salda fede, sia fossero in grado di incoraggiare le persone.






L’abilità di Eco gli diede l’ispirazione per una scorciatoia per innalzare il morale.






Sarebbe potuto suonare un po’ assurdo, ma era più affidabile rispetto agli altri metodi.






Mentre stava pensando, sentì bussare alla porta dell’ufficio, dopodiché entrò Barov.






“Sua Maestà, le statistiche sui recenti acquisti delle case sono pronte.”






“Qual è il risultato?”






“Proprio come vi aspettavate.” Srotolò eccitato una pergamena sul tavolo di mogano. “Dalla prima notte del nuovo dramma, le persone che sono venute al Municipio per far domanda per affittare una casa o acquistarne una è significativamente aumentato, persino il numero delle richieste di registrazione del matrimonio è cresciuto.”






“Davvero?” Roland tornò al tavolo e diede un occhio alle statistiche di Barov. “La Città dell’Amore” non era solo divertimento senza significato. Oltre a sostenere che il lavorare fosse glorificante e le costruzioni fossero meravigliose, trasmetteva anche un suggerimento  che collegava il matrimonio ad una residenza stabile. Invece di lasciare che gli stranieri sviluppassero lentamente un senso di appartenenza e che i locali li accettassero un passo alla volta attraverso il contatto giornaliero, era meglio se avesse lui stesso stabilito un semplice standard in anticipo per l’integrazione  dei rifugiati.






Quello standard era l’edilizia abitativa.






“Sei uno di noi se hai una casa nel nostro territorio.” Questo modo di dire poteva sembrare un po’ rude, ma aveva fatto risparmiare un bel po’ di tempo in quel periodo particolare.






Per guadagnare la considerazione delle persone e costruire la propria famiglia, gli stranieri avrebbero dovuto avere una casa. E una volta che avessero una proprietà immobiliare, avrebbero difeso qualsiasi cosa in quel posto di loro spontanea volontà. Certo, queste idee erano inappropriate da dire apertamente, ma sarebbero nate naturalmente nelle menti degli spettatori delle rappresentazioni.






Era proprio come con i diamanti.






La classica pubblicità “un diamante è per sempre” li avevano resi i sovrani tra i gioielli, e chiunque ne avrebbe voluto uno quando si sposavano, facendo sì che le persone dimenticassero completamente che in natura non erano affatto rari o preziosi.






A differenza dei diamanti, le case erano per lo meno molto più pratiche.






In ogni caso, per realizzare il suo obiettivo, non poteva impostare uno standard troppo alto, che sarebbe stato percepito irraggiungibile dalle persone. Nella sua città, le nuove persone potevano far richiesta per affittare una casa con un Oro reale e dopodiché avrebbero dovuto continuare a pagare un oro reale all’anno come affitto. Quando il loro affitto avrebbe raggiunto il valore della casa, questa gli sarebbe appartenuta di diritto.






L’obiettivo non era facile da raggiungere, dato che persino la camera singola più economica sarebbe costata 20 Reali d’Oro. Ciò significava che tutti i lavoratori, per esempio, gli operai temporanei e i tuttofare avrebbero impiegato 20 anni per potersi permettere una tale casa, che era più piccola di 15 metri quadri e poteva contenere un solo letto, un tavolo e un bagno. Lo avrebbero chiamato un “agente immobiliare malvagio” nell’era da cui Roland proveniva.






Dopotutto, secondo le statistiche di Barov, “La Città dell’Amore” era stata indubbiamente un successo per promuovere questa idea.






La maggior parte delle richieste di affitto provenivano da diversi gruppi di rifugiati e servi arrivati per primi della Zona di Confine, e le richieste di acquisto erano principalmente state presentate dagli artigiani con salari più alti e dai nobili spodestati che avevano portato i loro averi con sé. Dopo che essersi sistemati qui, sarebbero diventati parte di Città di Neverwinter per sempre.






Sulla base dell’esperienza positiva, Roland aveva già pesato ad altri contenuti per una nuova tragedia il cui tema sarebbe stato il matrimonio per poi lavorare sodo per comprare una grande casa.






“Ben fatto.” Arrotolò la lista e la diede a Barov. “Inoltre, la recente sollecitazione dei rifugiati dovrebbe continuare ad espandersi, la ricca popolazione sarà la base per l’espansione di Città di Neverwinter ed altri compiti possono essere messi da parte per questo.”






“Si, Vostra Maestà.” Barov rise finchè i suoi baffi non furono arricciati.






“Ah già, va e chiamatemi Pergamena. Devo dirle qualcosa.”






....






“Vostra Maestà, volevate vedermi?” Pergamena entrò nell’ufficio con una gonna nera e una camicia bianca, aveva un aspetto molto efficiente.






“Voglio aumentare la portata dell’educazione, che coprirà i rifugiati che sono appena arrivati a Città di Neverwinter.” Roland versò una tazza di te per lei. “Se l’educazione è rivolta solo ai cittadini ufficiali, i rifugiati dovranno aspettare almeno un altro anno prima di poter ricevere l’insegnamento primario.”






“Temo che non sia possibile ora.” Pergamena disse dopo diversi minuti di riflessione. “Ce ne sono troppi. L’insegnante che abbiamo al momento non potrebbe occuparsi di tutti e le classi non sono grandi abbastanza. Se dovessimo fare come dite, il numero del personale del Ministero dell’Istruzione dovrebbe essere duplicato o triplicato.”






“Ho un metodo che potrebbe ridurre la pressione degli insegnanti.” Roland fece una pausa e poi continuò. “Fateli studiare da soli.”






“Studio individuale?”






“Sì, ogni settimana daremo una lezione pubblica in cui verrà insegnato solo a leggere e a scrivere di base, mentre gli permetteremo di usare libricini illustrati e con le pronunce per fare degli esercizi da soli il resto del tempo. Non ci saranno test di verifica o requisiti particolari, e loro potranno imparare quanto desiderano.”






“Questo..” si passò inconsciamente le dita tra i capelli bagnati dalla pioggia. “E’ difficile che ciò abbia effetto. Vostra Maestà, senza una supervisione, nove persone su dieci non impareranno adeguatamente.”






“Non importa. Voglio solo offrirgli un’opportunità.” Disse Roland ridendo.






C’era sempre qualcuno insoddisfatto a causa di lavori noiosi e sottopagati e desideroso di raggiungere i propri obiettivi velocemente. Per far sì che queste persone non si ritirassero, doveva guidarle nella giusta direzione.






In futuro, sempre più lavori avrebbero richiesto requisiti d’alfabetizzazione ed il salario per questi lavori sarebbe stato molto più alto di quello dei tuttofare. Detto ciò. Per quelli che avrebbero voluto comprare una casa e liberarsi delle loro povere e estenuanti vite, sarebbe stato meglio imparare a leggere e scrivere da soli.






Con questo metodo, queste persone industriose avrebbero potuto partecipare velocemente alla costruzione della città.






Per mantenere la vitalità del nuovo regime, la cosa più importante era mai e poi mai impedire la promozione dello strato più basso.






Questo era il credo di Roland.






Erre








                                


                                



