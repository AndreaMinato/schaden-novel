---
title: Capitolo 575: Le Aspettative di Wendy
pubDate: 2025-08-07T11:30:06.783Z
tags:
    - rtw
---










Wendy si svegliò e scoprì che dopo una notte intera, la pioggia si era finalmente fermata.






Sbadigliò e scese dal letto. Nel momento in cui spalancò la finestra, la dolce fragranza della terra bagnata si diffuse nella stanza. Dopo la pioggia, il giardino era di una brillante tonalità verde e poteva vedere goccioline d'acqua che cadevano dalle foglie di ulivo vicino alla finestra. Il dolce sole del mattino brillava sull'erba bagnata riflettendo bagliori di luce.






Era iniziato un nuovo giorno.






Dopo aver indossato il reggiseno e la vestaglia, tornò al letto e accarezzò le guance di Usignolo, dicendo: "È ora di alzarsi".






Usignolo emise uno sbuffo indistinto e seppellì la faccia nel cuscino.






Solo in momenti come questo si esponeva senza difese, invece di nascondersi nella Nebbia. Wendy sorrise e scosse la testa. "Allora vado a fare colazione intanto."






Le orecchie di Usignolo si mossero leggermente, come tremori inconsci, ma Wendy sapeva che aveva sentito.






Chiuse dolcemente la porta e andò in bagno a lavarsi prima di dirigersi verso la sala per gustare la colazione.






Gli chef si svegliavano sempre molto presto perché dovevano preparare il cibo per tutti prima dell'alba. La legna nel forno poteva bruciare a lungo, quindi non c'era motivo di preoccuparsi che il cibo si raffreddasse a metà. Se voleva mangiare qualcosa, poteva semplicemente prendere una ciotola e un cucchiaio e portarla in cucina. Sua Maestà disse che si chiamava buffet e sembrava essere uno stile da pranzo molto comune per lui, ma per lei, questo tipo di vita poteva essere definito stravagante.






Nell'Associazione delle Streghe Alleate, Wendy non avrebbe mai immaginato che un giorno avrebbe potuto mangiare quanto voleva. Allora erano fortunate ad avere cibo sufficiente da mangiare, figuriamoci a prestare attenzione al gusto, in quanto il cibo non era mai abbastanza.






Ma ora, c'erano tre o quattro piatti solo per colazione tutti i giorni, come porridge, pane tostato, pesce essiccato e uova fritte.






Anche se viveva nel Castello da quasi un anno, provava ancora estrema soddisfazione e felicità ogni volta che mangiava.






Al tempo stesso, era molto grata alla persona che aveva portato tutte queste cose alle streghe e lasciato che le sue sorelle vivessero una vita libera.






Quando Wendy prese la sua ciotola nella sala da pranzo, non c'era nessuno, solo alcuni piatti usati sul lungo tavolo. Ovviamente, non era la prima a mangiare. L’Unione delle Streghe non aveva mai fissato una sveglia, così tutti sono andavano a fare colazione uno dopo l'altro. Fulmine e Maggie erano sempre le prime a lasciare il Castello, seguite da un altro gruppo tra cui Anna, Agatha, Lucia e altri. Di solito era in mezzo ai due gruppi.






Usignolo era sempre l'ultima.






Questo perché Sua Maestà amava dormire fino a tardi. Quando non c'era nulla di urgente, si alzava a mezzogiorno per occuparsi degli affari del governo. Usignolo era stata influenzata da lui.






Una volta era la persona più discreta e acuta dell’Associazione delle Streghe Alleate, si allertava anche per un minimo movimento.






Tuttavia, Wendy non pensava che fosse una brutta cosa.






...






Dopo colazione, andò al primo piano dell’Edificio delle Streghe. Questo era stato trasformato nell'ufficio dell’Unione delle Streghe.






Campanellino le si avvicinò non appena entrò. "Sorella Wendy, sei qui!"






"Ciao, Lady Wendy."






"Buongiorno ragazze."






Altre due giovani donne del Municipio le si inchinarono. Si erano diplomate dall'istituto fondato originariamente da Karl Van Bate. Erano a malapena compagne di classe di Anna e Nana e non avevano pregiudizi verso le streghe. La più vecchia era Perla e la più giovane era Coniglio Grigio. Insieme alla sorella minore di Lucia, Campanellino, erano le prime impiegate dell’Unione delle Streghe.






Ovviamente, dato che Campanellino aveva meno di 14 anni, per ora era solo una sostituta.






Ad ogni modo, l’impiego qui era molto semplice e lei poteva considerarlo come un'istruzione extra.






Con l'aiuto delle impiegate, l’Unione delle Streghe stava finalmente rimettendo in carreggiata.






"Buongiorno." Wendy annuì, seduta accanto alla scrivania. "Come sono le vendite del primo volume di "Il Diario di una Strega"?"






"Molto popolare," sorrise Perla e disse, "e la gente ama la storia del piccolo angelo di Città di Confine, soprattutto i soldati del Primo Esercito: vengono a comprarlo quasi ogni giorno. Questa settimana abbiamo quasi venduto più di 60 copie al giorno. A questo ritmo, possiamo vendere le 1.000 copie che abbiamo stampato in origine entro mezzo mese ".






Sentendo ciò, Wendy fu un po' sorpresa. Dopotutto, essendo un libro puramente per l’intrattenimento, "Il Diario di una Strega" non poteva dare di che nutrirsi alle persone o aiutarle con i loro studi, tuttavia poteva essere venduto comunque ad un prezzo così alto. Era incredibile.






L'idea è stata originariamente proposta da Sua Maestà.






"Il Diario di una Strega", la trilogia teatrale dall’intricata trama e storie commoventi, era stato elogiato dai sudditi della Città di Neverwinter. Quindi, Sua Maestà decise di continuare lo schema della tragedia e illustrare le storie di vita delle streghe sotto forma di immagini per venderle nella boutique dell'emporio. Ma a differenza della tragedia, questa volta tutti i personaggi principali delle storie erano streghe dell’Unione e, oltre alle immagini, aveva anche alcuni dialoghi realizzati ad hoc, facendo sentire ai lettori come se stessero guardando una vera tragedia nero su bianco.






La protagonista del primo volume era Miss Nana Pine.






La ragazza di 15 anni era già stata molto famosa a Città di Confine, vista la capacità di curare il dolore altrui e la sua naturale empatia. Nessuno poteva odiare un angelo del genere. Assieme al decisivo atteggiamento di sostegno di Sua Maestà verso le streghe, così come la diffusione ad opera del Primo Esercito delle sue storie, era ancora più popolare di Anna.






Dopo che Wendy decise la trama delle storie, Soraya le dipinse una per una e mise assieme il libro. Veniva venduto per cinque Argenti Reali a copia. Quelli che avevano bisogno di sapere di più delle streghe erano i rifugiati, ma molti non sapevano leggere e non erano interessati ad acquistare un album prezioso con un salario di mezzo mese. Quindi, all'inizio, i potenziali acquirenti erano stati i locali e gli uomini d'affari di passaggio.






I primi avrebbero potuto diffondere le storie attraverso il contatto con gli stranieri, gli ultimi avrebbero potuto portarle in ogni città del Regno.






Dopo aver visto quanto fosse popolare "Il Diario di una Strega", Wendy si sentì ispirata.






Non vedeva l'ora di prendere carta e penna e stava già iniziando a pensare al contenuto del prossimo volume.






"Hai considerato il contenuto delle storie successive?" chiese con curiosità Campanellino.






"Sì, Sua Maestà ha detto che Eco sarà il personaggio principale del prossimo volume," sorrise e disse Wendy, "e cosa ne pensi di questo titolo 'La Principessa della luna d'argento dalla Regione Meridionale, la terra della sabbia vorticosa e dei vulcani' ?"






"Wow, è fantastico!" La bambina esclamò schioccando le labbra.






"Quando Sua Maestà riconquisterà il Territorio del Sud, potrai andare nella città natale della Principessa per vedere il vasto deserto."






"Fantastico!"






Era il suo lavoro, diffondere storie sulle streghe e far sapere a tutti chi erano veramente.






"Il Diario di una Strega" era solo una parte di esso.






Eco aveva già familiarizzato con la Compagnia Fiore Stellato e tutti gli attori la riempievano di elogi per la sua musica coinvolgente.






Evelyn aveva aperto una taverna accanto all’Hotel Montagna Sacra, offrendo principalmente liquori misti dal sapore unico.






Colibrì si era unita anch’essa al Municipio ed era diventata la Viceministro del Ministero dell'Edilizia, ed era anche la Seconda Strega Ufficiale nel Municipio accanto a Pergamena.






Le streghe avevano lavorato molto duramente per costruire la Città di Neverwinter. Allo stesso tempo, avevano anche fatto in modo che le persone accettassero la loro esistenza e le trattassero allo stesso modo.






Wendy sentiva che il giorno che Sua Maestà aveva promesso era a portata di mano.






Erre
                                


                                



