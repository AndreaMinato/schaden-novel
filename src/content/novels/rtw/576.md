---
title: Capitolo 576- Nel cuore del Palazzo
pubDate: 2025-08-07T11:37:51.002Z
tags:
    - rtw
---






Otto Luoxi e Oro Tokat si appostarono dietro una pietra del giardino roccioso posizionato nel cortile del Palazzo di Città del Bagliore, nel Regno dell’Alba.






Ovviamente non stavano facendo le cose completamente di nascosto. Almeno per entrare a Palazzo erano passati attraverso la porta proprio sotto il naso delle guardie. Nessuna guardia li avrebbe fermati dal visitare una qualsiasi parte del Palazzo, fatta eccezione per le aree proibite, dal momento che tutte le guardie sapevano che i Luoxi e i Tokat erano sempre stati dei fedeli sostenitori della Famiglia Reale e che questi due giovani sarebbero diventati i Ministri del Principe maggiore nel momento in cui fossero subentrati alle loro rispettive Famiglie.






“Ehi, ne sei sicuro?” Otto non poteva fare a meno di essere nervoso.






Se il Castello dell’Alba dove il Re dell’Alba trascorreva il tempo era una zona ad accesso vietato, la sua stanza da letto lo sarebbe stata ancora di più. Tuttavia era capitato loro di venire a conoscenza di un passaggio segreto che dal giardino portava alla sua camera da letto. Questo stretto tunnel sotterraneo che avevano esplorato con Andrea e il Principe Appen durante la loro infanzia, doveva essere una via di fuga dal Palazzo. L’avevano considerato la loro base segreta ed occasionalmente vi avevano tenuto delle piccole feste.






Dal momento che all’epoca avevano solo dieci anni, se fossero stati scoperti da Sua Maestà Moya, il massimo che poteva succedere era che venissero sgridati. Ma ora, che erano adulti, cosa avrebbe pensato Sua Maestà se li avesse scoperti ad entrare a Palazzo senza permesso?






“Su andiamo! Dobbiamo radunare le tre Famiglie per scoprire il motivo per cui Appen si stia comportando in questo modo così strano, non era questo il piano?” Oro arricciò le labbra. “E ora che siamo giunti al momento cruciale, vuoi tirarti indietro?”






“Io…” Otto aprì la bocca ma non disse nulla.






“Ma quanto sei stupido! Per ottenere i messaggi da Quinn, gli hai detto la recente situazione di Andrea. Se non fossi stato il ragazzo d’infanzia di Andrea, il vecchio ti avrebbe ucciso,” disse Oro mentre si guardava intorno, “e questo è il momento migliore per dire la verità, lo farai o no?”






Dopo un momento di esitazione, Otto digrignò i denti ed annuì.






Ciò che il Conte Quinn aveva detto loro era sconvolgente.






Da quando Sua Maestà si era ammalato, il Principe si era incontrato spesso a Palazzo con un alchimista, cacciando via i suoi visitatori. Si diceva che uno speciale farmaco prodotto dagli alchimisti riusciva a contrastare la malattia e permetteva a Sua Maestà di rimanere sveglio per una o due ore al giorno. In quanto Primo Ministro, il padre di Andrea aveva ovviamente accesso al Palazzo per ottenere i suggerimenti politici da Sua Maestà. Il vecchio era riuscito a scorgere l’alchimista e, con sua grande sorpresa, aveva visto che era una giovane donna, coperta da un velo nero che mostrava solo i suoi occhi cupi di colore grigio-argento.






A questa descrizione Otto aveva immediatamente pensato alla Chiesa.






Se non fosse stato per il recente viaggio nel Regno di Graycastle, non gli sarebbe mai venuta in mente una cosa del genere. Dopo il suo incontro con Roland Wimbledon, l’idea che la Chiesa stesse istruendo segretamente delle Streghe Pure con l’obiettivo di tentare di sovvertire i Quattro Regni e accumulare i suoi poteri per opporre resistenza nella Battaglia del Giorno del Giudizio, era ormai radicata nella sua mente.






Non aveva detto al Conte Quinn quel che aveva appreso da Roland. Dopotutto l’impatto di queste novità era così grande che doveva confermare le sue congetture prima di decidere il prossimo passo.






Nel sentire da Conte che l’alchimista avrebbe fatto visita proprio oggi, Otto aveva immediatamente pensato al passaggio segreto della sua infanzia.






Ora che era impossibile ottenere il supporto del Principe maggiore, questo era l’unico modo per scoprire la verità.






Con questi pensieri per la testa, aveva annuito a Oro che immediatamente aveva iniziato a rovistare tra le erbacce alte fino al ginocchio, servendosi di un pugnale per fare leva su una copertura, avente le sembianze di una pietra, che si trovava dietro il giardino roccioso. Davanti a loro apparvero delle sbarre d’acciaio arrugginite. Il recinto, che poteva essere aperto solo dall’interno, era largo circa un braccio, ma questo non costituiva un problema per i due che erano del tutto preparati a ciò.






Oro prese una bottiglia di vetro dalla sua tasca, tolse il coperchio e versò il liquido rossiccio sul fermo della serratura.






Uno sbuffo di pungente fumo bianco si levo e le sbarre di acciaio emisero un suono sfrigolante, come burro che veniva messo su una padella bollente.






Il liquido era “l’acqua che fonde il ferro” creata da un maestro alchimista di Città del Bagliore e una bottiglia delle dimensioni di un pugno costava più di dieci Ori Reali. Ad Oro era stato detto che il ferro si sarebbe sciolto in un batter d’occhio versandoci sopra questa sostanza. Ma, al momento, non era questo il caso: il lucchetto si era prima ristretto della metà e non era caduto finché non era stata esaurita anche la seconda bottiglia.






I due uomini si chinarono per entrare nel buco e Oro non dimenticò di voltarsi e chiudere la lastra di ardesia.






Dopo che ebbero strisciato per più di dieci passi, il passaggio divenne leggermente più spazioso in modo da permettere loro di camminare. Otto armeggiò abilmente con la lampada ad olio appesa al muro accendendola con la pietra focaia. In questo modo le pietre e il soffitto a volta vennero illuminati da una debole luce. Dopo più di dieci anni il posto era rimasto ancora lo stesso, come se il tempo in quel luogo si fosse fermato. Quando passarono dal salotto che si trovava a metà strada, poterono trovare ancora le mobili sedute e i bicchieri da vino che avevano portato qui per le loro feste.






La strada iniziò a farsi in salita e Otto Luoxi sapeva che ciò significava che erano entrati nel Castello dell’Alba.






Le mura del Castello erano divise su due piani, proprio come un sandwich. La parte centrale situata tra i due piani era riservata alle camere segrete e ai tunnel. Alla fine, i due giunsero alla fine del passaggio segreto che terminava proprio nella parte posteriore del caminetto della camera da letto del Re.






Dal momento che il meccanismo doveva essere aperto dall’interno, non potevano arrivare direttamente nella camera. Ma potevano scorgere approssimativamente quel che succedeva in camera da letto grazie ad una piccola fessura presente nella botola. Se ci fosse stato abbastanza silenzio, si riuscivano a sentire le voci della conversazione che si stava tenendo nella camera.






Otto spense la lampada a petrolio e sbirciò attraverso la fessura.






Il Re dell’Alba, Sua Maestà Deegan Moya, era sdraiato a letto rivolto verso il camino. E Appen, il Principe più grande, stava camminando su e giù per il letto e sembrava preoccupato.






Si guardarono l’un l’altro, poi tacitamente annuirono e si appoggiarono con attenzione contro la porta. Era ovvio che Sua Altezza stesse aspettando l’alchimista.






Circa un’ora dopo, ci fu un rumore nella stanza.






Immediatamente voltarono le loro teste, socchiudendo gli occhi.






Due donne entrarono nella stanza. Una era la donna con il velo nero che aveva menzionato il Conte Quinn e l’altra probabilmente era un’assistente dell’alchimista. Portava una borsa a tracolla, indossava una cappa bianca e rossa e un mantello e aveva dei bei capelli ricci biondo oro.






“Siete in ritardo!” Disse Appen, irritato.






“Scusateci,” la donna bionda si inchinò e rispose: “siamo state trattenute da una situazione inaspettata presentatasi sulla strada.”






“Non c’è bisogno di spiegare. Tutto quel che dobbiamo fare è svegliare suo padre. Non importa se arriviamo presto o tardi.” Disse con voce gelida la donna che portava il velo nero.






“Non dovresti dire una cosa del genere! Abbiamo ancora bisogno dell’aiuto di Sua Altezza.”  La donna bionda tirò fuori dalla sua borsa una bottiglia verde di porcellana. “È un bene per entrambi mantenere un rapporto armonioso, giusto?”






“Mi dia la medicina.” Appen fece due passi verso di loro ma fu bloccato dalla donna che portava il velo.






“Avete forse dimenticato il nostro accordo? Questa medicina fa effetto solo se somministrata da me e, in cambio, dovete soddisfare le richieste di Sua Santità.”






Sua Santità?!






Otto era sconvolto. Questo titolo onorifico poteva essere usato solo per indicare il Papa. Si chiese se non fossero state mandare veramente dalla Chiesa.






Non potè fare a meno di mordersi il labbro. A quanto pareva, non erano degli alchimisti, ma piuttosto delle Streghe Pure.










Aki








                                


                                



