---
title: Capitolo 577: Il massacro silenzioso
pubDate: 2025-08-07T11:30:06.784Z
tags:
    - rtw
---














“Ricordo di avervi detto un mese fa di chiudere il prima possibile la strada per il Regno di Cuore di Lupo. Allora perché ci sono ancora così tanti rifugiati che si accalcano?” Chiese ironicamente la strega velata di nero, “Inoltre i vostri Cavalieri dovrebbero essere oramai arrivati al confine.”






“Sa perfettamente perché vi è un così gran numero di rifugiati!” Appen serrò i pugni e disse: “Se venisse loro proibito di attraversare il confine, la maggior parte di loro morirebbe di fame. Non ci sono città nelle vicinanze e nessun posto dove potersi procurare del cibo. Nel caso in cui ritrattino le loro condizioni, ci vorrebbe almeno una settimana per fare ritorno a Città delle Terre Selvagge  e loro…”






“Ciò ha qualcosa a che fare con voi?” Lo interruppe impaziente la strega con il velo nero. “Se soffrono la fame o la sete devono incolpare solo loro stessi, dopotutto sono stati loro ad aver abbandonato il loro regno. E farete meglio a prestare attenzione a vostro padre, o volete violare l’accordo?”






“Hanno abbandonato il loro Regno? Ridicolo!” Pensò Otto con un’esplosione d’ira. “Sono state proprio le persone che ragionano come la strega velata di nero che hanno fatto scoppiare la guerra, cacciando via questa gente.”


 


Quando la strega fece menzione ad una violazione dell’accordo, Appen esitò chiaramente. Dopo un momento disse: “Il resto della strada verrà chiuso entro una settimana, spero sia soddisfatta di un simile risultato. Tuttavia se attraversano i confini attraverso le Terre Selvagge o le creste montuose, invece che passando per la strada ufficiale, non sono affari miei.”






“Certamente. Non vi ficcherò una missione impossibile giù per la gola.” La ragazza con il velo nero prese la bottiglia di porcellana e ne bevve un sorso. Si avvicinò al letto e si chinò per dare l’elisir al Re dell’Alba con la bocca. Otto e Oro, che erano nascosti nel passaggio dietro al camino, la fissarono ma senza dire una parola. Dopo un po’, sollevò la testa e disse: “Come al solito, il Re dell’Alba si riprenderà in un’ora.”






“L’elisir deve essergli somministrato dalla sua bocca?”






“Si, funziona solo in questo modo.” Disse scrollando le spalle, “Potrete sentirvi sollevato nel sapere che, finché l’accordo sarà rispettato, il Re dell’Alba si riprenderà completamente e sarà anche molto più in salute di prima.”






“La prossima volta che faremo ritorno il confine sarà completamente chiuso.” La donna dai capelli biondi sorrise. “Non procurate dispiaceri a Sua Santità, Vostra Altezza.”






Proprio mentre le due donne si stavano voltando per andarsene, Appen improvvisamente chiese: “Siete delle streghe, vero?”






“Eh?” Le due streghe si fermarono bruscamente.






“È a causa del potere magico che l’elisir può essere somministrato solo attraverso la sua bocca?” Disse lentamente, “Nessun’altra ragione potrebbe dare una spiegazione a ciò altrimenti. Sebbene dire che esistano delle streghe all’interno della Chiesa sia un qualcosa di incredibile, tutto quel che ha fatto non ha nulla di diverso dall’operato dei demoni.”






“Siete sicuro di volerne parlare?”






“Venite fuori!” Urlò il Principe.






Le parole del Principe fecero spaventare Otto ed Oro, ma quel che videro furono diverse Guardie Reali con indosso delle leggere armature che vennero fuori dall’armadio e da sotto il letto. Le Streghe Pure furono circondate da uno stormo di guardie.






“Oh,” la strega bionda fece un fischio e disse: “Che mossa ammirevole e sconsiderata.”






“E senza senso.” La strega con il velo nero scosse la testa. “Sembra che la Chiesa non vi abbia fatto una bella impressione.”






“Non bluffare!” Ruggì Appen. “I vostri Guerrieri della Punizione Divina sono davvero un prodigio ed incredibilmente forti, ma non sono qui ora! Abbiamo delle Pietre Divine a Palazzo. Credete di avere qualche possibilità di fuga?”






“Un momento.” La strega bionda schioccò le labbra e chiese: “Le streghe che abbiamo incontrato lungo il cammino sono delle vostre reclute?”






“Quelle non sono delle streghe vere, sono solo dei trucchi che spesso usano i Ratti.” Appen scattò all’improvviso come se la rabbia a lungo repressa fosse finalmente stata libera di emergere. “Una manciata di Pietre Magiche del Fuoco dovrebbe darci una chiara idea della vostra forza. Ci sono differenze tra le streghe e le persone normali se si è senza la protezione dei Guerrieri della Punizione Divina? Non è troppo tardi per chiedere pietà se consegna l’elisir. Fa esattamente come le ho detto, altrimenti vi spezzeremo le braccia e le gambe e vi tireremo fuori i denti. Diventerete dei vasi umani adatti per contenere la pozione.”






“Gli altri si arrabbierebbero molto se sentissero le vostre parole.” Sospirò. “Ragazzino, non dovresti né dubitare dell’esistenza delle streghe né tantomeno ridere del loro potere, o potresti passare dei momenti davvero brutti.”






“Cosa?” L’atteggiamento di biasimo delle Streghe Pure non fece altro che infuriare ulteriormente il Principe. “Spero che possiate rimanere così testarde anche in prigione! Guardie, arrestatele.”






Otto fissò lo sguardo contro la lastra di pietra nella speranza di vederne apparire altri, ma si irrigidì immediatamente. Non riusciva a credere ai suoi occhi.






Prima che le Guardie riuscissero anche solo a toccare le Streghe Pure, invertirono la direzione delle lame e si suicidarono.






In un lampo il sangue gorgogliò e sgorgò dappertutto. Le guardie caddero a terra, senza fare alcun rumore. Immediatamente l’odore di sangue si diffuse nella stanza.






Appen tremava incessantemente come se avesse visto qualcosa di estremamente orribile. Tutta la sicurezza che aveva provato prima si era dissipata all’istante. L’urina gli colava lungo i pantaloni dal momento che aveva pisciato dalla paura.






“Lascialo andare.” Disse la strega bionda scrollando le spalle. “Ci è ancora utile.”






“Solo una piccola lezione.” Disse la strega velata di nero e schioccò le dita. Il Principe si sedette a terra come se si fosse appena svegliato da un sogno. Si dondolava avanti e indietro tremante.






“Non preoccuparti, sei ancora vivo.” Lo derise. “Ma non posso garantirti che sarai così fortunato la prossima volta.”






“Perché? Come è possibile? Qui ab-abbiamo delle Pietre Divine della Vendetta,” disse Appen balbettando. “Come è possibile che delle streghe…”






“Perché siamo delle Streghe Pure,” disse la strega bionda con un accenno di sorriso sul volto. “Perché non rispetti l’accordo e basta? Tuo padre sarà salvo e il Regno dell’Alba si espanderà. Potrai continuare lo stesso a farne parte una volta che la Chiesa avrà sconfitto il regno di Graycastle. Sebbene il tuo Regno sarà sotto il potere della Chiesa, potrai comunque avere una vita benestante e i tuoi sudditi saranno liberi dalla guerra. Quali benefici trai, invece, nel fare queste sciocchezze?”






“E non dimenticare di pulire tutto qui. Tuo padre si sveglierà presto. Probabilmente non vorrai che veda una scena così cruenta nel momento in cui si riprenderà,” aggiunse mentre se ne andava.






Otto sentì la schiena bagnata a causa del sudore freddo. Gelò al pensiero che le Streghe Pure non temessero minimamente le Pietre Divine e nel considerare il piano della Chiesa di catturare il Regno di Graycastle e di conquistare il Regno dell’Alba. Come aveva detto sua Maestà Roland, la Chiesa avrebbe quasi sicuramente conquistato i Quattro Regni.






…






Appen era l’unico rimasto nella stanza quando il Re dell’Alba si svegliò. Il tappeto intriso di sangue era stato coperto con della stoffa.






Nutrì suo padre con delle cucchiaiate di farina d’avena. Il Re sembrava non ricordare della sua malattia, parlando con ambizione del governo e degli affari di famiglia con Appen. Era come se non ci fossero stati cambiamenti.






Otto non osò respirare alla vista di quella scena bizzarra.






Oro ed Otto non lasciarono il passaggio segreto fino al tramonto.






“Che dovremmo fare?” Chiese Oro con il panico che gli trapelava dalla voce, cosa strana se confrontata con il suo comportamento imperturbabile di sempre.






“Dire tutte queste cose a Conte Quinn… e ai nostri genitori.” Strinse i denti. “Il problema va ben oltre le nostre capacità.”






“Ma hai visto la Strega Pura resistere alla Pietra Divina. Che differenza fa se  Conte Quinn e le nostre famiglie sanno la verità?”






“Conosco qualcuno che può occuparsi di loro.” Otto guardò il suo amico e disse lentamente: “Possiamo chiedergli aiuto. Ho un messaggero del Regno di Graycastle che può mandare la notizia a Sua Maestà Roland Wimbledon!”






Aki








                                


                                



