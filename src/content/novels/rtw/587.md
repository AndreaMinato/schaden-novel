---
title: Capitolo 587- Una vittima senza nome
pubDate: 2025-08-07T11:37:51.003Z
tags:
    - rtw
---














“Una reazione magica?” Il Conte Delta si voltò e chiese: “Cos’è?”






“Dì ai tuoi Cavalieri di fare un passo indietro, ora!” Brian non aveva tempo di pensare all’etichetta e gli urlò contro.






Aveva appena finito di parlare quando un gruppo di credenti, in abiti color indaco, sbucò da dietro l’angolo e si precipitò contro i Cavalieri che facevano da guida. Il loro impeto fu così grande che i cavalli furono immediatamente rovesciati e alcuni Cavalieri si ritrovarono bloccati sotto le loro pesanti cavalcature prima ancora che potessero rendersi conto di quanto fosse successo. Gli altri Cavalieri sfoderarono subito le loro spade ed iniziarono a combattere contro i credenti.






Le persone che si trovavano per strada scapparono via prese dal panico, in questo disordine molti caddero venendo così poi calpestati dalla folla in fuga. Ovunque si poteva sentire il suono delle persone che invocavano aiuto: vi era il caos più totale.






“Tr… Tradimento!” Il Conte inizialmente rimase sconvolto, poi si infuriò. “Dannazione! Uccidi i ribelli!”






Ma un pezzo di ardesia gli volò addosso facendolo ammutolire.






Era un pezzo della pavimentazione e, come quello, ce ne furono altri che si sollevarono in aria e si diressero rapidamente nella direzione dei Cavalieri. Successe tutto così velocemente che quel che tutti riuscirono a vedere fu solo una fugace ombra verde. La prima persona ad essere colpita iniziò immediatamente a sanguinare copiosamente dalle articolazioni e dagli occhi. La sua armatura si sbriciolò e sarebbe stato impossibile per lui sopravvivere.






Dopo di quello, altri pezzi di ardesia volarono in giro, facendo fuori anche alcuni dei credenti. I pezzi che colpivano in verticale le persone distruggevano loro le ossa, mentre quelli che volavano in orizzontale le tagliavano a metà.






Prima che il Conte Delta potesse anche solo rimanere sconvolto, Brian lo tirò rapidamente di lato.






“Fuoco!” Ordinò Ascia d’Acciaio.






Continui spari attraversarono la strada.






Le persone che si trovavano ancora in piedi furono falciate come se fossero state grano e, una volta dissipato il pennacchio di fumo formato dalla polvere da sparo, si poterono vedere, disseminati sul campo di battaglia, Cavalieri e credenti feriti. Per un istante il campo era stato puro caos, ora c’erano corpi sparsi ovunque che si contorcevano per il dolore, alcuni di loro stavano ancora ansimando debolmente mentre altri gemevano.






“Dove sono i nemici?” Brian fissò l’angolo della strada senza battere le palpebre, come se si trovasse di fronte ad un formidabile nemico.






“Nemici… Sono caduti tutti, vero?” Chiese il Conte sconcertato, apparentemente in stato di shock. Ovviamente non si aspettava che le truppe di Sua Maestà fossero così forti. Una dozzina di Cavalieri d’Argento corazzati e i credenti inarrestabili erano diventati inermi in un batter d’occhio.






“Sta arrivando!” Disse Sylvie con voce rauca.






Come in risposta al suo avvertimento, una donna apparve da dietro l’angolo mentre arrotolava le assi del pavimento come fossero stati dei giganteschi tappeti arrotolati, facendole fluttuare per aria una dopo l’altra.






Armi di grosso calibro furono nuovamente usate.  La maggior parte dell’ardesia venne immediatamente fatta a pezzi, mentre un pezzo spazzò la folla come una spessa spada incontrollata.






Oh no! Il cuore di Brian sprofondò. A quanto sembrava, degli acciarini non avrebbero potuto abbattere il pezzo di ardesia volante abbastanza velocemente. Non voleva immaginare cosa sarebbe successo nel momento in cui i soldati fossero stati colpiti. Non indossavano armature come i Cavalieri e le perdite sarebbero state significativamente più alte. Eppure non avevano altra alternativa se non continuare a combattere.






Subito dopo che Brian ebbe realizzato ciò, davanti alle truppe apparve improvvisamente una luce viola.






Era una gabbia fatta di potere magico che avvolse il pezzo in arrivo e, restringendosi rapidamente, ne interruppe bruscamente la traiettoria.






“È il nemico… o una strega?” Il Conte Delta era stordito.






Solo dopo che tutti i pezzi fluttuanti furono finalmente caduti, il Primo Esercito cessò il fuoco.






La nube di fumo pesante provocata dalla polvere da sparo offuscava la loro vista. L’odore di zolfo riempiva l’aria, ma nessuno osò sfregarsi gli occhi o anche tossire. A parte il rumore dei colpi di pistola, il campo era completamente in silenzio, per il momento.






“È stata la Signorina Sylvie?” Chiese Ascia d’Acciaio.






“Il Potere Magico… è scomparso,” disse Sylvie lentamente.






Il che significava che entrambi i nemici erano fuggiti dal campo di battaglia o erano morti durante il combattimento.






Una volta che il fumo si fu dissipato, Brian riuscì a vedere cosa fosse successo.






Una donna era sdraiata sul pavimento in una pozza di sangue, i suoi folti e ricci capelli verdi si mescolavano al fluido sanguinolento.






Brian allentò la presa sulla spalla del Conte terrorizzato e si diresse verso la donna, i suoi abiti bianchi e rossi da sacerdotessa rivelarono la sua identità.






All’altezza dello stomaco e dell’addome della Strega Pura vi erano due ferite della grandezza di un palmo dalle quali sgorgava il sangue scuro. Sembrava come se il proiettile, dopo aver attraversato l’ardesia, avesse avuto ancora la potenza necessaria per farsi strada attraverso il suo corpo. Le diverse ferite sulle sue braccia e gambe dovevano essere state causate dalle pietre che erano rimbalzate.






Sebbene i suoi nemici avessero la Pietra Divina della Vendetta, era stata comunque in grado di arrotolare l’ardesia e usarla come scudo. In questo modo era riuscita ad attaccare i nemici a distanza con gli altri frammenti. Quel che non si aspettava era che gli acciarini sarebbero stati così potenti.






Ora, guardando indietro, doveva essere stata colpita durante il primo round di spari ma comunque era stata ancora in grado di manipolare l’ardesia. La sua forza di volontà era stata notevole.






“È davvero una strega della Chiesa?” Delta si avvicinò con cautela.






“Sua Maestà non è stato chiaro nell’opuscolo distribuito a Città del Re?” Rispose Brian infastidito. “La Chiesa non ha solo avvelenato la gente comune con le Pillole della Follia, ma in segreto ha anche addestrato le streghe a servirla. Solo le ragazze innocenti che sono state incastrate dalla Chiesa sono dalla nostra parte. Non hai mai sentito nulla di tutto ciò prima?”






“In realtà ne ho sentito già parlare ma sembrava un qualcosa di così incredibile…”






“Questa è solo una piccola parte di tutti gli atti spregevoli commessi dalla Chiesa e i nobili non sono molto meglio”, pensò Brian ma senza dire una parola.






Edith anche rimase sconvolta da questo breve conflitto.






Questa era per lei la prima volta che vedeva le abilità combattive della Squadra degli Acciarini. L’intero processo era apparso come una tempesta e tutto ciò che i soldati avevano dovuto fare era stare fermi. A questo proposito, le truppe di Sua Maestà erano avvantaggiate dal punto di vista fisico. Si poteva immaginare che maggiore sarebbe stato il conflitto, più ovvio sarebbe stato il vantaggio delle armi.






Non vi era più alcun dubbio che le tradizionali forme di combattimento, che consistevano in soldati che combattevano con spesse armature e armi affilate, erano ormai passate del tutto ad un nuovo livello.






Inoltre, con quelle macchine che ruggivano giorno e notte nella Regione Occidentale, potevano produrre queste armi continuamente. Ciò poteva dare facilmente l’idea di quanto fosse grande il potenziale da guerra che Sua Maestà aveva nelle mani.






Solo quando Ascia d’Acciaio ordinò alle sue truppe di continuare a muoversi, Edith riuscì a riprendersi.






Tuttavia era ancora più convinta che la sua decisione fosse quella giusta.






Il Primo Esercito girò all’angolo della strada e presto si trovò di fronte alla porta della Chiesa. C’erano vari corpi distesi a terra e, a giudicare dai loro abiti, la maggior parte di loro erano membri della pattuglia.






Presto compresero cosa fosse accaduto. Non appena la pattuglia aveva ordinato l’assedio della Chiesa, più di duecento persone sotto incantesimo erano state improvvisamente uccise e i Signori spazzati via. Alcuni dei credenti erano rimasti a lottare contro la squadra di pattuglia, mentre altri avevano creato caos nella città esterna dove alcune persone stavano aspettando di sfondare il cancello. Fortunatamente il Primo Esercito si trovava in quel momento a meno di trecento piedi (1) dalla Chiesa ed era stato in grado di fronteggiare la Strega Pura. Se avessero tardato anche solo di quindici minuti, la Strega Pura sarebbe probabilmente scappata durante il caos.






Brian condusse immediatamente una squadra all’interno della Chiesa dove uccisero i ribelli ancora vivi.






Poi il posto venne saccheggiato per trovare documenti, lettere o beni utilizzabili. Secondo Sua Maestà, prendere qualsiasi cosa fosse di valore era d’obbligo.






Poi, sotto la guida di Sylvie, i soldati usarono dei piccoli quantitativi di esplosivo per far saltare in aria il cancello di ferro che bloccava il seminterrato. Tutti i presenti si sporsero per vedere con i propri occhi cosa si nascondesse dietro al cancello che stava lentamente cadendo.






In file ordinate, c’erano oltre dieci scatole della Pietra Divina della Vendetta e, intorno, si disponevano ordinate pile di oro.






Aki










(91,44 metri)




















                                


                                



