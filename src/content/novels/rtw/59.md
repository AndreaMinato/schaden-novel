---
title: Capitolo 59- Esploratrice
pubDate: 2025-08-07T11:37:50.880Z
tags:
    - rtw
---


"Rispettabile mentore!” Quando videro che Cara era caduta, tutte le streghe intorno a lei cominciarono ad andare nel panico.


“Stupide! Ahem…" Cara cercò di coprirsi la ferita con la mano; non riusciva più a sentire la parte inferiore del corpo, "veloci, andate a uccidere le traditrici per me!”


Tuttavia in quel momento Usignolo, che reggeva Wendy, si era già trasformata in una foschia sbiadita.


Quando arrivarono al bivio sulla strada, Usignolo si rese conto che Wendy aveva perso conoscenza e il suo braccio era diventato nero; il veleno le si stava diffondendo nel corpo. Ora, non era permessa alcuna esitazione e ogni secondo contava. Strinse i denti, strappò la manica del braccio ferito di Wendy e poi la legò attorno al braccio il più strettamente possibile. Poi estrasse un pugnale dalla suola del suo stivale e riaprì la ferita di Wendy.


Dopo meno di mezz’ora, aveva già aperto uno squarcio nel braccio di Wendy. Finché non lo avesse tagliato, Nana sarebbe stata in grado di guarirla. Quando ebbe fatto tutto quello che era in suo potere, Usignolo tirò fuori due cinghie e si legò Wendy sulla schiena. Bastava che Usignolo portasse Wendy a Città di Confine ancora in vita, e Nana sarebbe riuscita a guarirla completamente.


Ma tenerla in vita così a lungo... era possibile?


Già lei da sola aveva impiegato tre giorni per giungere lì, ora che trasportava una persona avrebbe naturalmente avuto bisogno di più tempo. Se fosse andata più veloce e fosse scivolata accidentalmente lungo il sentiero, non era sicura di poterlo risalire.


Il braccio di Wendy stava ancora sanguinando; non sarebbe mai resistita tre o quattro giorni, ma Usignolo non aveva altra scelta. Non poteva abbandonare Wendy. Dopotutto, era ferita solo a causa sua.


“Ti serve aiuto?” Improvvisamente dal nulla sentì una voce.


Usignolo era spaventata e quasi contemporaneamente aprì il suo mondo di nebbia e assunse una posizione difensiva.


Tuttavia, davanti a lei non c' era nessuno.


“Non devi essere nervosa, non sono qui per combattere.”


Quando Usignolo guardò in alto, vide una persona che fluttuava in aria. “Allora,” chiese confusa,"Chi sei?”


“Il mio nome è Fulmine, mi sono unita solo recentemente all'Associazione delle Streghe Alleate. Dato che sono sempre via, è normale che tu non mi conosca.” Cercò di sorridere: "Ma io so chi sei, la famosa Usignolo, l' Assassina d’Ombra".


“Ti ha mandato Cara?”


“No, no, non fraintendere”. Lentamente Fulmine scese verso il basso, e appoggiò i piedi per terra. ”Voglio venire con te".


Usignolo non poteva credere alle sue orecchie, e chiese: ”Che cosa?”


“Ah, hai detto che dovremmo avere il diritto di scegliere liberamente come vogliamo vivere” Fulmine si fermò un attimo e poi disse: "Io scelgo di venire con te, è semplice.”


“Cosa …?” Usignolo era rimasta completamente delusa dalla reazione delle sue sorelle; nemmeno Wendy le aveva del tutto creduto, ma ora questa ragazza di fronte a lei…in realtà era ancora una bambina, intorno ai quattordici o quindici anni, come Nana. Aveva capelli biondi freschi e puliti, un viso pieno di buonumore, un modo di esprimersi e una sicurezza che non erano tipici della sua età. Inoltre, lei non indossava la solita uniforme dell’Associazione, ma portava invece pantaloni lunghi fatti su misura, adattati alle sue preferenze personali, con molte tasche e toppe. Questo poteva dirsi anche della sua giacca vintage in pelle. L'ultimo pezzo del suo abbigliamento era una cintura dall'aspetto grezzo che aveva intorno alla vita, solo Dio sapeva dove l’avesse raccolta. A prima vista assomigliava all'abbigliamento di un uomo.


“Hai detto che c'è una macchina che sbuffa e butta fuori fumo bianco e nero, e che si possono anche creare pietre usando una polvere grigia e ottenere polveri capaci di spaccare le montagne con un boato fragoroso. Voglio vedere tutto quanto!” Fulmine parlava piena di entusiasmo: "Sono determinata a diventare un’esploratrice che, naturalmente, va solo in luoghi interessanti.”


Che tipo di ragione era quella.... Usignolo era sbalordita e non riusciva a emettere nemmeno un suono, ma anche in questo stato poteva dire che Fulmine non stava mentendo.


“Non capisco.... Se vuoi fare l’avventuriera, perché vuoi lasciare l’Associazione e unirti a me?”


“Non l’avventuriera, l’esploratrice!” sottolineò Fulmine. "Io non sono una di quelli spinti solo dal denaro, che dicono che corrono dei rischi, ma in realtà stanno solo facendo il lavoro sporco degli altri.
Gli esploratori agiscono solo mossi dall’interesse! Mi chiedi perché non voglia restare con l' Associazione delle Streghe Alleate…"spiegò Fulmine con sicurezza, “che sta cercando la Montagna Sacra, che dovrebbe essere il sogno di ogni esploratore? Cara non capisce lo spirito dell’avventura, è completamente immersa nel suo vecchio libro, lungo la strada cerca solo di ritrovare i segni caratteristici descritti nell'antico libro. Si aggira per la catena montuosa alla ricerca  di due pilastri resistenti alle intemperie che salgono dal terreno.
Se continua così, non troverà mai la vera Montagna Sacra. Mio padre ha sempre sottolineato il fatto che un esploratore deve osservare e ricordare onestamente tutto quello che vede, quando è alla ricerca di un bel cavallo avendone solo una foto! È semplicemente questa la maniera in cui un esploratore dovrebbe gestire la questione.


Anche se Usignolo avrebbe voluto sapere che tipo di padre insegnasse tali idee e facesse crescere una figlia assolutamente strana, quello non era il momento giusto per chiacchierare. Dopo tutto, la vita di Wendy era in pericolo. Dal momento che Fulmine non intendeva nuocerle, il suo aiuto sarebbe stato apprezzato.


Alla fine Usignolo chiese solo: "La tua abilità è volare?”


“Beh, sì.” Fulmine annuì e disse orgogliosamente: “Posso anche portarvi entrambe, e scivolare per sempre in avanti, proprio come il vento".


“Allora credo che dovrò disturbarti.” Usignolo fece in modo che Wendy fosse saldamente legata alla schiena e poi si tenne alle spalle di Fulmine, e avvolse le mani attorno al suo petto.


“Ah.... molto pesante" Fulmine strinse i denti, e lentamente salì verso l'alto. ”Penso che in fondo non andremo veloci come il vento.”


……


Così, iniziarono con quello strano modo di viaggiare. Quando Fulmine esauriva le forze, veniva portata da Usignolo, che includeva tutte nel suo mondo di nebbia. Quando Fulmine si riprendeva, Usignolo poi saliva sulla schiena di Fulmine, in modo che potessero procedere di nuovo volando.


Quando entrambe erano esauste e costrette a riposare, Usignolo trovava il tempo di porle alcune semplici domande, come chi era suo padre, o la situazione della sua famiglia.


Fulmine disse che suo padre era il più grande esploratore del mondo e che aveva anche viaggiato attraverso l'oceano. Aveva una flotta navale oceanica ed era affettuosamente chiamato Tuono dal suo equipaggio. Tuttavia, sua madre era morta quando lei era ancora molto giovane, quindi non ne aveva molti ricordi. Durante un viaggio in mare, la sua nave si era arenata e si era rovesciata durante una tempesta. Fulmine era stata fortunata ad essere trasportata su un'isola dalle correnti oceaniche, ma perse ogni contatto con il padre. Sull’isola, Fulmine utilizzò le conoscenze e le abilità che suo padre le ha insegnato per sopravvivere, trascorrendo quasi due mesi da sola su quell'isola prima di svegliarsi durante l' inverno.


Con la sua nuova abilità volò verso ovest attraverso il canale a sud di Graycastle. Dopo molti contrattempi, alla fine entrò a far parte dell'Associazione delle Streghe Alleate. Sentiva che se si fosse dedicata all'esplorazione, un giorno avrebbe potuto imbattersi in un miracolo e vedere di nuovo il padre, se era ancora vivo.


Usignolo non ottenne molte informazioni utili da quel dialogo. Il suo potere poteva essere usato solo per capire se l'altro mentiva, ma non poteva determinare l'autenticità del contenuto del discorso. In altre parole, finché l'altra persona diceva che il sole era quadrato e non ne dubitava, il suo potere confermava che stava dicendo la verità.


Tuttavia, in realtà vi erano alcune informazioni che potevano essere dedotte. Per esempio, doveva essere nata in una famiglia benestante. Le famiglie che lottavano contro la povertà non avrebbero avuto il tempo di esplorare. Anche il fatto che suo padre disponesse di una flotta oceanica era coerente con questo. Pertanto, la vera identità di Tuono era forse quella di un facoltoso uomo d' affari che attraversava l'oceano. Fulmine aveva i capelli biondi, a differenza dei discendenti dei regni della terraferma, e più simile alla gente di mare oltre i fiordi.


Wendy si era svegliata più volte. Durante quei momenti, Usignolo cercava sempre di farle bere quanta più acqua possibile, ma dopo aver bevuto, perdeva di nuovo coscienza. Usignolo sentiva che la temperatura corporea di Wendy stava diminuendo sempre di più. Questo rese Usignolo sempre più ansiosa.


Le due non avevano altra alternativa che affrettarsi, e il percorso normalmente di tre giorni fu portato a termine in un giorno e mezzo. All'ingresso, i cavalli che il principe aveva lasciato per loro erano ancora legati al terreno, e il mucchio di paglia davanti a loro era ancora stato mangiato solo per metà.


Usignolo salì su un cavallo con Wendy e lo fece partire, seguita da Fulmine mentre correva  senza sosta verso Città di Confine.




Merges
                                


                                



