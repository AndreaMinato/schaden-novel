---
title: Capitolo 591- Il nuovo viaggio
pubDate: 2025-08-07T11:37:51.004Z
tags:
    - rtw
---


















Heidi scivolò e cadde nella pioggia che le iniziò così a scorrere nella bocca, nel naso e nel colletto.






Era difficile descrivere cosa provasse veramente. Sebbene non sentisse molto dolore nel corpo, si sentiva debole dopo la caduta.






“Non preoccuparti di me. Vai ed uccidila!” Gridò senza nemmeno preoccuparsi di controllare le ferite.






Ma Tramonto la deluse.






La strega da combattimento dell’Associazione della Zanna Insanguinata esitò, poi si fermò e alla fine tornò da lei chiedendole: “Mia Signora, tutto bene?”






“Deficiente! Solo catturandoli possiamo cambiare le carte in tavola. Se non ci riusciamo, qual è stato allora il punto di rimanere incolumi?” Voleva sfogare la sua rabbia ma scoprì che era troppo stanca per aprire bocca e dire qualcosa.






Da dietro sentì l’urlo di Skyflare e pian piano i combattimenti svanirono.






Era stato veramente molto difficile per lei fronteggiarsi a lungo con la Straordinaria Cenere.






La sensazione di paralisi nel suo corpo stava iniziando a svanire, ma una volta inzuppata di pioggia, sentì tutto il dolore, sotto forma di un calore pungente, che si espandeva per la coscia.






Heidi riuscì a sollevare lo sguardo, ma vide solo Andrea che camminava lentamente verso di lei.






“Non vorrai smettere di resistere?”






“Si,” rispose Tramonto, si voltò e si inginocchiò. “Mi arrendo. Per favore, non uccidere la Signorina Heidi.”






Andrea asciugò l’acqua dal suo volto e disse: “Se avessi avuto intenzione di ucciderla, sarebbe già morta ormai. A sua Altezza Tilly c’è ancora qualcosa che sfugge, quindi per ora devo risparmiare la sua vita. Non appena tutte le prove contro di lei saranno certe, sarà giustamente punita.






“Prove?” Tramonto si sentì persa. “Annie ha tradito l’Associazione della Zanna Insanguinata, per questo motivo la mia Signorina ha pianificato di farle del male.”






“Oh? Questo è quel che ti ha detto? Per quanto mi riguarda, Annie non è mai entrata a far parte dell’Associazione della Zanna Insanguinata.” Andrea si strinse nelle spalle. “Saprai che tipo di persona è quando sarà rivelata la verità.” Poi si voltò ed urlò ad Ombra, “Va a prendere Pandora per bloccare l’emorragia dalle sue ferite, o sarà spacciata.”






In quel momento Heidi sentì finalmente il dolore e non riuscì più a muovere la gamba. Sentiva come se al suo posto avesse un peso che non appartenesse al suo corpo. Un forte dolore alla gamba le restituì la sensazione di bruciore, facendola sentire leggermente meglio.






Era finita.






E sapeva esattamente cosa sarebbe successo dopo.






Tilly doveva aver scoperto in qualche modo la verità sul suo conto dal momento che aveva osato fare ciò. Non era difficile scoprire la verità con un po’ di indizi. Anche se le streghe dell’Isola Dormiente non ci fossero ancora riuscite, ci avrebbero pensato quelle persone delle Regioni Occidentali.






Temeva che ciò avesse a che fare con Iffy e Piumina.






Aveva sottovalutato Tilly.






Heidi ci pensò per un momento. Poi strinse i denti e, con l’ultima goccia di di forza rimastole, liberò tutto il restante potere magico proprio nell’istante in cui Andrea aveva voltato la testa.






Poteva distruggere dall’interno qualsiasi cosa cava si trovasse nel raggio di dieci piedi ( 3 metri circa), sia che fosse stato un oggetto vivente che un contenitore.






Lei lo chiamava Potere di Polverizzazione.






Sebbene la sconfitta fosse inevitabile, Heidi non era disposta a lasciar vincere Tilly così facilmente. O comunque voleva almeno darle una lezione indimenticabile.






“No, mia Signora!” Tramonto gridò capendo cosa stesse per fare.






Era troppo tardi! Heidi sogghignò segretamente.






Ma il suo potere non ebbe alcun effetto.






Una barriera invisibile fece sì che il suo Potere di Polverizzazione si disperdesse.






“Porti la Pietra Divina della Vendetta!” Borbottò Heidi con gli occhi dilatati. “Aspetta. La cosa che mi ha ferita non è stata la nuova abilità di Andrea?”






“Mi sembri alquanto energica, stronza incorreggibile,” disse Andrea con disgusto, innalzò la sbarra di ferro e ce la colpì con forza.






Heidi perse immediatamente la vista.






…






“Questa è la fine.” Vedendo Heidi, Morgan e Skyflare essere portate via, Andrea chiese a Cenere: “Allora come vanno le cose dalla tua parte?”






“Tutto bene ma temo che Skyflare possa non sopravvivere per quando arriveremo nella Regione Occidentale.”






“La Signora Tilly ha detto di tenerle vive se possibile. Perché lo hai fatto?” Disse con uno sguardo sdegnato.






Cenere si leccò le gocce di pioggia ai lati della bocca e disse, “Non avrei mai pensato che fosse così disperata da rischiare la propria vita per vincere. Inoltre ha delle abilità tecniche di combattimento. Certamente avrei potuto catturarla viva, ma temevo che qualcosa fosse potuto andare storto in un momento critico. Quindi ho dovuto agire velocemente.”






“Tu…” Andrea era senza parole.






La Straordinaria sospirò. “Se avessi mostrato prima la Perla di Vetro, forse non avrebbero rischiato le loro vite alla fine. Ma hai scelto di impugnare l’acciarino, come avrebbero potuto sapere cosa fosse?”






“Smettetela di discutere. La Signora Tilly sta ancora aspettando il vostro rapporto.” Ricordò loro impotente Ombra. “Inoltre non potete starvene lì in piedi sotto la pioggia a discutere. E se vi venisse la febbre tifoidea?”






Le due si guardarono l’un l’altra per un momento e poi si scambiarono uno sguardo sprezzante per porre fine alla discussione, camminando poi fianco a fianco verso il Palazzo.






…






Dopo aver dato il suo rapporto, Andrea notò che Tilly non aveva un bell’aspetto: nonostante fosse stato così risolto un grande problema, non appariva né contenta né sollevata. Al contrario, sembrava un po’ triste.






Cenere le prese le mani nelle sue e chiese: “Qual è il problema? Stai male?”






Tilly scosse la testa. “Quando ho letto per la prima volta la lettera di Roland, non credevo a cosa ci fosse scritto,” disse con un tono commosso, “Noi streghe avevamo finalmente trovato una casa. Perché volevano ripetere la tragedia degli anni passati? Non sarebbe meglio vivere in questo posto ed essere soddisfatti?”






“Hai fatto un ottimo lavoro.” La confortò Cenere e disse: “Non tutte le streghe da combattimento accettano il modo di fare le cose di Heidi, soprattutto da quando i nostri standard di vita sono migliorati. Alcune di loro già ci supportano, persino i membri dell’Associazione della Zanna Insanguinata non fanno eccezione.”






“Ha ragione,” disse Andrea. Sebbene non le piacesse Cenere, Andrea non voleva turbare Tilly. “Il fatto che Tramonto non abbia obbedito ad Heidi e non abbia combattuto fino alla morte ne sono la prova. Dando loro tempo, tutte queste persone si riuniranno insieme saldamente, proprio come è successo con l’Unione delle Streghe.”






“Lo spero.” Tilly fece un respiro profondo. “Dal momento che Heidi si è comportata così, non posso più avere alcuna indulgenza con lei. Ma secondo il punto di vista di Iffy, la maggior parte delle streghe dell’Associazione della Zanna Insanguinata non sapevano nulla di tutto ciò, quindi dopo chiederò a Camilla di chiamarle qui. Se sono disposte a stare qui ed aspettare i risultati, non le tratteremo come nemici.”






Le due annuirono. L’Isola Dormiente era alla fine diventata turbolenta, quindi nessuno voleva che queste persone se ne andassero.






“Quando la tempesta sarà finita, porteremo Heidi nella Regione Occidentale,” continuò.






“Per combattere contro la Chiesa?” Cenere era eccitata.






“Si,” chiudendo gli occhi, Tilly disse a voce bassa: “Per combattere contro l’Armata del Giudizio, l’Armata della Punizione Divina, le Streghe Pure e la Battaglia della Volontà Divina. Proprio come Roland ha scritto nella sua lettera, le streghe avranno una vera liberazione solo se riusciranno a distruggere completamente la Chiesa. Lo avrei aiutato anche se non fosse stato mio fratello dal momento che questo è ciò che anche io voglio.” Si fermò per un momento. “Vi va di unirvi a me?”






“Certamente,” rispose Cenere senza alcuna esitazione, “Starò sempre con te.”






Andrea annuì, ma stranamente, comparve nella sua mente l’odore della Torta Gelato.






Aki 






 Erialis  Ben ritrovati dopo la pausa di ferragosto spero che vi siate riposati e divertiti, noi abbastanza ed ora eccoci ui cosa succederà? 
                                


                                



