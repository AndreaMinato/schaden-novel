---
title: Capitolo 593: La Foresta di Pietra Nera
pubDate: 2025-08-07T11:30:06.788Z
tags:
    - rtw
---






Un plotone di ricognizione era stato messo in azione poco dopo essersi assicurati che non c’erano più tracce di demoni nell’accampamento.






Per scoprire la causa della scomparsa della Nebbia Rossa, Maggie portò con sé Agatha che perquisì il campo, seguita da Soraya ed Estate che, non essendo in grado di scappare, erano protette da cinquanta soldati del Primo Esercito.






“Siamo quasi arrivate. Prepararsi all’atterraggio!” Disse Fulmine, che aveva fatto segno a Maggie.






“Oh!”






Agatha sollevò la testa mentre la Spiaggia Rocciosa emergeva gradualmente alla sua vista. Come aveva detto la bambina, la fitta Nebbia Rossa era scomparsa completamente, rivelando la terra marrone scuro. A differenza della foresta verde scuro circostante, non vi erano alberi nell’area dell’accampamento, come se il suolo fosse stato rivoltato.






Questa era la prima volta che Agatha si avvicinava ad una residenza dei demoni.






In qualità di membro della Società della Ricerca, Agatha non poté far a meno di provare un’ondata di eccitazione.






“Fulmine sta atterrando! Ripeto, Fulmine sta atterrando.”






“Fa attenzione! Ricordati di scappare immediatamente in caso di qualsiasi pericolo!”


Disse la voce di Roland proveniente dal sigillo.






“Fulmine ha ricevuto.”






Piegando le ali, Maggie si gettò in picchiata verso il suolo.






Agatha vide il paesaggio sotto i propri piedi cambiare velocemente, dal blu dell’oceano alla biancastra parete rocciosa, infine l’umida terra marrone. Dopo uno shock iniziale, Agatha vide che la gigantesca Bestia Diabolica era già atterrata in sicurezza.






“Davvero i demoni vivono in posti del genere? Dal cielo non ha niente di speciale, ma ora ha un aspetto davvero strano.” Disse Fulmine schioccando la lingua.






Agatha provò la stessa sensazione.






Dappertutto, torri di pietra scura si ergevano alte sul terreno spoglio, come una foresta nera dal pittoresco disordine. Questi strani edifici erano i punti neri che avevano visto in precedenza dall’alto. Quelli più alti erano circa di tre o quattro piani, mentre i più piccoli arrivavano giusto all’altezza delle loro teste. In termini di densità, questi edifici superavano di gran lunga il fronte di un battaglione.


Sembrava che queste torri di pietra avessero altre funzioni oltre al deposito della Nebbia Rossa.






“Non so cosa gli sia capitato, ma deve essere successo da poco.” Disse.






“Perché dici?” Chiese Fulmine curiosa.






“Le torri di pietra non si sono seccate completamente.” Agatha indicò la Pagoda Pietranera più vicina e disse “Le loro superfici si sono solo indebolite, sono ancora distanti dall’essere ruvide e fragili. Hanno un aspetto completamente diverso dalla terra sterile che l’Unione ha conquistato al fronte. Ciò significa che i demoni non avevano intenzione di ritirarsi, oppure.... hanno dovuto prendere una decisione affrettata.” Fece una pausa e poi disse, “andiamo verso il centro dell’accampamento, alla torre più alta, dove viveva l’Occhio Demoniaco. Forse troveremo qualcos’altro.”






“Speriamo che Estate possa scoprire la causa... Ah!” Fulmine urlò all’improvviso. Stava camminando per prima quando fu risucchiata improvvisamente nel terreno. Vedendo la terribile scena, Maggie si trasformò in piccione e volò in aria, mentre anche Agatha evocò una barriera di ghiaccio di fronte a lei.






Prima che potessero fare qualsiasi altra mossa, la ragazzina volò fuori dal buco nel suolo e disse “Sto bene”. Si spolverò il corpo dalla polvere lamentandosi “Chi ha scavato una trappola li?”






“Che folletto dispettoso!” Agatha sospirò sollevata e si preparò a far scomparire la barriera. Tuttavia, le parole successive di Fulmine le fecero saltare il cuore in gola di nuovo.






“Ah! C’è un Demone qui!”






“È vero, ma sembra morto,” disse Maggie appollaiandosi sulla testa di Fulmine.






“Forse. Altrimenti sarei nei guai,” disse la ragazzina dandosi qualche colpetto al petto, ancora abbastanza spaventata.






Afferrando una lancia di ghiaccio, Agatha si avvicinò per dare un’occhiata. Come aveva detto Maggie, un Demone Folle era in piedi nella fossa con la testa a penzoloni, mentre un pezzo di pelle nuda si era seccato e arricciato, come pesce salato esposto al sole cocente.






“Sbaglio o Sylvie una volta ha detto che i demoni si nascondono sotto terra, giusto?” Disse Agatha confermando il proprio sospetto. Che i demoni avessero deciso di ritirarsi o avessero piuttosto incontrato qualche problema in quel momento, doveva essere stata un’emergenza. Altrimenti, questi demoni non sarebbero morti per asfissia sottoterra, consumando un po’ alla volta la Nebbia Rossa, prima di ricevere i nuovi ordini.






“Faremmo meglio a volare per investigare. Non vorrei finire di nuovo in una trappola”, borbottò Fulmine.






Portando Agatha sulla schiena, Fulmine volò avanti piano, rimanendo vicina al suolo. Dopo aver oltrepassato file di torri di pietra, ebbero improvvisamente una visione più ampia.






Si aprì davanti a loro un ampio campo nel mezzo dell’accampamento.






“È...” Agatha sussultò. A giudicare dal posto, era ovvio che quel campo aperto non era stato lasciato volontariamente dai demoni, dato che c’era un’enorme caverna al suo centro. Aveva le dimensioni pasi alla piazza di Città di Confine, e molte macerie di torri di pietra erano sparse attorno ad esso. Le tre streghe erano in piedi sul bordo della voragine e guardarono in basso per vedere dove conduceva.






“Sembra lo stesso posto in cui ti abbiamo trovata. Cosa ne dite se vado giù ad esplorare per prima?” disse Fulmine schioccando le labbra.






“NO! Non puoi.”






“No! Gruu!”






Agatha e Maggie fermarono Fulmine all’unisono.






“Ok” la ragazzina sospirò con rammarico. Si era dovuta trattenere molto dal suo desiderio di correre rischi dopo che era stata punita da Sua Maestà che l’aveva messa a rispondere alle domande dei test. “Quindi, facciamo un giro attorno.”






Il resto dell’accampamento era leggermente diverso. Certamente l’esplorazione delle tre streghe non era stata inutile. Maggie aveva trovato un gran numero di Pietre Magiche in una torre dal tetto piatto, e una Bestia del Caos rinsecchita, morta. In realtà, lei voleva semplicemente appollaiarsi sulla cima della torre quando aveva trovato una stretta entrata, che doveva servire come condotto dell’aria che i demoni usavano per far entrare la Nebbia Rossa.






Il Primo Esercito arrivò alla Spiaggia Rocciosa due giorni dopo.






Lotus aveva trovato una crepa nella montagna, e aveva scavato un sentiero sulla parete rocciosa che permetteva il passaggio di una persona alla volta. Maggie, nel frattempo, era responsabile del trasporto dell’equipaggiamento importante, come le mitragliatrici pesanti. Aveva richiesto un gran impegno il mandare 50 soldati e le streghe nella zona interna.






Questa era stato il primo contatto tra gli indigeni e la razza demoniaca straniera.






Persino il soldato più forte avrebbe provato panico e paura alla vista di tale incredibile scena. Roland si era aspettato tutto ciò, quindi aveva ordinato che fosse costruito un accampamento nelle vicinanze dell’entrata nella parete rocciosa, per evitare che si sforzassero eccessivamente. Per quanto riguardava il lavoro di riproduzione di Estate, al Primo Esercito non era permesso di assistere.






Secondo l’opinione di Agatha, il lasso di tempo entro cui la torre più alta del campo era scomparsa doveva essere tra una settimana e mezzo ed un mese prima. Il consumo di potere magico di Estate sarebbe stato accelerato se il tempo in retrospettiva superava una settimana. Dato che gli eventi erano avvenuti un mese prima, sarebbero potuti essere ripetuti solo una volta al giorno. Viste le circostanze, non c’erano scorciatoie se non provare e riprovare.






Tra le pietre magiche ritrovate da Maggie, ce ne erano alcune pratiche. La qualità di tali pietre non combaciava con quelle ottenute dai Demoni Spaventosi, ma era sempre meglio di niente. Ora la Torre Incantatrice aveva solo bisogno di un Demone vivente per essere completa.






Sarebbe stato necessario molto tempo per scoprire l’esatto momento dell’incidente che era capitato ai demoni. Roland sviluppò nuovi gadget mentre aspettava i risultati. Aveva ricevuto anche la seconda lettera segreta dai Fiordi.






Diceva che Tilly Wimbledon stava per arrivare a Spiaggia Poco Profonda nella Regione Occidentale.






Erre
                                


                                



