---
title: Capitolo 599- Una retrospettiva sui poteri magici
pubDate: 2025-08-07T11:37:51.004Z
tags:
    - rtw
---






Nel pomeriggio, Roland era pronto a dirigersi verso le montagne innevate.






L’attrezzatura che avrebbe portato con sé comprendeva una tenda, del cibo adeguato e un battello a vapore in cemento. Dal momento che la Città del Diavolo si trovava sulla costa, sarebbe dovuto partire dalla Spiaggia Poco Profonda. Come al solito sarebbe stata Colibrì ad occuparsi dei trasporti.






Doveva ammettere che il fatto che Colibrì, minuta quanto Nana, potesse reggere l’intera barca in cemento sopra la sua testa, fosse una cosa piuttosto strana. La scena gli faceva venire in mente delle formiche che si muovono con un chicco di riso dieci volte più grande del loro corpo. Se Colibrì si fosse trovata dall’altra parte della barca, Roland avrebbe visto l’imbarcazione muoversi silenziosamente sulla riva come se fosse stata una “nave fantasma”.






Fin quando Colibrì avesse tenuto le mani attaccate alla barca, avrebbe potuto aiutare con il trasporto senza alcuna interruzione. Era un modo di muovere le cose molto più conveniente del precedente che prevedeva prima una riduzione del peso di ogni singolo oggetto, perdendo così tantissimo tempo. Il nuovo metodo permetteva inoltre alla strega di risparmiare tantissimo Potere Magico. L’unico inconveniente era che doveva seguire gli oggetti incantati, il che significava che poteva muovere solo due oggetti per volta.






Il battello a vapore diretto verso ovest passò attraverso infinite montagne e creste. Arrivò alla Spiaggia Rocciosa due giorni dopo.






L’ultima volta, Roland aveva visto queste terre dall’alto su “Osservatore del cielo”. Ora, nel mettere finalmente piede sulla spiaggia, non vi trovò nient’altro che una vasta e desolata natura selvaggia.






La Spiaggia Rocciosa, a soli dieci miglia di distanza dalla Spiaggia Poco Profonda, era un mondo completamente diverso.






C’erano ovunque resti di animali incastonati tra gli strati di ghiaia e pietrisco, alcuni dei quali erano stati corrosi a causa dell’esposizione, mentre altri erano sul punto di trasformarsi in delle nuove rocce. C’erano delle ossa delle quali Roland non riuscì a determinare i proprietari, erano piuttosto grandi, quasi delle stesse dimensioni di un adulto.






Anche il ripido precipizio era bizzarro ed aveva un qualcosa di mistico.






Numerose stalagmiti taglienti spuntavano fuori dalle superfici rocciose. A differenza di quelle sospese sulla sommità della grotta, queste stalagmiti, che a prima vista sembravano degli innumerevoli uncini appesi a testa in giù, sporgevano tutte orizzontalmente con le code che puntavano al soffitto. Erano del tutto slegate dalla forza di gravità. Ovviamente Roland non le aveva viste dalla mongolfiera; ma ora, trovandosi personalmente sulla spiaggia, sentì i capelli sulla nuca rizzarsi a quella inquietante vista.






Non vi era alcun segno di vita sulla lunga spiaggia. Nessun gabbiano stava nidificando nelle vicinanze e non si vedevano nemmeno alghe o vongole. Perfino sul retro delle rocce c’era una distesa infinita di terra, come se la Nebbia Rossa dei demoni avesse portato via ogni forma di vita da questa terra.






Con l’aiuto dei segni lasciati da Lotus, Roland e gli altri trovarono la stretta crepa che portava alla Città del Diavolo. Era in realtà più una frattura che una crepa. Come se la spaccatura, insondabile e sconfinata, dividesse quasi a metà l’intero precipizio. Lotus aveva creato all’apertura uno stretto sentiero largo un metro e mezzo.






Una volta scese le scale e passati attraverso la fessura, Usignolo proruppe involontariamente in un’esclamazione.






“Qual è il problema?” Chiese Roland.






“Guarda là.” Indicò la crepa senza fondo. “C’è un buco nelle rocce.”






Si fermarono tutti e diedero un’occhiata. Vicino al fondo macchiato Roland individuò vari fori rotondi che sembravano essere stati fatti a mano. “Cosa sono?”






“Non lo so. Ma ho visto dei fori simili nella Catena Montuosa Invalicabile, eccezione fatta per quelli che sono leggermente più grandi.” Usignolo esitò per un momento e poi disse: “Sento che qualcosa mi sta guardando da qua sotto. Più ci penso e più questa sensazione aumenta.”






“… Qualcosa?” Roland era un po’ sorpreso.






“Più di una.” Annuì Usignolo. “Nella valle, sulla strada per i campi dell’Associazione delle Streghe Alleate, c’è un sentiero che porta nel fondo della terra. Non sono mai stata laggiù.”






“Porta Sylvie alla Catena Montuosa Invalicabile, quando torna.” Roland diede un’altra occhiata verso il fondo della frattura, provando a sopprimere il desiderio di esplorarla. Ordinò poi alla squadra di continuare ad andare avanti.






Sebbene questo continente facesse parte della Terra dell’Alba, terra su cui gli umani si sono insediati mille anni fa, le persone avevano comunque una conoscenza davvero minima del mondo, come se il genere umano si fosse deliberatamente dimenticato di esplorare il mondo esterno. Roland una volta aveva chiesto ad Agatha di disegnare una mappa dell’intero continente ma era stato informato che l’Unione l’aveva già fatto per la Fertile Pianura. Avevano abbozzato molto approssimativamente uno schema della Terra dell’Alba. Per quanto riguardava tutto ciò che si trovasse al di là, non ne sapevano nulla a riguardo.






Per questo motivo Roland aveva completamente supportato Tuono al fine di esplorare le terre oltreoceano. Pensava che ci sarebbe voluto ancora tempo per capire l’intero mondo, ma ora stava realizzando di quanto fosse ignorante anche nella conoscenza del suo stesso territorio, il Regno di Graycastle nella Regione Occidentale.






Sfortunatamente al momento aveva dovuto abbandonare questi pensieri dato che la guerra contro la Chiesa era sempre più imminente.






Dopo aver attraversato la spaccatura, si ritrovarono ben presto in un campo aperto. Il Primo Esercito che li aveva scortati lì, li condusse immediatamente ai loro accampamenti. A quel punto Roland vide Agatha e Soraya.






“Dove sono Fulmine e le altre?”






“Sta volando in giro con Estate.” Sospirò Agatha. “È troppo vivace per rimanere ferma anche solo per un secondo. La Città del Diavolo si è praticamente trasformata nel suo parco giochi.”






“Nel mondo moderno sarebbe davvero un parco nazionale dove per entrare devi comprare un biglietto.” Esclamò Roland.






“Cosa hai detto?”






“N…niente.” Roland tossì per nascondere il suo imbarazzo. “Userò il Sigillo dell’Ascolto per chiederle di tornare indietro. Ora portami dove si trova la torre di pietra caduta.”






Quando il gruppo di persone raggiunse il centro delle reliquie, Fulmine, Maggie ed Estate arrivarono giusto in tempo.






“Fulmine sta atterrando!”






La bambina bionda scese lentamente a terra allungando le braccia ai lati. Si voltò e diede a Roland un grande abbraccio.






Roland non sapeva se ridere o piangere dal momento che Fulmine aveva ormai raggiunto l’età della pubertà.






“Aw…!” Poi si unì all’atterraggio anche Maggie che allungò le ali allo stesso modo. Cadde direttamente a terra, facendo quasi cadere Estate dalle sue spalle.






Roland si rese conto che Fulmine era una delle streghe più giovani dell’Unione delle Streghe. E questo quindi spiegava il perché fosse sempre così spensierata e disinvolta. Maggie, tuttavia, era una strega adulta. Non aveva senso che si comportasse ancora come una bambina. C’era solo una spiegazione plausibile: i modi agitati di Fulmine erano in qualche modo contagiosi.






“Dal momento che sono tutti qui, iniziamo.” Roland guardò Estate che aveva ancora le gambe che le tremavano.






“Si… Vostra Maestà.” Estate inciampò nella buca e chiuse gli occhi.






In un secondo, il grande buco nel terreno venne sostituito da un enorme torre di pietra nera. Intorno l’aria era permeata da una nebbia rossa, spessa e densa come il sangue.






Roland arretrò involontariamente mentre tratteneva il respiro.






“Questo è come era questo posto ventisei giorni fa, esattamente prima dell’incidente,” spiegò Agatha, “Se Estate riporta il tempo indietro ancora una volta, può mantenere l’illusione per quasi un’ora. In questo modo ci permetterà di vedere cosa è esattamente successo dall’inizio alla fine.”






“Dov’è l’Occhio Demoniaco di cui hai parlato? Quello che aveva gli occhi dappertutto e che attirerà l’attenzione dei demoni una volta che ti avrà vista?” Chiese con curiosità Tilly.






“Sulla cima di questa torre di pietra.” Agatha indicò il cielo in alto. “La torre di pietra è troppo alta perché Estate possa arrivarci. Non possiamo vederlo ora.”






Roland alzò lo sguardo e vide che lo spazio sopra la torre era vuoto, come se fosse stato tagliato. A quanto pareva Estate poteva ricostruire solo l’area entro un raggio di cinque metri.






Proprio in quel momento, la terra iniziò a tremare.






“Sta venendo!” Urlò Agatha a bassa voce.










Aki  
                                


                                



