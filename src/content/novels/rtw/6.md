---
title: Capitolo 6: Allenamento (Parte I)
pubDate: 2025-08-07T11:30:06.654Z
tags:
    - rtw
---


Sul retro dei giardini del castello vi era un cottage isolato, circondato da un recinto di legno. Il cottage era fatto di mattoni d’argilla e il pavimento era pieno di loess, un misto di sabbia, argilla e limo. Di fronte al casolare si trovava anche uno stagno con un diametro di circa 8,5 metri. Con quest’ultimo riempito di una adeguata quantità di acqua dolce, quel luogo non solo era difficile da far bruciare, ma dava la sensazione di essere stato tirato fuori da un sogno. Impilati sul terreno vi erano vari lingotti di ferro, che provenivano da un fabbro ed erano stati messi lì da Carter.






Lo stagno era molto affascinante e a Roland era subito piaciuto, ma come laboratorio era ancora rudimentale. Roland scosse la testa, realizzando che usare qualche materiale a caso e costruirci un laboratorio perfetto era impossibile. Se avesse trovato un posto adatto in futuro e avesse recuperato tutte le risorse necessarie, si sarebbe fatto costruire un laboratorio da Barov.






Chiamando Anna, che stava riposando nel cottage, Roland chiese “Come stai? Hai dormito bene?”






Vedendo l’Anna confusa che emerse, Roland sorrise.






La strega che Roland vedeva ora e quella che aveva visto il giorno prima erano due persone completamente differenti. Dopo una bella lavata, i suoi capelli lunghi e biondi le ricadevano sulle spalle come uno scialle e avevano una lucentezza morbida e brillante. Anche se la sua pelle non era stata curata durante la dura vita da cittadina ordinaria, la sua giovinezza rimediava a questo e la leggera spruzzata di lentiggini sul naso aggiungeva un tocco di vitalità al suo volto. Il suo corpo era ancora magro e sembrava ancora che un soffio di vento potesse buttarla a terra; ma le guance avevano un colorito roseo e i segni e i graffi sul collo erano molto più lievi del giorno precedente. Roland sospettò che la strega avesse ricevuto un miglioramento delle capacità fisiche oltre alla magia. Quantomeno la velocità di guarigione di Anna doveva essere più alta di quella di una persona comune.






“In teoria, visto che hai passato così tante esperienze orribili, dovresti poter riposare per qualche giorno, ma abbiamo delle necessità urgenti, quindi rimedieremo più tardi”, disse Roland prima di dire alla ragazza di girare su sé stessa “Questo vestito va bene?”






Anna indossava ora un abito che lui aveva accuratamente scelto tra una varietà di stili, per soddisfare i suoi gusti volgari. La tuta protettiva che portavano gli operai era troppo spessa e non adatta a lei, mentre le tuniche che molti maghi indossavano nei giochi apparivano eleganti e di classe, ma nella vita vera impedivano i movimenti e sarebbero bruciati velocemente. E un abito da cameriera, hey, c’era vestito migliore di questo?






Anche se quel mondo non aveva divise moderne da cameriera, non era un grande problema, dopotutto i classici vestiti da domestica erano quello su cui si sarebbero basate le generazioni successive. Roland quindi aveva preso dei vestiti da Tyre e li aveva adattati alla taglia di Anna, accorciando la gonna  e le maniche, facendo ripiegare il colletto rotondo e aggiungendo un fiocchetto, andando a creare così una nuova uniforme da strega.






A questa si abbinavano un cappello da strega (su misura), stivali neri (pronti), e un mantello lungo fino al ginocchio (ordinato). In passato Roland non aveva visto questi costumi nei film, ma ora ne aveva proprio uno davanti, e sembrava davvero una strega venuta dal folklore della Terra.






“Sua Altezza, cosa…cosa devo fare per lei?” chiese Anna.






Anna non riusciva veramente a stare al passo con le idee dell’uomo di fronte a lei, sentiva di star perdendo l’abilità di valutare la situazione. Dopo essere stata tirata fuori dalle prigioni con un sacco sulla testa, pensava che presto sarebbe stata liberata dalla sua vita maledetta. Però, dopo che le era stato tolto il cappuccio, Anna non aveva visto davanti a sé la forca o la ghigliottina, ma una lussuosa camera. Poi era entrato un gruppo di persone che l’avevano svestita e lavata. Dalla testa ai piedi, nulla era stato lasciato sporco.






Poi, c’era il camerino: Anna non pensava che avrebbe avuto bisogno di tanti vestiti per servire qualcuno. Non sapeva nemmeno che dei vestiti potessero essere così comodi; si appoggiavano delicatamente sul suo corpo, era impossibile percepire il più piccolo attrito.






Per finire, era entrato un uomo dalla barba bianca, e dopo aver ordinato a tutti di andarsene aveva piazzato davanti a lei un contratto. In quel momento Anna aveva realizzato che l’uomo che aveva detto di volerla assumere fosse in realtà il Quarto Principe del regno. Quando aveva detto di volerle dare un impiego, non stava scherzando. Il contratto diceva chiaramente che se avesse lavorato per il principe, avrebbe ricevuto un oro reale al mese.






Certamente Anna sapeva cosa significava essere pagati un oro reale al mese; suo padre, che lavorava in miniera tutto il giorno, veniva pagato in base alla quantità di minerali che riusciva a scavare, ma il migliore bottino che aveva fatto valeva solo un argento reale. Cento argenti reali potevano essere convertiti in un oro reale, e tuttavia questo dipendeva dalla purezza dell’argento. Quindi, il suo compito era far compagnia al principe la notte? Quando stava facendo il bagno aveva sentito le domestiche bisbigliarlo, ma non pensava di valere così tanto. Col suo sangue sporcato dal diavolo, era una persona piena di sporcizia. Dopo aver rivelato a tutti la sua identità, anche se la curiosità del principe lo aveva spinto fino a questo, anche se non aveva paura del demonio, non doveva davvero pagarle un compenso.






Quella notte, comunque, non arrivò nessuno e lei si addormentò pacificamente. Era il letto più soffice su cui avesse mai dormito, quindi semplicemente si sdraiò e si addormentò subito. Il giorno dopo, quando aprì gli occhi era già mezzogiorno, il pranzo era già stato servito nella sua camera, era stato portato del pane con formaggio e carne. Prima, era costantemente pronta a morire. Aveva pure deciso di rinunciare volontariamente alla vita per espiare i suoi “peccati”. Quelli erano stati i suoi pensieri; ma dopo aver assaggiato quel lussuoso pasto, Anna non poté evitarlo, le lacrime iniziarono a scorrere.






Salsicce e spezie si univano nella sua bocca, un forte gusto piccante si mischiava con un sapore dolce, aggredendo continuamente le sue papille gustative…di colpo sentì che il mondo si faceva un poco più luminoso.






Anna sentiva che se avesse potuto mangiare quei cibi ogni giorno, allora anche se fosse stata attaccata dai demoni, avrebbe avuto il coraggio di resistere, giusto?






Stando in questo giardino che somigliava a un vecchio tempio, niente a che vedere con la cella della prigione, Anna prese una decisione. Visto che l’altra parte aveva bisogno di lei, che fosse indossare strani vestiti o addirittura usare l’incredibile potere del diavolo, voleva provarci. Quindi ripeté la domanda, ma questa volta senza esitazioni.






“Sua Altezza, a cosa le servo?”






“Per ora, voglio che impari a controllare la tua forza, provala ancora e ancora finché non riesci a lanciare le tue fiamme e riprendertele liberamente.”






“Intende del diavolo…”






“No, no, Anna” la interruppe Roland, “questi sono i tuoi poteri.” La strega sbatté le palpebre dei suoi magnifici, grandi occhi blu.






Molte persone al mondo credono erroneamente che i poteri delle streghe appartengano al diavolo, che loro siano incredibilmente malvagie, quando, di fatto, si sbagliano. “Roland si chinò e la guardò negli occhi. “Ma tu lo hai già capito, non è vero?”






Roland ricordò la risatina di Anna nella prigione; una persona che si considerasse malvagia avrebbe riso con tanta autoironia?






“Non ho usato i miei poteri per fare del male a nessuno”, mormorò lei, “a parte per quel ladro”.






“La difesa personale non è un peccato, hai fatto la cosa giusta. Le persone hanno paura di te perché non ti capiscono, sanno solo che, con l’allenamento, le streghe possono diventare delle forti combattenti, ma non sanno come si diventa streghe. Un potere sconosciuto è sempre spaventoso.”






“Tu non hai paura”, disse Anna.






“Perché so che i tuoi poteri appartengono a te”. Roland rise, “Ma se quel ladro aveva quella forza incredibile, io non mi sarei posto tranquillamente di fronte a lui”.






“Beh, iniziamo”, disse.










Merges
                                


                                



