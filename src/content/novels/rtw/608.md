---
title: Capitolo 608- Crinale Ventofreddo
pubDate: 2025-08-07T11:37:51.005Z
tags:
    - rtw
---










Soli Daal attraversò soddisfatto il portone caduto del castello ed entrò nel Castello di Città Ventofreddo.


Solo tre giorni per conquistare Crinale Ventofreddo? A parte due giorni per raggiungere il posto, gli ci erano voluti solo alcuni minuti per fare breccia nelle mura della cittadina. Certo, quella recinzione in fango non poteva essere definita una muraglia. Le poche guardie erano fuggite senza opporre formalmente resistenza dopo che due dei loro compagni erano stati ammazzati dall'Armata del giudizio ed erano caduti a terra.


È questa la città a protezione dell'area di confine?


Il Regno di Graycastle non era assolutamente più forte.


L'unica cosa che lo aveva turbato era stato quando l'esercito della Chiesa si trovava ancora a metà montagna, e da sotto, aveva notato del fumo uscire dalla Torre del Faro come se sapessero che l'esercito della Chiesa stava per attaccare la città.


Nonostante prima o poi gli abitanti delle altre terre della Regione Settentrionale sarebbero stati avvisati, ciò che aveva fatto arrabbiare Soli era stata la mancanza di rispetto dei cittadini nei confronti della Chiesa. La prima cosa che avevano fatto era stata quella di trattare l'esercito della Città Santa come un nemico, il che dimostrava il sacrilegio commesso già da parecchio tempo. Soli aveva inviato una squadra di guerrieri dell’Armata del giudizio per dirigersi nella Torre del faro, con lo scopo di arrestare alcuni soldati e interrogarli prima di impiccarli.


"Per di qua, la prego, mio ​​Signore" disse il cavaliere che li guidava con voce tremante. Con le spade a minacciare il collo, quei cavalieri non hanno mostrato alcun coraggio, né avevano cercato di proteggere il loro Signore. Invece, si erano immediatamente inginocchiati e avevano promesso di allearsi con la Chiesa.


<em>Questi soldati senza un credo sono solo brutti, deboli e sfortunati. Non sono nulla in confronto ai Guerrieri del Giudizio che combattono per le divinità.</em>






Dopo aver ucciso diverse guardie lungo la strada, l'Armata del Giudizio aveva fatto irruzione nello studio del Signore di Crinale Ventofreddo e aveva sigillato ogni finestra che poteva servire come uscita. Sebbene Soli non pensasse che il Signore avesse il coraggio di scappare attraverso una di queste. Soli entrò lentamente nello studio, diede uno sguardo il Signore che pian piano si accasciava su una sedia pallido in viso.


"Buonasera, Signore Kevan Matten".


"Come, come si permette di entrare in Crinale Ventofreddo, la Città Santa vuole rivelarsi apertamente come il nemico del Regno di Graycastle?"


<em>"Ha perso"</em> pensò Soli <em>"La paura lo ha completamente posseduto"</em>. Nei decenni in cui aveva difeso Hermes dalle bestie demoniache, l'arcivescovo aveva sviluppato un'abilità unica, che era quella di assaporare la paura. Alcune persone trasformavano la paura in desiderio di sopravvivenza, mentre altre venivano divorate da essa. La trasformazione della paura nel desiderio di sopravvivenza era considerata la qualità essenziale per un Guerriero del Giudizio da promuovere a un membro dei Guerrieri del Giudizio. Coloro che venivano divorati dalla paura alla fine sarebbero stati inutili nelle interminabili guerre sanguinose.


Kevan rientrava ovviamente nella seconda categoria.


"Esatto, ma non lo sapeva già da tempo?"


"Cosa? No! Non so cosa intende".


"È troppo tardi per pentirsi, mio ​​Signore" Soli lo interruppe. "Ha offerto alti prezzi per i cereali e ha proibito ai mercanti di andare nella Città Santa. Non mi dica che l'ha fatto per un capriccio. Il Re di Graycastle vuole trasformare Crinale Ventofreddo in un avamposto per la guerra contro la Città Santa. Dunque, naturalmente, non potete biasimarci per un attacco anticipato ".


"Questa è un'accusa infondata". Kevan scosse ripetutamente la testa. "Non ho fatto nulla di ciò di cui mi ha accusato. Il Re non ha mai mandato ambasciatori a Crinale Ventofreddo, per non parlare di attaccare Hermes!"


"Va bene non ammetterlo. Il Supremo Pontefice ha i suoi metodi per scoprire le informazioni che vuole direttamente dalla vostra testa. Non sarà un ben se si arriva a tanto, quindi è meglio che mi dica tutto quello che sa adesso".


"Io, davvero non sono colpevole. Non può accusarmi ingiustamente". Sprofondò ancora un po' più giù il corpo obeso e disse: "Sono il Signore di Crinale Ventofreddo, un Conte del Regno di Graycastle! Quello che ha fatto ha violato l'Accordo sui Mesi dei Demoni!"


"Basta, te se lo merita".


Soli Daal agitò la mano sconcertato. I Guerrieri del Giudizio trascinarono immediatamente Kevan fuori dallo studio.


Dopo che l'arcivescovo si sedette sulla sedia del Signore, si rese vagamente conto che qualcosa non andava<em>. "Il Signore era sicuramente distrutto dalla paura, perché si è rifiutato di confessare? È così fedele a Roland Wimbledon che preferirebbe essere interrogato nella Città Santa piuttosto che rivelare il piano del Re?"</em>


In quel momento, il Giudice Capo entrò nella stanza. "Monsignore vescovo, Pitsos ha sigillato il granaio, ma…"


"Ma cosa?"


"Non c'è molto cibo lì, probabilmente è sufficiente per i cittadini per uno o due mesi: non c'è modo di sostenere un grande esercito".


"Sei sicuro?" Soli si accigliò immediatamente.


"Pitsos ha cercato in ogni angolo del granaio e ha chiesto ai custodi: hanno detto che di recente non c'è stata nessuna una grande quantità di grano in arrivo e quello già lì viene dalle riserve dell'anno scorso" riportò il Giudice Capo in dettaglio.


"Perché girava la voce di alti prezzi per i cereali nella città?" Soli meditò per un po'. "Vai a chiedere ai mercanti".


"Sì". Il giudice capo annuì. "Inoltre, abbiamo fatto una ricerca approfondita dei campi di guarnigione nella parte occidentale della città. Molte stanze sono vuote. I cavalieri arresi hanno detto che da quando l'esercito di frontiera è stato completamente annientato a Hermes, nessun nuovo soldato è stato reclutato".






"Ciò significa che Crinale Ventofreddo non è pronto per una guerra, il che contraddice le informazioni fornite da Zero". Le sopracciglia dell'arcivescovo si corrugarono. Dopo un lungo silenzio, ordinò: "Devono esserci credenti nella Chiesa in questa città, chiamali e chiedi loro i dettagli dei cambiamenti a Crinale Ventofreddo negli ultimi due mesi. Interroga i Ratti locali e quelli che volontariamente si sono sottomessi alla Chiesa. Voglio sapere cosa sta succedendo il prima possibile!"


Il Giudice Capo si inchinò e disse: "Andrò a chiederglielo subito".


Soli si appoggiò allo schienale della sedia e sospirò profondamente. Il piano per attaccare il Regno di Graycastle era stato fatto molto tempo prima. Il procedimento e il risultato non erano importanti, ma non gli piacevano gli incidenti.


Cosa era andato storto?


Il giorno seguente, il Giudice Capo mise un rapporto pieno di informazioni raccolte sulla scrivania dell'Arcivescovo.


Soli lo aprì e passò a rassegna le testimonianze sulla prima pagina. "Due mercanti locali hanno offerto prezzi alti per i cereali. Hanno accumolato il grano fino a raggiungere 5000 sacchi?"


"Questa è solo la testimonianza dei due mercanti". Il giudice capo disse a bassa voce. "Dopo aver ricevuto l’informazione, ho perquisito subito le loro case: ho trovato una grande quantità di grano, ma bastava per una sola persona. Nelle loro cantine c’erano in totale 100 sacchi di grano. Tuttavia non c’era nessuno in quelle case. Immagino che siano fuggiti tutti dopo aver visto il fuoco del faro ".


"Vuoi dire che erano in combutta?" Soli ha subito capito cosa intendeva.


"Sì, mio ​​Signore. Un'immagine così falsa può essere creata solo entrando in combutta con i venditori ambulanti fuori dalla città, fingendo di vendere cereali a questi venditori ambulanti e poi trasportando di nascosto i grani".


"Da dove vengono questi venditori ambulanti?"


"Da tutte le altre città del Nord, come Città di Valleprofonda, Città della Notte Perenne, Castello Tempestoso. L'acquisto ad alti prezzi è iniziato un mese fa. All'inizio non erano in molti a farci caso. Poi il volume egli affari è aumentato così tanto da attirare l'attenzione dei mercanti. Abbiamo messo in prigione tutti i venditori ambulanti della città, ma non abbiamo trovato quelli incaricati di trasportare il grano".


Se sono in combutta, c'è una piccola possibilità di catturarli. E per cosa avevano fatto tutto questo? Solo per attirare l'attenzione della Città Santa e spingere Supremo Pontefice ad attaccare prima del tempo?


Soli saltò alle ultime pagine del rapporto, e poi una notizia catturò la sua attenzione.


"I pattugliatori di Torre del faro sono morti?"






<em>Thea </em>
                                


                                



