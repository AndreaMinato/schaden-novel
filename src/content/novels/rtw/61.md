---
title: Capitolo 61- Ritorno
pubDate: 2025-08-07T11:37:50.880Z
tags:
    - rtw
---


Proprio nel momento in cui Ronald si abbassò per installare la base del nuovo motore a vapore, tre figure comparvero dal nulla davanti a lui, barcollando e tirandolo giù con loro quando caddero per terra.


Anna era così spaventata che fece un balzo indietro e fece comparire un muro di fiamme verdi nel tentativo di bloccare questi sconosciuti.


Quando Ronald sollevò lo sguardo, vide che una delle donne era la tanto attesa Usignolo. Sembrava essere davvero esausta. Le guance erano incredibilmente rosse a causa del continuo correre nel freddo e  nel  vento, ma nonostante questo, la sua fronte era ricoperta di sudore.


Usignolo alzò la testa e pianse con grande angoscia. “Sua Altezza, per favore chiami Nana e la faccia venire qui! Abbiamo urgente bisogno di lei!


In quel momento Ronald notò che la legata era molto pallida e aveva gli occhi chiusi. Era coperta di vestiti che erano diventati rosso scuri dal sangue che fuoriusciva e aveva un braccio quasi amputato.


Ronald urlò immediatamente alla sua guardia: “Cardin, corri al centro medico e vai a prendere Nana!”


“Certo, sua Altezza!” rispose la guardia precipitandosi subito al centro medico.


Oltre a queste due, c’era anche una ragazzina tenuta sotto braccio da Usignolo. Sembrava non essere grave, si guardava intorno con occhi pieni di curiosità.


“Non sei ferita, vero?” Ronald si avvicinò per slegare dalla schiena di Usignolo la donna col braccio ferito.


“Sto bene, sua altezza… mi dispiace tanto, non sono riuscita a riportare le mie sorelle dell’Associazione delle Streghe Alleate.” Usignolo ansimava, la sua voce era molto debole. Aveva fatto un viaggio molto lungo e si era spinta davvero al suo limite fisico.


“Non dire altro, devi prima riposarti.” Ronald raccolse la donna ferita e priva di sensi e fece portare Usignolo ad Anna. Così tutti e cinque tornarono al castello. La stanza di Usignolo era a fianco a quella di Anna, quando giunsero al castello, ordinò alle domestiche di accendere il fuoco nella sua stanza e di portare una tinozza di acqua calda. Quando Nana arrivò, Ronald le spiegò cosa era successo prima che Nana cominciasse a pulire e trattare la ferita mentre lui usciva dalla stanza.


Fintanto che era viva, Nana sarebbe stata in grado di guarire qualsiasi ferita, come se non la fosse mai procurata, il problema non era quindi quello di non poterle salvare la vita. Nonostante Usignolo avesse stretto il braccio con attenzione, la circolazione sanguigna era bloccata per troppo tempo, quindi Ronald non sapeva se potesse essere salvata.  La successiva pulizia e trattamento richiedevano che la paziente si spogliasse, per cui Ronald da gentiluomo, decise di uscire dalla stanza.


Ma come era possibile che si fosse arrivati a questo punto? Si chiese Ronald. Forse l’accampamento delle Streghe era stato attaccato dalle bestie demoniache e non erano riuscite a salvare nessun altro? Se questo era vero, sarebbe stata una grande perdita.


Ronald gironzolava nervosamente fuori dalla porta. Dopo ci circa un’ora e mezza, la porta fu aperta e la prima persona ad uscire fu la ragazza sconosciuta che sembrava non essere ferita e che era venuta insieme a Usignolo.


Quando vide che Ronald stava aspettando davanti alla porta, annuì e disse “Sei proprio come Usignolo ti ha descritto.”


“…” Ronald non sapeva cosa pensare riguardo queste  parole, “Cosa ha detto di me?”


“Un principe che si prenderebbe cura di noi streghe.” Rispondendo alla domanda, la giovane chiuse dolcemente la porta. “Sfortunatamente la notizia è stata così incredibile che molte streghe non hanno creduto alle sue parole. In realtà neanche io le credevo, ma era proprio come mio padre aveva sempre detto, “il mondo è così grande, c’è ogni genere di persona. Il mio nome è Fulmine, sua Altezza, felice di conoscerla. “Quando finì di parlare, abbassò la testa e mise la mano destra sulla spalla sinistra – forse era il suo modo di rendere onore.


Tuttavia,  Ronald non si soffermò sul saluto, ma la parte “la maggior parte delle persone non le avevano creduto” era la parte che gli interessava. "L’Associazione delle Streghe Alleate non è


stata attaccata dalle bestie demoniache?”


“Un attacco? No, eh perché pensa questo?” Fece un cenno con la testa mentre pensava ma poi improvvisamente mise il suo dito indice sulla fronte mostrando un’espressione illuminata,


“Sì, capisco. La sorella più grande col braccio rotto è Wendy, è stata ferita dalla nostra rispettabile mentore Cara.” Poi, Fulmine cominciò a raccontare la vicenda.


Dopo aver sentito ciò che era successo, Ronald cadde in silenzio e pensò, quindi è davvero successo in questo modo. Ho davvero sottovaluto la crudele oppressione che le streghe sono costrette a subire. Adesso, dopo essersi accumulato per anni, l’odio tra le streghe e l’alta nobiltà della Chiesa aveva raggiunto l’apice. Questa Cara, è una delle estremiste. Allora, Ronald ebbe l’impressione che la prima cosa che la leader dell’Associazione delle Streghe Alleate avrebbe fatto non appena avesse avuto il potere, sarebbe stato eliminare le persone con il suo stesso atteggiamento.


Ma fortunatamente, Usignolo fu ancora in grado di tornare salva.


Non solo questo, fu anche in grado di portare con sé due nuove streghe a Città di Confine. Per quanto riguardava la casa delle streghe, l’avrebbe fatta costruire sempre a Karl. Anche se al momento non ne avevano bisogno, c’era ancora la possibilità che il numero delle streghe aumentasse.


“Così anche tu eri una sorella dell’Associazione delle Streghe Alleate?”


“Non più.” Fulmine sospirò e continuò, “Vale anche per Wendy e Usignolo. Visto che siamo andate via, ora è impossibile tornare indietro. Temo che Cara non sarà in grado di mettere da parte l’orgoglio.”


“Riuscirà a sopravvivere anche se Usignolo le ha perforato il corpo?” chiese Ronald dubbioso.


“Forse. Nell’accampamento abbiamo una strega chiamata Strega delle Erbe, che può aumentare notevolmente l’efficacia delle erbe,” spiegò Fulmine, “moltiplicando l’effetto di alcune erbe emostatiche e trasformandole in medicina di rifornimento di sangue, salvare la vita di Cara non dovrebbe essere un problema, ma in confronto al tuo potere di guarigione della tua strega, l’effetto è minore.”


Sentendo questo, Ronald pensò, questa sarà davvero una seccatura, sembra che non sia abbastanza preoccuparsi della Chiesa, ora devo anche fare attenzione alle streghe. Fortunatamente il loro obiettivo è quello di cercare la Montagna Sacra, quindi spero che la fatica di cercare Usignolo sia troppa per loro.


“Prima hai detto che non credevate a quello che Usignolo aveva detto, allora perché avete deciso di andare con e di lasciare l’Associazione delle Streghe Unite?”


“Visto che avete una macchina che sputa fumo nero e bianco e potete anche creare pietre da della polvere grigia e addirittura avere della polvere che distrugge le montagne con un colpo fragoroso.” Fulmine ripeté le stesse parole che aveva detto a Usignolo, “Forse non c’era un principe che fosse buono con le streghe, ma non mi avrebbe mentito, è impossibile inventare cose del genere – almeno questo è quello il mio intuito da esploratrice mi diceva, e solo vedendo la mostruosità  nel giardino che è in grado di espellere gas bianco capisco che avevo ragione. Questa mostruosità? Usignolo sembra chiamarla… motore a vapore, giusto?”


“Esploratrice?” Ronald ignorò automaticamente l’ultima domanda.


“Sì, esploratrice! Fulmine enfatizzò la parola, “Questo è il motivo per cui scelsi di seguire Usignolo. Tutti gli esploratori sono curiosi dell’ignoto.”


“..” Ronald sospirò in segreto. Cosa dovrei fare con questa strega? Le persone come lei in quest’epoca potrebbero sopravvivere solo se nate in una famiglia ricca. Bastava guardarla una volta per capire che era un maschiaccio, non solo per i suoi vestiti, ma anche per i suoi corti capelli dorati.


“Sei sicura di non chiamarti Izawa Riel?”


“E chi sarebbe? Il mio nome è Fulmine.” Spiegò con orgoglio.


A questo la porta si aprì ancora una volta e Anna e Nana uscirono.


“Come è andata?” chiese Ronald, “La cura ha funzionato?”


Vedendo Nana annuire, Ronald si sentì finalmente sollevato. Di solito, un arto doveva essere ricollegato entro le 6-8 ore. Se questo limite veniva superato, il tasso di successo calava fortemente. Poiché Fulmine disse che per viaggiare dall’accampamento a Città di Confine ci avevano messo più di un giorno, le probabilità di salvare l’arto erano già molto basse. Sarebbe stato quasi impossibile riconnettere i nervi con la chirurgia convenzionale. Questo mostrò ancora una volta quanto fosse incredibile l’abilità curativa di Nana.


Adesso la giovane strega era stanca; sembrava che il trattamento le costò davvero tanta fatica.


Quindi Ronald le disse incoraggiandole:  “Avete tutte lavorato duro oggi, quindi dopo cena, dovreste dormire entrambe qui con Anna.”


Naturalmente, pensò che ciò comportava il fatto che il Signor Pine dovesse dormire qui.




Dontcare


Nota dell’editor: Izawa Riel è il nome cinese di Ezreal di League of Legends
        
                        


                                



