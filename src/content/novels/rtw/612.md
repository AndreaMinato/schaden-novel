---
title: Capitolo 612- La fine della battaglia
pubDate: 2025-08-07T11:37:51.006Z
tags:
    - rtw
---










Roland uscì dal Consiglio proprio nel momento in cui il cannoniere diede il segnale di cessare il fuoco. Rimase affascinato da quel che vide.






Le rocce montuose a forma di arco, che si estendevano da entrambi i lati, avvolgevano l’intera città come se fossero state due enormi braccia. I raggi di sole si inclinavano lungo la fessura larga quanto un dito, formando così un muro di riflessi dorati.






Infinite viti, che sembravano dei capelli verdi, crescevano dal fondo delle rocce. Alcuni tralci più voluminosi arrivavano persino fino a terra, tentando così le persone a salirci.






Quando i raggi del sole filtrarono attraverso il fitto intrico di rami e ramoscelli per poi finire in mille bagliori nel ruscello sussurante, Roland sentì come se si fosse trovato in una foresta in cui l’uomo non vi avesse mai messo piede. Tuttavia l’area non era completamente incolta. Lungo il Fiume Silenzioso sorgevano diversi tipi di edifici costruiti dall’uomo. I cittadini andavano avanti e indietro tra i cespugli che arrivavano all’altezza della vita. Striature di fumo potevano essere scorte in lontananza. Tutto quel che si trovava in quest’area era in perfetta sintonia con la natura.






A causa della mancanza della luce del sole, la temperatura in questa città era leggermente più bassa che negli altri posti. I colori delle piante, ovviamente, avevano delle tonalità molto più scure. Non vi era da stupirsi che la città si chiamasse Città di Valleprofonda.






Roland e le streghe salirono sul molo coperto di muschio per incontrare le persone che li stavano aspettando da tanto tempo. I tre che si trovarono davanti erano ovviamente il Generale Comandante del Primo Esercito, Ascia d’Acciaio, il Duca della Regione Settentrionale, Calvin e sua figlia, Edith.






“Ci incontriamo di nuovo, Vostra Maestà.” Edith fece una riverenza. “Congratulazione per la vittoria della vostra prima battaglia.”






“Ho sentito le novità durante il tragitto per venire qui. Hai fatto un ottimo lavoro.” Roland fece un cenno di approvazione. “Ascia d’Acciaio mi ha riferito che non solo hai agevolato il trasporto di cibo e munizioni, ma hai anche attirato con successo i nemici.”






“Questi sono gli obblighi della Famiglia Kant.” Rispose Edith con un debole sorriso. “I commercianti nella Regione Settentrionale sono felici di essere al vostro servizio.”






<em>“Ma questa città apparteneva ancora a Timothy Wimbledon sei mesi fa,”</em> disse Roland a se stesso. I commercianti delle tre città probabilmente non avevano mai sentito parlare del nuovo Re. Il fatto che fossero disposti ad offrire i loro servizi e a realizzare il suo piano era solo e semplicemente grazie alla pubblicità di Edith e alla tremenda influenza che esercitava sulla Regione Settentrionale.






Dopo aver detto alcune parole di incoraggiamento, Roland si rivolse ad Ascia d’Acciaio e chiese: “Ci sono state delle perdite?”






“Si, Vostra Maestà.” Ascia d’Acciaio fece un saluto militare e continuò: “Il rapporto dettagliato sarà mandato nel vostro ufficio.”






“U-fficio?”






“Ho discusso di ciò con il Conte Haier. Abbiamo deciso che userete il suo Castello come vostro Palazzo durante la vostra permanenza alla Città Valleprofonda.” Spiegò ulteriormente Edith. “Inoltre, ho rinnovato lo studio facendolo sembrare come quello dell’Area di Confine. La Signorina Maggie mi ha riferito che vi piacciono le stanze luminose. Quindi ho buttato giù un muro esposto al sole e l’ho sostituito con una portafinestra”.






“Sul serio?” Chiese Roland con interesse. “Allora dove starà il Conte?”






“Per non disturbare il vostro lavoro, vivrà nella sua villa situa nel sobborgo.” La Perla della Regione Settentrionale si fermò per un momento e poi chiese: “Volete che lo convochi?”






“No, va bene così. Scommetto che non gli piace prendere parte alla vita politica.” Roland agitò la mano. “Andiamo prima al Castello.”






“Perfetto. Per favore, Seguitemi.”






<em>“È questo il meraviglioso significato del potere?”</em> Pensò Roland mentre schioccava le labbra.<em> “Non è così male averne un assaggio di tanto in tanto.”</em>






…






Facendo ingresso nello studio, Roland pensò di aver fatto ritorno nella Città di Neverwinter. La grande scrivania in mogano insieme al tavolino da caffè e alla poltrona reclinabile all’angolo erano esattamente gli stessi che aveva a Città di Confine. L’unica grande differenza era il paesaggio che si poteva osservare fuori dalla finestra dalla portafinestra. Qui poteva ammirare la vallata verde invece della cupa Catena Montuosa Invalicabile.






Si chiese cosa avrebbe pensato il suo precedente proprietario, il Conte Haier, del rinnovamento subito dall’ufficio dopo la sua partenza.






Roland si appoggiò alla scrivania e iniziò a leggere il report.






Sebbene fosse già venuto a conoscenza di come era avvenuta la battaglia, si sentì euforico nel vedere le perdite subite dalla Chiesa.






Questa era sicuramente una vittoria degna di essere ricordata.






La sua preoccupazione per l’Armata della Punizione Divina scomparve completamente nel vedere che vi erano stati centocinquantasei morti tra i Guerrieri della Punizione Divina. A quanto pareva questa potente ed intrepida macchina non era affatto invincibile. Dopotutto carne ed ossa non potevano competere contro i proiettili e il fuoco. Roland credeva che non fossero rimasti così tanti Guerrieri della Punizione Divina dal momento che ogni conversione richiedeva il sangue di una strega. Agatha aveva stimato che l’esercito doveva essere formato da non più di millecinquecento Guerrieri, a condizione che la Luna di Sangue non fosse arrivata.






Una percentuale di morti del 10% sarebbe già stata sufficiente per far sentire la sconfitta alla Chiesa.






Oltre ai Guerrieri della Punizione Divina, vi erano oltre trecento membri dell’Armata del Giudizio uccisi durante l’azione, più di venti di loro erano stati gravemente feriti e quattro Comandanti catturati. Questi numeri erano però irrilevanti: nonostante i Guerrieri del Giudizio fossero per la maggior parte dei combattenti dotati di una grande forza di volontà, Roland non li prendeva sul serio dal momento che, in sostanza, erano l’equivalente dei Cavalieri.






La cosa veramente positiva era che non avessero incontrato alcuna Strega Pura difficile da affrontare. Se ciò fosse sfortunatamente accaduto, probabilmente non avrebbero vinto così facilmente solo con il comando di Sylvie ed Iffy. Infatti Sylvie aveva incaricato la squadra delle mitragliatrici di affrontare in un certo modo le Streghe Pure che si presentavano.






“E le perdite del Primo Esercito?” Roland ripiegò il rapporto.






“Due morti e ventuno feriti gravemente.” Rispose Ascia d’Acciaio a bassa voce. “Ciò è stato il risultato di una sparatoria a distanza ravvicinata inflitta dall’Armata della Punizione Divina. I feriti sono stati ora curati e sono tornati in servizio.”






Dopo aver appreso che la Chiesa aveva lanciato l’attacco, Fulmine aveva portato Nana alla Città di Valleprofonda in pochissimo tempo. Nessuno avrebbe potuto fornire un trattamento migliore della Signorina Angelo.






Roland batté le nocche sulla scrivania e ordinò: “Organizza una barca per mandare i corpi dei soldati defunti alla Città di Neverwinter per procedere alla sepoltura.”






“Si, Vostra Maestà.” Dopo una breve pausa, Ascia d’Acciaio chiese: “Cosa farete con il Capo della Quarta Unità Premium di Tiro, Danny, Vostra Maestà?”






“Quel vecchio cacciatore che ha sparato a cinque membri dell’Armata della Punizione Divina?” Roland prese una tazza e sorseggio il tè il quale sapore era identico a quello del tè premium del Palazzo. “Tu cosa ne pensi?”






Durante il salvataggio, Brian aveva notato che le ferite di Danny e del suo protettore sembravano essere contraddittorie con le loro posizioni. La notizia aveva presto raggiunto Roland quella stessa notte attraverso il Sigillo dell’Ascolto. In quel momento, la guerra era appena finita. Dal momento che il Primo Esercito era ancora assorto nelle loro celebrazioni della vittoria e che il protettore era in condizioni critiche, Roland aveva semplicemente chiesto ad Ascia d’Acciaio di trattare per primo il ferito. Ora, dal momento che erano giunti alla Città di Valleprofonda, era arrivato il momento di sollevare la questione.






“Credo che nonostante Danny abbia ignorato le istruzioni e lasciato il suo posto senza permesso, ha comunque dato un grande contributo alla vittoria. Solo lui ha sparato a cinque Guerrieri della Punizione Divina. Una prestazione così straordinaria è più che sufficiente per renderlo una celebrità nell’Esercito. Perciò riconosco che i suoi meriti ricompensino i suoi demeriti.” Disse lentamente Ascia d’Acciaio, “Nella Città delle Sabbie Ferrose, un combattente come lui sarebbe stato ricompensato addirittura dal suo padrone, quindi…”






“Ma il Primo Esercito non è un esercito della vecchia scuola che premia i soldati in base al numero di persone che riescono ad uccidere.” Lo interruppe Roland. “Ricordi cosa ti ho insegnato nella prima sessione di allenamento?”






Ascia d’Acciaio deglutì a fatica. “Ci ha insegnato disciplina, Vostra Maestà.”






“Solo un esercito ben disciplinato può diventare invincibile.” Roland si alzò in piedi e camminò fino alla portafinestra. “Spero che tu lo tenga sempre a mente. Ora, dimmi, cosa faresti con lui?”










<em>Aki</em>




                                


                                



