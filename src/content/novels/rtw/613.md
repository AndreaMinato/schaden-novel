---
title: Capitolo 613- L’interrogatorio
pubDate: 2025-08-07T11:37:51.006Z
tags:
    - rtw
---














“Sospensione senza paga e detenzione per quindici giorni se non vengono causati altri danni; licenziamento e processo, se vi sono danni ulteriori, Vostra Maestà,” rispose immediatamente Ascia d’Acciaio.






“Corretto. Hai memorizzato bene. Fa’ ciò che hai appena detto.” Dal momento che in questo luogo non vi erano tribunali militari, Roland doveva provare a gestire da solo i casi di cattiva condotta che si presentavano all’interno dell’esercito. In questo caso il comportamento di Danny sarebbe potuto apparentemente sembrare un qualcosa di non troppo serio al punto da farlo processare. “In vista dell’imminente grande guerra, prima lo tratterremo per cinque giorni e poi sconterà i restanti nella Città di Neverwinter.”






“Si, Vostra Maestà.”






“Non c’è bisogno che ti preoccupi delle reazioni che avranno gli altri soldati. Questo servirà come esempio e dimostrerà loro che tutti dovranno scontare una punizione se infrangeranno le regole, indipendentemente da quanto sia stato grande il loro contributo per l’esercito.” Roland fece una pausa e poi continuò: “Certamente, non dimenticheremo cosa ha fatto. Se qualcuno lo chiedesse, dì semplicemente che hai mie disposizioni.”






In realtà Roland sapeva di essere in parte responsabile per un simile comportamento sbagliato. Sebbene avesse creato un’unità d’elitè di cinquanta persone, non aveva separato i più capaci, i cecchini esperti, dai soldati ordinari del battaglione dei fucili. Aveva semplicemente istruito tutti loro a fungere da supporto ai fianchi e a sparare con i fucili a tamburo da una distanza maggiore, con l’obiettivo di fermare i nemici che cercavano di entrare di soppiatto nel bunker delle mitragliatrici dai fianchi.






Danny tuttavia si era comportato più come un cecchino professionista. Aveva scelto la propria posizione ed aveva sparato secondo il suo unico e proprio giudizio per eliminare i nemici che rappresentavano le maggiori minacce. Roland aveva pensato di formare una squadra specifica di cecchini, però una squadra del genere doveva avere dei requisiti più alti sulla qualità dei fucili, delle munizioni e soprattutto dei membri della squadra. Allo stesso tempo inoltre avrebbe dovuti tenerli d’occhio per assicurarsi che tutti loro fossero attivi e produttivi.






Forse, dopo la fine di questa guerra, avrebbe apportato alcuni miglioramenti all’attuale unità di tiro premium.






“A proposito, Vostra Maestà, i comandanti della Chiesa catturati hanno rivelato alcune… informazioni particolari.” Ascia d’Acciaio scelse con attenzione le parole. “Sono riguardo l’Armata della Punizione Divina.”






“Che informazioni?”






“Hanno detto che i membri dell’Armata della Punizione Divina non possono combattere da soli. Possono portare a termine le missioni, anche quelle più basilari, solo dopo che un comandante ha ordinato loro di farlo.”






Roland si guardò intorno. “Davvero? Nient’altro?” Cenere glielo aveva già detto ed era stato questo il motivo per cui si era azzardato a portare i suoi eserciti al Nord e aveva provocato la Chiesa. Se i Guerrieri della Punizione Divina avessero potuto combattere autonomamente, solo pochi di loro sarebbero stati sufficienti per causare rivolte in tutto il Regno e metterlo nei guai.






“Il comandante può essere o una persona normale o una Strega Pura e non può essere cambiato una volta nominato.” Fece rapporto Ascia d’Acciaio. “Ogni nuovo membro dell’Armata della Punizione Divina partecipa ad una cerimonia per giurare la propria fedeltà. Un prigioniero ha ammesso di aver preso parte ad una cerimonia del genere una volta.”






Roland ordinò immediatamente: “Portami da loro. E fa venire anche Agatha.”






…






Roland incontrò i quattro prigionieri confinati separatamente nel sotterraneo.






La Città di Valleprofonda era nel complesso piacevolmente fresca e bella. Tuttavia nella zona dei suoi sotterranei si gelava e vi era molta umidità. Tutti e quattro i prigionieri erano bendati, fradici ed avevano le mani legate dietro la schiena. Sebbene non vi fossero ferite visibili, stavano tutti tremando. A quanto sembrava, Ascia d’Acciaio aveva usato delle tecniche speciali per interrogarli, tecniche alle quali, a giudicare dai fatti, in pochi riuscivano a resistere.






Tuttavia i credenti della Chiesa non fossero dei normali prigionieri: la loro forte devozione li rendeva estremamente forti.






“Solo i due sulla destra sono disposti a parlare.” Disse a bassa voce l’uomo della Nazione della Sabbia. “Uno di loro è il Giudice Capo della Chiesa, mentre l’altro è un prete della Città Santa. Gli altri due si rifiutano di dirci qualunque cosa. Ovviamente non sanno che i loro amici hanno già confessato.”






Non avendo molta familiarità con le istituzioni e la gerarchia della Chiesa, Roland chiese in modo diretto: “Chi ha partecipato alla cerimonia in cui i membri dell’Armata della Punizione Divina giurano fedeltà? Portatelo nella stanza degli interrogatori.”






Il carceriere subito trascinò il prete in una piccola stanza accanto. Ascia d’Acciaio gli versò dell’acqua fredda sulla testa per svegliarlo. “Farat, ho alcune domande da farti.”






Il prigioniero tremava violentemente ed iniziò a parlare debolmente, “Ti ho detto… tutto quello che so. Per favore, uccidimi ora.” La voce del prete era debole e indistinta come se fosse in grande agonia.






“Parlami della cerimonia alla quale partecipano i Guerrieri della Punizione Divina.”






Farat non rispose ma scosse semplicemente la testa.






“Ascolta. Queste sono le ultime domande.” Gli sussurrò all’orecchio Ascia d’Acciaio abbassandosi. “Ti lascerò andare una volta che avrai risposto a tutte.”






Ci volle un po’ prima che il prigioniero parlasse di nuovo. “La cerimonia… di solito si tiene nella Torre di Babele che è accessibile solo ai Guerrieri della Punizione Divina, al Papa e ai comandanti. Tutti… devono rimanere in completo silenzio durante il processo. Anche il più piccolo rumore rovinerebbe l’intera cerimonia.”






“Perché?” Chiese Roland.






“Perché i nuovi guerrieri riconoscono i loro comandanti con i suoni.”






“Qual è il primo suono che sentono?”






“Può essere più di uno.” Farat boccheggiò. “I comandanti scelti leggono gli inni insieme. I Guerrieri della Punizione Divina li riconosceranno tutti durante questo frattempo.”






“E tu? Anche tu sei un comandante?”






“Sono responsabile… di un gruppo, un gruppo di dieci Guerrieri della Punizione Divina.”






“Ma i dieci Guerrieri devono anche eseguire gli ordini emessi dal tuo superiore, giusto?”






Il prete annuì. “Tutte le Armate della Punizione Divina devono obbedire agli ordini del Supremo Pontefice.”






<em>“Ecco come funziona,”</em> pensò Roland. Aveva pensato che comandassero questo esercito inconscio telepaticamente o attraverso le onde cerebrali, ma in realtà avveniva tutto tramite dei suoni. A suo parere, era un sistema inutilmente complesso e poco efficiente. Non solo le onde sonore diminuivano facilmente, ma c’era anche la possibilità di emettere ordini contraddittori. Bastava che si presentasse uno dei due problemi e si sarebbe creata confusione nell’Armata della Punizione Divina.






“Hai detto che una volta che un comandante è stato nominato, non può essere cambiato. E cosa succede se i Guerrieri della Punizione Divina perdessero tutti i loro comandanti?” Azzardò Agatha all’improvviso.






Nel sentire la voce di una donna, Farat rimase sbalordito.






“Rispondi!” Ascia d’Acciaio gli versò addosso altra acqua.






“Io… non lo so.”






“Stai mentendo.” Roland ricevette immediatamente l’indizio di Usignolo. “Faresti meglio a non fare scherzi se non vuoi rimanere qui per un altro mezzo mese.”






Il prete strinse i denti e alla fine disse: “Andrebbero… andrebbero da soli nelle Terre Selvagge. Questo è tutto quel che so.”






“Terre Selvagge?” Riecheggiò Agatha sorpresa.






“È solo un sentito dire… Di solito, quando accade ciò, altri guerrieri li fermano. Ma…” Esitò per un momento. “Si dice che alcuni Guerrieri della Punizione Divina che non sono stati ben gestiti, siano fuggiti nelle Terre Selvagge molti anni fa e che da allora siano rimasti lì.”






"Sai come viene convertito l'Esercito della Punizione di Dio?"






“Bene…Solo il Sommo Pontefice può presiedere la cerimonia…”






“Quando il Papa si ritira, come assegna la sua autorità di controllo dell’Armata della Punizione Divina?”






“Io… io non lo so…” Gocce di sudore iniziarono ad apparire sulla sua fronte.






“Come è stata fondata la Chiesa quattrocento anni fa?”






“Hai mai sentito il nome di Alice? Che mi dici dell’Unione e di Taqila?”






Il prete non diede alcuna risposta a nessuna delle domande avanzate poi da Agatha.






“Non ne sa nulla veramente. Andiamo. Non c’è più bisogno di continuare con questo interrogatorio.” Disse Roland dopo aver ricevuto conferma da Usignolo.






Quando i tre stavano per lasciare la cella, Ascia d’Acciaio trotterellò verso di loro e chiese: “Vostra Maestà, cosa ne facciamo dei prigionieri…”






“Fa quello che hai promesso prima.”










<em>Aki</em>








                                


                                



