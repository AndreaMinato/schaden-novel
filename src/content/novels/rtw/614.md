---
title: Capitolo 614: Il Pronostico di Agatha
pubDate: 2025-08-07T11:30:06.792Z
tags:
    - rtw
---










Quando tornarono al Castello, Roland si voltò verso Agatha e le chiese: “Hai ricordato qualcosa?”


“Molto probabilmente, l’Armata della Punizione Divina è stata l’unica studiata con successo dopo la completa caduta di Taqila. Non lo capisco molto bene,” replicò lei, scuotendo il capo. “Ma… Sicuramente non è così semplice come quello che ha detto il sacerdote. Alla fine, quello non spiega come un Papa appena incoronato sia capace di sottrarre, da quello precedente, il controllo dell’Armata della Punizione Divina.”


“Poi, è molto strano che un’Armata della Punizione Divina in fuga possa aver avanzato concretamente verso la Terra Barbarica.” Agatha continuò dopo una breve pausa: “La Terra Barbarica di cui parlate voi dovrebbe essere la Fertile Pianura di 400 anni fa. Non c’è niente lì, a parte le rovine della Città Santa. Ed è troppo inverosimile dire che siano stati attirati dai demoni.”


“Chi lo sa.” Commentò casualmente Roland. “Hai detto anche che il loro sangue è blu. Non possono essere considerati parte della nostra stessa specie.” Non era particolarmente interessato a che cosa attraesse con esattezza l’Armata della Punizione Divina. Quello che voleva assolutamente sapere, attualmente, era il loro tallone d’Achille, e come difendersi efficacemente da un assalto alle sue linee. Come si è potuto constatare dall’ultima ondata di lanci di lance, la mancanza di fortificazioni ha reso l’Armata della Punizione Divina piuttosto minacciosa. Se sono veramente vulnerabili al rumore, forse l’abilità di Eco può…”


“Non approvo.” La strega anziana rifiutò la sua idea. “In questo modo ci sarebbero molti rischi.”


“In effetti, è piuttosto rischioso sgattaiolare vicino al loro comandante, ma possiamo…”


“No, non sto parlando di Eco.” Agatha interruppe le sue parole. “Sto parlando di Voi.”


“Di me?” Roland ne rimase sorpreso.


“Se fosse Eco ad avvicinarsi al comandante, avrebbe bisogno della Nebbia di Usignolo. Così, Voi verreste lasciato senza protezione. In questo modo, la Chiesa avrebbe bisogno solamente di mandare avanti una strega pura con speciali abilità per rivendicare facilmente la vostra vita,” rispose lei, risolutamente. “Anche se siete una persona normale, debole e senza poteri, al momento non possiamo fare a meno di Voi se vogliamo sconfiggere i demoni. Quindi, proteggervi è ancora la cosa più importante da fare. Non possiamo prenderci nessuno tipo di rischio.”


“Non posso davvero dire se mi stai elogiando o insultando.” Roland rise amaramente. “Quando quel momento arriverà, indosserò la Pietra Divina della Vendetta.”


“La Pietra Divina della Vendetta è solo uno strumento assicurativo. Non è una barriera completamente sicura.” Dichiarò Agatha senza mezzi termini. “Persino Usignolo non è completamente infallibile, ma non abbiamo una scelta migliore.”


“Fino a quando rimarrò viva, Sua Maestà non verrà ferito in nessun modo.” Usignolo non riuscì a trattenersi dal rivelare la sua figura. Era evidente che non avesse preso bene le parole di Agatha.


“Lo spero.” La strega anziana non contestò ulteriormente quel punto. Si voltò per lasciare lo studio, ma si fermò non appena raggiunse la porta.


“Che problema c’è?” Chiese Roland.


Agatha rimase in silenzio per un po’, prima di replicare: “No so se parlare o meno di queste cose…  A parte il suo immenso potere, il motivo per cui la Signora Alice è riuscita a diventare la Regina di Città della Stella Cadente e il Capo delle Tre Sedie, è che la sua intelligenza e i suoi metodi erano superiori alla maggior parte delle streghe. In diverse occasioni, le sue decisioni hanno salvato l’Unione dall’orlo del collasso. Senza di lei, Taqila non sarebbe sopravvissuta sino ad allora. Molte persone erano convinte che se fosse nata prima della prima Battaglia della Volontà Divina, avrebbe posto fine a questa guerra senza speranza fin dall’inizio.”


“Cosa stai cercando di dire?”


Volse lo sguardo indietro e assunse un’espressione leggermente corrucciata. “Voglio dire che, i potenti guerrieri in cui lei ha riposto le sue speranze per la salvezza delle streghe non avrebbero dovuto trasformarsi in quello che sono oggi.”


“Pensi che l’attuale Armata della Punizione Divina possa non essere uguale a quella di 400 anni fa?” Domandò Roland, sorpreso.


“L’Armata della Punizione Divina non ha paura del potere magico, non entra mai nel panico, ed è estremamente potente. Loro, in effetti, sembrano avere un gran vantaggio sui demoni. Ma… Non riusciranno a fare la differenza decisiva. Inoltre, hanno bisogno di un comandante ovunque vadano, e non sono in grado di effettuare attacchi a lunga distanza. Penso che la Signora Alice non avrebbe riposto le sue alte speranze in questo tipo di guerrieri.” Agatha sospirò. “Certamente, questi sono solamente delle mie predizioni. Solo la Chiesa sa esattamente cosa sia successo all’Unione dopo la caduta di Taqila.”


Molto tempo dopo che lei ebbe lasciato la stanza, Roland si trovava ancora chiuso nei suoi pensieri.


Le parole di Agatha erano ragionevoli, effettivamente. Possibile che il progetto sull’Armata della Punizione Divina, che aveva richiesto alla Regina di Città della Stella Cadente un prezzo molto alto per essere realizzato, fosse destinato alla produzione di una costosa e complessa macchina omicida?


Proprio mentre stava per uscire dal Castello per prendere un po’ d’aria fresca, il Sigillo dell’Ascolto che Usignolo stava indossando iniziò improvvisamente a suonare.


“Qui è Fulmine. Mi trovo a nord-ovest, nel cielo sopra al Crinale Ventofreddo! Ho appena visto che ora il nemico è in ritirata. Ripeto, il nemico è in ritirata!”


“Ritirata?”


“Stanno tutti correndo verso la Città Santa, gru!” Aggiunse Maggie.


“Capisco.” Roland convocò immediatamente una guardia dall’esterno. “Informa Ascia d’Acciaio, Edith, il Duca Calvin e tutti i membri del Dipartimento della Consulenza di venire qui per una riunione.”


<em>“Questa è indubbiamente una buona notizia,” </em>pensò Roland eccitato. Non credeva che l’esercito della Chiesa potesse abbandonare il Crinale Ventofreddo e ritirarsi direttamente verso l’altopiano di Hermes. In questo modo, lui avrebbe avuto una chance di evacuare tutti i cittadini, prima della riconquista del Crinale Ventofreddo da parte della Città Santa.


“Sono spaventati.” Rise Usignolo.


“Forse sì. Ma la loro ritirata mi suggerisce che la Chiesa sia incapace di inviare dei rinforzi in poco tempo.” Suppose Roland, mentre si accarezzava la guancia. “I nostri vecchi pronostici si sono rivelati sbagliati. Questo contingente di più di 1000 persone probabilmente era una forza avanzata che la Chiesa ha proposto all’ultimo minuto. Se non prendono l’iniziativa per attaccare le nostre linee, non so davvero che cosa fare con la Chiesa.”


Quando aveva deciso di usare quella tattica, in un certo senso aveva già deciso di abbandonare il Crinale Ventofreddo. Dopo tutto, era molto più vicino ad Hermes. Ora che aveva la possibilità di evitare ai cittadini di diventare vittime della Pillola della Follia, si sentiva considerevolmente sollevato.


I rispettivi membri si riunirono velocemente nella sala ricevimenti. Roland raccontò loro il rapporto di Fulmine e osservò tutti i presenti. “Ci sono delle domande?”


“Vostra Maestà, perché non sorvegliate direttamente il Crinale Ventofreddo?” Domandò il Duca Calvin, perplesso. “Si trova in posizione strategica, e c’è una sola via che conduce alla Città Santa. Non sarebbe più vantaggioso sorvegliare i piedi della montagna?”


“È solo un’illusione. In realtà, è circondato da montagne su tre fronti, e le miniere passano direttamente sopra la sua sommità. Il nemico ha bisogno solamente di una corda per infiltrarsi nella nostra linea di difesa.” Roland scrollò le spalle. “Ne abbiamo discusso nei dettagli a Città di Neverwinter. Potete chiedere ad Edith per ulteriori specifiche. Qualcun altro?”


Non ottenendo risposta, emise il suo ordine. “In tal caso, la campagna d’evacuazione verrà effettuata dal Primo Esercito. Le riserve di grano e ori reali possono essere accantonate. Il nostro interesse riguarda i residenti – che sia attraverso la coercizione o la forza, non voglio che una singola persona venga lasciata indietro nel Crinale Ventofreddo. In più, i nobili locali potrebbero avere un miglior effetto persuasivo. Mi sto riferendo in particolare alla famosa Perla della Regione Settentrionale.” A quel punto fece una pausa. “Ascia d’Acciaio e Edith, voi due vi occuperete di questa faccenda.”


“Sì!”


“Come desiderate, Vostra Maestà.”


“Quanto al Dipartimento della Consulenza.” Lanciò un’occhiata verso il Conte Eltek e gli altri. “Il vostro compito è assistere il Duca della Regione Settentrionale nel dare disposizioni per le persone evacuate. Questo includerà calcolare il numero delle suddette, registrare le loro identità, e trovare loro del cibo e degli alloggi. È tutto chiaro?”


“Sì, Vostra Maestà,” la folla rispose all’unisono.


“Eccellente, iniziamo immediatamente!” Esclamò Roland, battendo sul tavolo.


<em>Haru</em>
                                


                                



