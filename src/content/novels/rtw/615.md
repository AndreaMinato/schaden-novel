---
title: Capitolo 615: Fede Vacillante
pubDate: 2025-08-07T11:30:06.793Z
tags:
    - rtw
---






Torre di Babele della Cattedrale di Hermes.


I passi affrettati di una guardia rovinarono la pace e la quiete nella sala della fede. Piuttosto scontento di ciò, Tayfun mise giù la sua colazione e diede uno sguardo alla frenesia incombente. “C’è qualche problema?”


“Vostra Eminenza, sta succedendo qualcosa nel Crinale Ventofreddo.” La guardia si avvicinò e sussurrò all’orecchio di Tayfun. “Pare che il Signor Soli Daal sia stato gravemente ferito laggiù.” Continuò velocemente a spiegare tutto ciò che aveva sentito dire sull’incidente.


“Cosa!” Tayfun non poteva credere alle sue stesse orecchie. “La nostra forza avanzata ha perso più della metà dei suoi uomini, mentre Soli è stato gravemente dissanguato?” Il vecchio vescovo afferrò la guardia per il collo e chiese: “Dove si trova adesso?”


“Ricoverato in ospedale.”


“Che mi dici dell’Armata della Punizione Divina?”


“Le è stato ordinato di tenere la sua posizione e di aspettare ulteriori istruzioni. Proprio adesso, sono riuniti nella Cattedrale.”


“Informa immediatamente Sua Santità e la Signora El di questa faccenda. Poi, raduna e occupati di quelli che hanno preso parte a quella spedizione. Chiudi le porte della Cattedrale e non lasciare che altri credenti entrino o escano per adesso!” Tayfun sembrò essersi dimenticato della sua colazione. “Mi recherò subito all’ospedale.”


“Sì, Sua Eccellenza!”


<em>“Come è potuto succedere?” </em>


Poteva sentire il suo cuore palpitare all’impazzata. In principio, un forte plotone di 1300 soldati, di cui 300 erano Guerrieri della Punizione Divina, non avrebbero dovuto avere problemi nel gestire il Crinale Ventofreddo. Prima che Soli venisse promosso a Vescovo, era un Giudice Capo veterano, e uno dei più abili subordinati di Sua Santità Mayne. Anche se avessero incontrato demoni o bestie, non avrebbero dovuto esserci così tante vittime!


Sebbene la paura offuscasse il cuore, il vecchio vescovo sapeva molto bene che la cosa più importante da fare, al momento, fosse bloccare la fuoriuscita di notizie, in modo tale da evitare che la fede dei credenti venisse scossa. La seconda cosa più importante da fare era capire cosa fosse successo esattamente a Soli Daal nel Crinale Ventofreddo.


Quando raggiunse l’ospedale, El si trovava già lì – era evidente che possedeva una fonte alternativa di notizie. I due si scambiarono degli sguardi e camminarono solennemente insieme nella sala medica di Soli.


Una strega pura stava curando le ferite dell’Arcivescovo. A Soli mancava un braccio, e la ferita intorno alla carne rimasta era stata saldamente medicata col cotone. Quando vide gli altri due Arcivescovi, il suo sguardo confuso sembrò nuovamente mettere a fuoco. Lottò per mettesi a sedere.


“Puoi andar via prima.” Tayfun esortò la strega pura ad andarsene e ad aiutare Soli a sedersi. “Come sta la tua ferita?”


“Voglio vedere Sua Santità!” Brontolò Soli. “Portatemi subito all’Area Segreta Centrale!”


“Prima dicci che cosa è successo.” El replicò con freddezza. “Solo allora considereremo se portarti a vedere il Papa o se gettarti in prigione in attesa di processo.”


“Canaglia, adesso non è il momento di discutere.” Soli digrignò i denti. “Il Crinale Ventofreddo era una trappola. Le armi da fuoco di Roland Wimbledon sono molto più spaventose di quelle di Timothy. Devo lasciare che Sua Santità sappia…”


“Non voglio essere tenuta allo scuro mentre ti paro il sedere, Signor Soli Daal!” El sollevò di parecchi toni la sua voce. “Sai quanto è imbarazzante il tuo ritorno? Passando attraverso il cancello della città, chiunque ha potuto vedere quanto fosse incompleta e sconfitta la nostra avanguardia. Il popolo della Città Santa ha già iniziato a fare domande. Se non darò al tribunale qualche impiccione da arrestare, domani l’intera città starà parlando di questi pettegolezzi!” Lei lo afferrò per il colletto. “Dovresti sapere quanto questo sarà grave!”


Tayfun sapeva che El aveva perfettamente ragione. La perdita degli ultimi 100 Guerrieri della Punizione Divina equivaleva alla perdita degli ultimi due anni. E il nemico, questa volta, era solo una piccola cittadina di montagna. E’ stata un’assoluta disgrazia per la Chiesa.


La cosa più critica era che se la notizia si fosse diffusa, la fede dei credenti sarebbe stata immensamente danneggiata.


Da quando l’Armata della Punizione Divina aveva iniziato ad essere inviata a combattere le bestie demoniache, c’era stata la diceria secondo il quale fosse capitalista ed invincibile. O almeno appariva così. Se anche le enormi e feroci bestie demoniache non erano un granché per l’Armata della Punizione Divina, che tipo di nemico poteva sconfiggerla?


Mentre Tayfun stava per dare qualche consiglio, la porta della stanza venne improvvisamente aperta con una spinta.


“Spero di non essere in ritardo.” La strega dai capelli bianchi, Zero, entrò nella stanza. “Il Papa vuole vederti, e ti chiede di non divulgare le circostanze specifiche della battaglia. Sei in grado di camminare da solo?”


“Signorina Zero, non possiamo…” Protestò El.


Zero la zittì velocemente. “Non preoccuparti. Il Papa è solo preoccupato che il segreto dell’Armata della Punizione Divina possa trapelare. Dopo che avrà finito la sua inchiesta sulla vicenda, vi dirò tutto.”


“Quale segreto?”


“Perdonatemi, ma non posso dirlo.” Zero rise. “Perché nemmeno io lo so.”


“Io… posso camminare.” Soli lottò per uscire dal letto e fece qualche passo prima di cadere a terra.


“Non c’è bisogno di fare il tosto.” La strega pura fece schioccare le sue dita, ed istantaneamente, due guardie dell’Area Trappola, con indosso dei mantelli blu, entrarono e sollevarono l’Arcivescovo. “Una volta arrivati nell’Area Segreta Centrale, avrai una sedia a rotelle con cui circolare liberamente.”


“Maledetta P*****a.” Dopo che Soli se ne fu andato con Zero, El sputò a terra con rabbia e uscì dalla sala medica.


Tayfun guardò torvo la figura della strega pura che svaniva lentamente in lontananza, e non disse una parola per un lungo periodo.


...


Quando Soli scese li scalini di pietra verso il profondo abisso sotto la Cattedrale, sul suo viso apparve un’espressione d’eccitazione. Questa era la prima volta che entrava nel nucleo principale della Chiesa. Anche il suo respiro diventò più corto e affrettato.


“Come intendi spiegare le pesanti perdite dell’Armata della Punizione Divina al Papa Mayne?” Dopo essersi seduto su una sedia a rotelle, fu Zero in persona a spingerlo verso l’Area Trappola.


“In effetti, stavolta la sconfitta è stata causata dalla mia negligenza. Sono disposto ad accettare qualsiasi punizione.” L’arcivescovo esitò per un momento. “E… Desidero domandare a Sua Santità di poter diventare io stesso un Guerriero della Punizione Divina.”


“Sei sicuro? Vuoi rinunciare alla tua carica di Arcivescovo per diventare un servo?”


“Loro non sono servi!” Soli non poté far a meno di litigare. “Ogni Guerriero della Punizione Divina è un soldato coraggioso e deciso. Per questo sono disposti a sacrificare le loro vite e a combattere per la gloria della Chiesa! Li ho delusi e causato un’immensurabile perdita alla Chiesa. Il miglior modo per me di compensare e rimediare ai miei errori è gettarmi nella mischia!”


“È così?” Zero scrollò le spalle. “Credo che il Papa non sarà d’accordo.”


“Farò del mio meglio per persuaderlo. Credo che il Papa Mayne sarà sicuramente…”


“Non è questo il motivo.” Fece cenno di no con la testa. “Convertirti in un Guerriero della Punizione Divina richiede il sangue di strega, ed ogni strega è difficile da reperire. Ora che hai perso un braccio, la tua abilità in combattimento è molto più debole di prima anche con una conversione di successo. Pensi che il Papa sprecherà del sangue di strega per un handicappato?”


“Che stai dicendo? Aspetta… Ferma!”


Dopo aver spinto la sedia a rotelle lungo il lungo corridoio, Zero si fermò alla fine dell’Area Trappola.


“Qualcosa non va?”


“La cerimonia dell’incarnazione dell’Armata della Punizione Divina è un segreto che solo il Supremo Pontefice conosce. Come fai a sapere che cosa richiede la cerimonia?” Soli spalancò gli occhi. “È impossibile che il Papa Mayne te lo abbia detto!”


“Non ti sbagli, lui non me l’avrebbe affatto detto.” Aspettò che le guardie aprissero la gabbia e con calma ci mise dentro l’Arcivescovo. “Non ho bisogno che lui me lo dica, perché… Io sono il Papa.”


“Questa è… Blasfemia!” Soli si voltò, incredulo, solo per vedere un fascio di luce dirigersi nella sua direzione.


<em>Haru</em>
                                


                                



