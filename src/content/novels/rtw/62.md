---
title: Capitolo 62- Giuramento
pubDate: 2025-08-07T11:37:50.880Z
tags:
    - rtw
---


Quel giorno era stato un giorno con così tanti fatti sorprendenti che Ronald non voleva continuare il noioso lavoro con la macchina a vapore. Fece invece preparare al suo chef una cena incredibile con bistecca al pepe nero e uova fritte senza nessun limite sulla quantità che ognuno potesse mangiare.
Dopo aver mangiato, Fulmine e Anna dovettero darsi delle pacche sulla pancia, mentre Nana masticando l’ultimo pezzo di carne, era ancora piena di vitalità. Oltre alla cena, aveva chiesto alla domestica di preparare e servire a Usignolo uno stufato di carne tenera e di porridge su un piatto in ceramica per trattenerne il calore. Una volta sveglie Usignolo e Wendy avrebbero potuto mangiare cibo caldo.


Dopo la cena, bisognava preparare le stanze per tutti. Fortunatamente i signori di Città di Confine amavano lo sfarzo e la ricchezza. Anche se questa piccola città era stata costruita solo per l’estrazione mineraria, come punto di sicurezza, questo castello era stato costruito seguendo gli standard di una città media.
Grazie a questo, Ronald aveva a disposizione 900 metro quadri di spazio abitabile distribuiti su tre piani, insieme a torri di controllo e di guardia a forma di pagoda nei quattro angoli del castello. Possedeva anche un atrio personale e un giardino posteriore.


Ronald preparò per Fulmine la stanza opposta a quella di Anna mentre la stanza a fianco andò a Wendy dopo la riabilitazione. Quando Ronald vide Nana entrare nella stanza di Anna con un bastoncino di zucchero, non poté fare a meno di sorridere divertito.


Tornato nel suo ufficio, Ronald si versò un boccale di birra. Un piano era ben riuscito sino alla prima deviazione. Aveva pensato che con l’aiuto di Usignolo, avrebbe avuto un gruppo di nuove streghe, ottenendo una spinta notevole in ambito scientifico e tecnologico, un miglioramento in agricoltura etc., ma non si sarebbe mai aspettato che il capo dell’Associazione delle Streghe Alleate avrebbe avuto una tale ostilità nei confronti delle non streghe.
Le streghe come Usignolo sembravano essere una minoranza. Wendy… dopo il dialogo con Fulmine scoprì che Wendy in realtà non voleva lasciare l’Associazione delle Streghe Alleate. Voleva solo salvare Usignolo, ma dopo il suo intervento era stata trattata come traditrice da Cara e le altre streghe.


Dopo la prima bevuta, Ronald continuò con la seconda. Anche se la birra non era la migliore, era sicuramente meglio di nulla.


Durante il pasto, Ronald chiese a Fulmine delle sue e delle abilità di Wendy. Fulmine disse di saper volare  liberamente come un uccello e Wendy invece era capace di controllare il vento. Sentendo ciò, Ronald non riuscì a pensare a un buon uso per un avanzamento tecnologico, ma per l’incombente guerra avevano di sicuro un ottimo potenziale.


Le chiese anche delle abilità delle altre streghe dell’accampamento e scoprì che le loro abilità variavano tantissimo e sembravano non seguire nessuna regola. Alcuni effetti erano difficilmente descrivibili con la scienza mentre altri erano assolutamente bizzarri.


Per esempio, Cara la Strega dei Serpenti, la fondatrice dell’Associazione delle Streghe Alleate. Riusciva a concentrare la sua magia in dei serpenti – questi serpenti non erano illusioni, potevano essere toccati e potevano anche attaccare il nemico. I vari colori dei serpenti rappresentavano diversi veleni. La stessa Fulmine aveva visto solo due tipi di serpenti, paralisi e tossico.


Ronald scoprì che non solo Anna, ma anche Cara e altre streghe potevano usare il loro potere solo dentro un piccolo raggio d’azione. Per esempio, quando il Fuoco Verde di Anna superava uno spazio di cinque metri, spariva improvvisamente. Anche i serpenti di Cara non potevano allontanarsi troppo. Per Usignolo la distanza era ancora più breve. Quando voleva manipolare un oggetto estraneo, era costretta alasciare la sua nebbia e diventare visibile.


Per questa ragione, erano sempre armate di balestre nel caso in cui dovessero combattere contro la Chiesa o qualsiasi altro esercito che possedesse la Pietra Divina della Penitenza. Altrimenti, sarebbero potute scappare da ogni parte.


Ronald lavorò sino a mezzanotte, il fuoco nel camino si era già affievolito. Quando cominciò a starnutire pensò fosse ora di andare a dormire.


Quando aprì la porta della sua camera da letto, pensò di essere entrato nella stanza sbagliata – era ancora la scena familiare in cui una donna era già nella sua stanza, seduta sul suo letto.  La sua figura era coperta per metà dal buio, la sua ombra riflessa dal fuoco sul muro sembrava un mosaico. Tuttavia, c’era una grande differenza rispetto alle volte precedenti, ossia che la donna non indossava più una vestaglia che le copriva tutto il corpo. Invece, li aveva sostituiti con normali vestiti civili. Il suo aspetto non era più nascosto al mondo esterno, e ora tutti potevano vederlo direttamente.


"Usignolo."


Ronald divenne un po’ nervoso, questo tipo di battaglia, sarebbe… stata una fortunata?


Quando Usignolo notò che il principe era entrato, si alzò e si avvicinò lentamente. Anche solo dopo mezza giornata di riposo, il suo viso appariva meglio di quanto quello della maggior parte delle persone avrebbe mai fatto. Le sue pallide guance erano ora rosate e i suoi cappelli non le davano un aspetto spento. Pensò, devo dire che la resilienza delle streghe è davvero fantastica.


“Hai lavorato duro gli scorsi giorni.” Ronald tossì, ruppe il silenzio e continuò, “Perché non riposi ancora? Fulmine mi ha già detto tutto.”


Sentendo ciò, Usignolo scosse la testa, dando un’impressione solenne. Questo diede a Ronald la sensazione che qualcosa non andava, nei suoi occhi poté vedere una dedizione incredibile. Ronald capì che lei aveva fatto la sua scelta e stava indirizzando le sue emozioni verso di lui. Questo tipo di determinazione era difficile da scorgere in altre persone, quindi Ronald aspettò sin quando l’altra trovasse le giuste parole.


Tuttavia, Usignolo non cominciò a parlare subito. Invece, fece un respiro profondo, si mise su un ginocchio tenendo un pugnale in mano, e piegò leggermente la testa – questo era il protocollo per la cerimonia standard da cavaliere, quando qualcuno facente parte dell’aristocrazia giurava fedeltà a un superiore, spesso lo faceva in questo modo.


“Sua Altezza Ronald Wimbledon, Io, Veronica, conosciuta anche come Usignolo, giuro,” disse in tono formale, “Fintanto che sarà gentile con le streghe, sarò al suo servizio, in qualità di potente scudo contro le bestie demoniache, come la sua spada personale nella notte, senza nessuna paura di pentimento, sino all’ultimo istante della mia vita.”


Ronald pensò, quindi questa è la sua decisione dopo che l’Associazione delle Streghe Alleate fu per lei una grande delusione e aveva distrutto la sua speranza di guidare le streghe verso un futuro migliore. Se fosse andata come voleva lui, avrebbe rifiutato la sua offerta, perché era più abituato ad assumere o a lavorare insieme. Se ci fossero state ulteriori ambizioni e un accordo comune, sarebbero potuti diventare compagni.


Tuttavia, sapeva che spesso era inutile enfatizzare eguaglianza e libertà. Senza il terreno adatto anche i semi migliori perirebbero. Come principe, non sarebbe stato in grado di lasciare il suo ruolo di principe, sin quando non avesse unito il regno.


Dopo un attimo di silenzio, Ronald agì secondo il protocollo di corte secondo i ricordi del principe precente. Prese il suo pugnale e toccò tre volte le sue spalle con la sua spada, “Accetto la tua fedeltà”.


Le spalle di Usignolo tremarono leggermente. Sembrava si potesse finalmente rilassare.


Poi Ronald aprì la sua mano destra, tenendola davanti a lei.


Usignolo prese le sue dita e baciò delicatamente il dorso della sua mano. Con questo il rituale era concluso.


Nonostante la cerimonia di fedeltà eseguita dalle streghe fosse un po’ imprecisa, eseguire l’intera serie di gesti non poteva essere fatto con un normale background... e inoltre si era anche chiamata Veronica… “Veronica è il tuo  vero nome? Non hai un cognome?” chiese Ronald aiutandola ad alzarsi.


“Sì, sua Altezza. Non voglio nasconderle nulla. Cinque anni fa, lasciai la casata di Gilen. Ora la casata e io non abbiamo niente a che fare.” Usignolo gli disse tutto, e buttò giù anche l’ultimo muro del suo cuore raccontandogli del suo passato.


Era nata a Città d’Argento, la città il cui nome proveniva naturalmente dalle loro preziose miniere d’argento. Suo padre era un visconte ma sua madre nacque come cittadina comune. Matrimoni del genere non erano usuali, ma i due andavano molto d’accordo. Inoltre Usignolo aveva un fratello di nome Hyde. Aveva trascorso tutta la sua infanzia a Città d’Argento e quello era stato il periodo più felice della sua vita.




Dontcare                                                

