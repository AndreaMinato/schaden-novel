---
title: Capitolo 620- Una serie di eventi inarrestabile (Parte II)
pubDate: 2025-08-07T11:37:51.007Z
tags:
    - rtw
---






<strong> </strong>


"Dì a Roland Wimbledon il nostro obiettivo, la verità sulle battaglie della Volontà Divina di 400 anni fa e il segreto della Chiesa ... No, intendo il segreto dell’Unione" disse senza mezzi termini Isabella.


Da quando Zero era diventata il papa, a tutte le streghe pure che appartenevano al Tempio Centrale Segreto era stato permesso andare in quella biblioteca e conoscere la verità delle Battaglie della Volontà Divina.


"E se lui non ci credesse?"


"Lo farà! Portalo nella Sala delle Illusioni nella Chiesa della Riflessione, crederà a tutto ciò che diciamo!"


"O penserà che è un trucco delle streghe. Sei sicura che si dedicherà a tempo pieno alla lotta contro i demoni, una volta che avrà conosciuto la verità sull'Unione?" chiese Zero lentamente.


Isabella rimase di sasso. Aprì la bocca ma non riuscì a dire nulla.


"Entrambe conosciamo molto bene questi nobili, sono più interessati ad ampliare i loro domini, aumentare la loro ricchezza e godersi la vita, forse condurranno i loro popoli a combattere contro i demoni quando arriverà la Luna di Sangue, ma come puoi essere sicura che il Principe dandy combatterà fino alla morte di fronte a una sorte avversa?"


Zero prese la mano di Isabella e camminando con lei verso la tavola rotonda e continuò: "Isabella, è solo un fragile, debole mortale. La sua vita è breve e la sua forza di volontà svanirà col passare del tempo. Una semplice piaga del freddo può facilmente porre fine alla sua vita. Anche se ci crederà e sceglierà di combattere contro la morte e i demoni con l'Unione, nessuno può promettere che il suo popolo e i suoi successori faranno la stessa cosa, sono disposti a rinunciare a tutti i loro agi e condividere tutte le risorse del Regno per combattere una guerra così infinita e brutale? Solo la Chiesa può farlo, poiché i nostri credenti hanno una forte fede nelle divinità e in noi ".


"Almeno ... dovremmo prima mandare un messaggero per parlargli".


Zero scosse la testa disse: "I negoziati non possono risolvere problemi come questo. È vero che divorare Roland causerà pesanti perdite a Hermes, ma cedere a un Signore secolare farà crollare la fede della gente nella Chiesa e distruggerà la Città Santa. Roland non risparmierebbe noi o la nostra Armata della Punizione Divina se servisse a placare la sua organizzazione di streghe. Queste due scelte non sono molto diverse in termini di risultato. Tutto considerato, perché affidarsi a un uomo mortale?"


Isabella esitò.


Capiva il punto di vista di Zero sull'argomento. Combattere contro il Principe avrebbe probabilmente portato alla sconfitta di ogni parte, ma arrendersi a lui non poteva impedire a Roland di cercare vendetta per le sue streghe. Se lo avesse fatto, la Chiesa avrebbe pagato un prezzo pesante e non avrebbe risolto il problema.


Zero continuò: "La conoscenza delle armi non è solo per i mortali, tuttavia un mortale non può mai avere un corpo come quello di una strega. Vincendo ogni Battaglia delle Anime, otterrò le conoscenze e la vita dei miei avversari. Resterò energica e determinata per tutta la vita e sarò in grado di impedire che i nostri sforzi vengano rovinati dalle generazioni successive, non importa per quanto tempo durerà la Battaglia della Volontà Divina. Negli ultimi 200 anni, ho visto troppe persone di talento consumate dal tempo, non importa quanto fossero coraggiose e brillanti in gioventù, alla fine diventeranno polvere, questo fatto da solo suggerisce che sono molto meglio di lui".


"Ma..."


"E, cosa più importante, sono la prescelta delle divinità, Isabella. Non importa chi sia il mio avversario, non ho mai perso una battaglia. Migliaia di anime assorbite da me possono testimoniare!" sottolineò Zero, così da non lasciare spazio al dubbio.


Isabella emise un lungo sospiro.


L’aveva convinta.


"Bene, qual è il tuo piano? Se non possiamo avvicinarci abbastanza a lui, non posso eliminare l'effetto della Pietra della Vendetta Divina".


"Non dimenticarti dei Sigilli di alto livello lasciati dall'Unione" rispose Zero ridacchiando.


"Nessuno può usare Volontà Divina ... e Infinito, possono essere usati solo una volta. Sei sicura di volerlo usare per questo?" domandò Isabella accigliata.


"Ribalterà le carte in tavola con Roland, non è uno spreco usarlo sulle persone comuni o sui demoni, purché possa garantire la nostra vittoria" disse Zero con aria solenne.


"Esaurirò tutto il mio potere magico, non è affatto una bella sensazione" si lamentò Isabella con una smorfia.






Zero annuì e aggiunse: "E sverrai, ma non causerà alcun danno al tuo corpo: una volta arrivata a Roland Wimbledon, la guerra finirà presto".


"Se perdi, abbiamo perso".


Zero non approvò l'ipotesi di Isabella, dicendo: "Non perdo mai. Quando ti sveglierai, sarai distesa nella camera da letto della Cattedrale".


Con quelle parole, Zero versò una tazza di tè rosso per Isabella e la confortò. "So che hai ancora dei dubbi, ma non dimenticarti che ti ho cresciuta io, ho scelto te come strega pura di Sua Santità O'Brien dopo il tuo risveglio e ti ho insegnato le conoscenze e abilità di combattimento. Conosci la mia forza e la mia determinazione di sconfiggere i demoni meglio di chiunque altro. In generale, sono la migliore per guidare gli esseri umani nella prossima Battaglia della Volontà Divina".


"Beh ... lo spero" Isabella bevve un sorso di tè e continuò: "Ma secondo i libri, "Infinito" non è davvero illimitato, e il potere magico può rimanere efficace solo per un breve periodo quando si è in forma spirituale. Se non riesci a prenderlo, non avrai un'altra possibilità".


"Quindi la prima cosa da fare è trovarlo" disse Zero sorridendo.


*******************


"Caricamento finito!"


"Angolo 22, passo 13, fuoco!"


Subito dopo l'ordine, il Cannone Stronghold da 152 mm sulle retrovie del campo di battaglia emanò fiamme arancioni luminose e un forte flusso d'aria sollevò in aria la polvere e la sporcizia della parte anteriore. Roland sentiva ancora il profondo ruggito del cannone con le orecchie tappate.


I soldati erano in punta di piedi e allungarono il collo per guardare le montagne lontane, ma questa volta non riuscivano ancora a vedere il punto di atterraggio.


"Qui è Fulmine che parla, il proiettile è atterrato a ... quasi la parte centrale del pendio" Il rapporto della ragazzina gli arrivò attraverso il Sigillo dell’Ascolto.


"Bene, annotalo" rispose Roland.


Era impegnato a dirigere la calibrazione di tiro a lungo raggio di due nuove armi mortali, aveva iniziato quando tutti gli abitanti di Crinale Ventofreddo se ne erano andati. Dato che costava molto costruire quei cannoni a lunghissima portata, non avrebbe permesso ai suoi artiglieri di spararci appena avvistato il nemico per evitare di iniziare lo scontro più lontano del raggio visivo di quest’era.


Roland era stato chiaro che non poteva fare affidamento sui soldati per calibrare l'angolo di tiro del cannone in base alla posizione del bersaglio, quindi aveva usato il metodo base di calibrazione del tiro. Aveva registrato il punto di caduta e le angolazioni del cannone per ogni sparo dopo che il proiettile era atterrato sul pendio. Con quei dati, Fulmine avrebbe riportato il numero agli artiglieri una volta che il nemico entrava nel raggio di tiro del cannone in una battaglia, e quindi gli artiglieri avrebbero aggiustato il cannone di conseguenza e sparato direttamente.


Quei due cannoni Stronghold erano sufficienti a dare un colpo schiacciante al nemico mentre si muoveva ancora lungo la montagna.


<em> </em>


<em>Thea</em>
                                


                                



