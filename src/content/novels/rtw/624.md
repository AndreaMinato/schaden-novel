---
title: Capitolo 624: Devastazione
pubDate: 2025-08-07T11:30:06.795Z
tags:
    - rtw
---










<strong> </strong>


<em>È un vero e proprio massacro.</em>






Pensò Nail seduto in cima alla torre con le mani sull’impugnatura della mitragliatrice.






Bastava premere il grilletto e quest’arma d’acciaio sputava lingue di fuoco senza sosta, sparando i proiettili uno dopo l’altro verso i nemici. La posizione a cui puntava la canna veniva subito ricoperta dal velo della morte, sotto cui ogni creatura vivente si frammentava come un piatto di porcellana che cade dal tavolo.






La sensazione di dominare il campo di battaglia dall’altro gli faceva ribollire il sangue.






Lo stesso valeva per i suoi compagni di squadra.






“Il sessantaseiesimo! Guarda, quel povero insetto è stato disintegrato.”






“Ma come conti? Quello è chiaramente il sessantottesimo!”






“Guardate laggiù, ce n’è uno che sta rotolando sul terreno, facciamolo fuori.”






“Gli sta pure uscendo l’intestino, non sprecare le munizioni, lasciamolo soffrire lentamente!”






Con il suono di un click, il nastro di tessuto scivolò via. Un’altra scatola di proiettili era stata esaurita.






“Coprite la terza trincea, devo ricaricare!” gridò Nail verso un’altra squadra di mitragliatrici nella torre.






“Non preoccuparti, lascia fare a noi.”






I suoi compagni portarono rapidamente una scatola piena di proiettili nuovi. Nail non si rilassò neanche nel processo di sostituzione della cintura di munizioni. Si mise uno spesso guanto singolo e con una speciale pinza, afferrò la canna fumante. Tenne la canna con una mano, la rimosse con facilità e la appoggiò delicatamente in uno spiazzo accanto.






Come richiesto durante l’allenamento, i soldati potevano sparare con continuità soltanto in condizioni eccezionali. Altrimenti la canna doveva essere sostituita dopo l’utilizzo di una scatola di proiettili per evitarne la deformazione dovuta al surriscaldamento. Si diceva che questo tipo di tubo d’acciaio nero che entrava perfettamente nella canna del fucile, fosse stato fatto dalla strega Anna in persona. Ogni canna costava sui cinquanta ori reali, per questo i componenti della squadra trattavano le mitragliatrici come se fossero i propri figli.






Dopo che installò la canna raffreddate, dall’interno della torre risuonò nuovamente il suono stridente.






“Guardate, ad est della prima trincea, c’è una strega!”






Qualcuno urlò vicino a lui.






“Quella non è una strega, idiota! Loro sono Streghe Pure, nemiche della Signorina Nana!”






Anche Nail vide l’obiettivo che i suoi compagni stavano indicando.






Probabilmente, la donna dalla lunga veste rossa era stata colpita su una gamba da un proiettile volante. Stava strisciando in avanti lentamente, lasciandosi dietro, da un angolo della veste, una leggera traccia di sangue.






Mirò la pistola verso la Strega Pura, ma venne travolto da una sensazione di dispiacere. Non premette il grilletto.






Dalla sua sagoma, sembrava che non fosse nemmeno adulta.






“Spara, cosa stai aspettando?”






“Io...”






Nel momento in cui era esitante, una striscia di sabbia passò sul suo corpo.






Smise di dimenarsi e il sangue schizzò dal suo ventre, come un piccolo fiore rosso.






“Diamine, ci hanno di nuovo fregato la preda!”






“Basta” interruppe un altro mentre dava una pacca sulla spalla di Neil. “Se ti senti stanco, lascia pure fare a me.”






Fece un profondo respiro e disse: “No, sto bene.”






Nail si calmò.






Questa era una guerra contro la Chiesa. Non importava l’età, un nemico era un nemico e lui non era stato abbastanza forte. Digrignò i denti di nascosto e si lasciò la compassione alle spalle.






“Aspettate, cosa succede al centro della terza trincea?” esclamò all’improvviso un osservatore di un’altra squadra. “Il terreno è crollato?”






“Oh cielo, cos’è quello?”






“Dannazione... sono le Streghe Pure! E non è una sola, uccidiamole subito!”






Nail prese rapidamente la mira. Ciò che vide fu una fossa quadrata al centro della terza trincea. Le sue pareti erano lisce, come se fossero state tagliate da un coltello. Una donna con il velo nero saltò fuori dalla trincea, dritta in piedi e con le mani dietro la schiena.






Non aveva ancora fatto in tempo a fare fuoco che udì un fischio alle orecchie.






Non appena voltò la testa, il retro di un fucile lo colpì sulla faccia.






Improvvisamente divenne tutto nero e cadde sul suolo. Prima di perdere conoscenza, l’ultima scena che vide furono i suoi stessi compagni alzare i fucili verso di lui.






Roland era in piedi sulla piattaforma di comando e osservava con un telescopio la linea difensiva, dove la situazione stava diventando gradualmente chiara.






Alcuni dei nemici avevano oltrepassato le prime tre trincee e si stavano aprendo la via verso la quarta. Ma i soldati che si erano ritirati dalla prima linea, contribuivano a rendere più intensa l’intensità della potenza di fuoco delle altre linee e, con l’aggiunta della pioggia incessante dei colpi di due mitragliatrici che occupavano i punti alti sulle torri, la carica offensiva dell’Armata della Punizione Divina ebbe un evidente declino.






Di questo passo, non era probabile che riuscissero a raggiungere le rimanenti cinque trincee e le postazioni dell’artiglieria. Per via del feroce fuoco sul campo, parecchi soldati della Chiesa si erano riparati nelle trincee. Sicuramente il Primo Esercito avrebbe posto delle barricate all’uscita di ognuna delle scanalature longitudinali delle trincee.(1) In questo modo, la velocità di movimento del nemico sarebbe stata ridotta drasticamente e il vantaggio in velocità dell’Armata della Punizione Divina non sarebbe più stato importante.






Soltanto in quel momento l’Armata del Giudizio stava gradualmente mettendo piede sul campo di battaglia. Questo esercito aveva subito gravi perdite a causa degli attacchi del Cannone Longsong, ma, al di là delle aspettative di Roland, non era ancora collassato. Il fatto che potessero scendere subito in battaglia, era senza dubbio merito delle Pillole della Follia. Ma in confronto all’Armata della Punizione Divina, rappresentavano una minaccia decisamente inferiore. Ma le Pillole della Follia non erano in grado di rendere le persone immuni alla paura. Nel momento in cui i soldati dell’Armata del Giudizio riceveranno il doppio battesimo dall’artiglieria da campo e dalle mitragliatrici, neanche il volere divino riuscirà a salvarli.






In effetti il più grande contributo in questa battaglia, era stato dato dai bunker su entrambi i lati e dalle otto mitragliatrici pesanti modello Mark I all’interno delle torri. Per assicurare un fuoco continuo, non solo erano stati riforniti a sufficienza di proiettili, ma ogni squadra era anche stata dotata di una decina di canne di riserva.






L’unico problema era che per riuscire ad attuare questa strategia, avevano svuotato le riserve di proiettili accumulate con tanta fatica. Naturalmente, se fossero riusciti ad eliminare in quel luogo tutte le forze principali della Chiesa, sarebbe stato un prezzo piuttosto economico.






Nel frattempo, Sylvie aveva individuato molte reazioni magiche. Ma quelle Streghe Pure non avevano giocano un ruolo significativo nella guerra. Avevano seguito l’avanzata dell’Armata della Punizione Divina, ma erano subito svanite nel fumo e nel fuoco dell’artiglieria.






Il risultato era chiaro!






La Chiesa di Hermes sarebbe diventata polvere nella storia.






Ma proprio quando Roland stava formulando questo pensiero, ci fu un imprevisto!






“C’è un gran numero di Streghe Pure davanti a noi!” Sylvie, anch’essa in piedi sull’alta piattaforma, lanciò l’avvertimento. “Quattro... no, cinque!”






La superficie della terza trincea si innalzò all’improvviso, come se qualcosa la stesse sollevando, per poi crollare rapidamente, trascinandosi nel fondo anche i fili spinati ed i pali circostanti.






Una donna con un velo nero comparve nella posizione collassata. Non stava eseguendo alcuna azione, guardava semplicemente davanti a sé.






Avvenne la stranezza.






Numerosi soldati nelle trincee rigirarono le loro pistole, mirarono al loro stesso mento e premettero il grilletto.






Schizzi di sangue scoppiarono dalle trincee uno dopo l’altro, come delle fontane rosse.






Quattro fortezze mitragliatrici cessarono il fuoco contemporaneamente.






I soldati che non erano stati influenzati, le spararono come se si fossero appena svegliati da un sogno.






In un batter d’occhio, diversi proiettili centrarono il corpo della Strega Pura che cadde di schiena nella fossa.






Approfittando dell’occasione, l’Armata del Giudizio, sotto l’effetto delle Pillole della Follia, caricò verso la linea difensiva.






Aris


25


<strong><em>NDT di Aris</em></strong><em>: Tradotto dall’inglese e confrontato con la versione cinese.</em>


<em>Continua la guerra tra Roland e la Chiesa, con i suoi tremendi spargimenti di sangue in entrambe le fazioni. Mentre l’Armata della Punizione Divina prosegue la sua avanzata, Roland dovrà contrastare anche la carica dell’Armata del Giudizio. E soprattutto le Streghe Pure. Una singola Strega Pura è riuscita a prendersi così tante vite... spero davvero che questa guerra termini presto!</em>


<strong>Approfondimento: </strong><em>Ciao mentre controllavo il capitolo mi sono chiesta come si chiamassero le varie sezioni della trincea e ho trovato questo </em><a href="http://www.warfare.it/tattiche/trincea_struttura_ww1.html"><em>link</em></a><em> spero possa interessarvi .</em>[/su_service]


<em> </em>
                                


                                



