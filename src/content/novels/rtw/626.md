---
title: Capitolo 626- Battaglia del Destino (I)
pubDate: 2025-08-07T11:37:51.007Z
tags:
    - rtw
---










“<em>Era tutto… un sogno?”</em>


Roland sbatté le palpebre mentre camminava, passo dopo passo, verso la recinzione, in modo tale da guardare dall’alto in basso il panorama della scuola contro il tramonto.


Non c’era nessuno nel cortile spazioso. Sotto il tramonto arancione, l’obiettivo sembrava solo e la sua ombra, che era molto lunga, era riflessa sul terreno. In lontananza c’erano la familiare biblioteca ed il dormitorio, il tramonto colorava le luminose finestre con un raggio di luce dorata.


Roland aveva studiato lì per quasi sette anni, di conseguenza era entrato in confidenza con tutto. Sapeva di trovarsi sul tetto di un edificio dedicato all’insegnamento e che quello era il posto in cui preferiva passare il suo tempo libero.


Aveva molti ricordi di quel luogo.


Come quel cancello di ferro alle sue spalle, che era stato spinto dal vento tiepido per aprirsi e chiudersi costantemente.


Quel cancello di ferro era l’unico passaggio per arrivare al tetto dell’edificio didattico, e il suo rivestimento sembrava antico come una reliquia culturale rinvenuta dagli archeologi. Quando era arrivato in quella scuola, il cancello era già stato rotto e lacerato. Non appena fosse stato spinto leggermente, avrebbe fatto baccano di continuo come se gli mancasse il fiato. Ma era estremamente silenzioso dopo essere stato aperto e poi chiuso. Secondo Roland, il cancello sarebbe caduto a pezzi presto, eppure, nel momento della sua laurea, era ancora fermo sul tetto.


“<em>Ma dato che si trattava di un sogno, perché avevo ancora le sembianze del Principe Roland?”</em> Pensò Roland.


Abbassò la testa per osservare la sue mani esili, e poi toccò i suoi capelli grigi sulle sue spalle. Apparentemente, l’altezza e la forma erano diverse da quelle che erano quando assecondava i suoi studi.


“<em>Quindi… Che cosa è successo?</em>” Pensò Roland.


Assunse un’espressione accigliata. Dopo un po’ si ricordò che l’ultima scena che aveva visto era Usignolo che lo spingeva via, poi, dopo un lampo, aveva visto solamente il viso di lei disperato ed in preda al panico.


“Tu… Chi diavolo sei?”


Un’accorta ed intangibile voce femminile comparve improvvisamente dietro di lui.


Roland era spaventato, si voltò bruscamente solo per trovare una donna dai lunghi capelli bianchi che camminava verso di lui. Quest’ultima possedeva un paio di occhi simili a dei rubini ed una toga bianca e rossa, che toccava terra, con un motivo dorato ricamato sulla parte posteriore, che sicuramente non apparteneva a quell’epoca. Inoltre, la corona d’oro sulla sua testa mostrava la sua identità.


“Sei una strega pura della Chiesa?”


“Sì. Ma sono anche il 15esimo Papa della Città Santa di Hermes.” Fece una pausa e poi continuò, dicendo: “Mi chiamo Zero, mentre tu non sei assolutamente Roland Wimbledon.”


Allora, Roland si accigliò e disse: “Dunque hai creato tu questo posto?”


Tutto aveva un senso. Il lampo doveva essere l’abilità di Zero che Usignolo avrebbe voluto fargli evitare. E lo scenario davanti a lui doveva essere un’illusione o uno spazio virtuale, qualcosa del genere. Nel momento in cui aprì gli occhi, Roland pensò di essere tornato di nuovo nel mondo moderno.


Anche se sapeva che probabilmente la Chiesa in origine era l’Unione, non poteva immaginare che il Papa fosse una strega pura. Perciò, era così incredibile vedere che quelle streghe trasformavano sfacciatamente le altre streghe in mostri disumani.


“No, tu hai creato questo posto.” Zero camminò verso di lui un passo alla volta e disse in tono eccitato: “Il luogo è nascosto in profondità nei tuoi ricordi e appare di frequente in gran parte della tua vita quotidiana. Ma sono curiosa di sapere dove si trova. Sappiamo entrambi che il Principe Roland di Graycastle non avrebbe mai vissuto in un posto del genere.”


“Perché dovrei dirtelo?” Roland si spostò dall’altra parte della barriera, mantenendo una distanza da lei.


Che cosa poteva fare per liberarsi dell’illusione? Gli vennero in mente molte idee. Forse avrebbe potuto saltare da lì? Basandosi sugli incubi che aveva avuto, si sarebbe dovuto svegliare istantaneamente se fosse saltato giù da un posto alto.


Zero sorrise e disse in tono dolce: “Va bene se non vuoi dirmelo. Passerò un po’ di tempo a capire finalmente chi sei, da dove vieni e perché sei diventato il Principe Roland.”


Sarebbe riuscita a capirlo? “Vuoi dirmi che leggerai i miei ricordi?” Domandò Roland in tono molto gelido. “Non montarti la testa.”


Zero si fermò all’improvviso e disse: “Sai cosa? Spiegherei a tutti gli intrappolati nell’illusione gli effetti, le regole, e l’impatto della mia abilità. A tutti tranne che a te.”


“Cosa?”


Nel momento in cui Roland chiese, scoprì che Zero era apparsa davanti a lui. E un dolore improvviso gli fece perdere l’udito.


Roland tremò ed abbassò la testa, solo per scoprire che un coltello era stato inserito nel suo petto. Voleva urlare, ma non riusciva ad emettere alcun suono. Il suo petto era completamente distrutto, e l’aprirsi e il chiudersi della sua cavità toracica non riusciva ad infilare nemmeno un po’ d’aria nella sua gola.


Proprio come una corrente elettrica, il forte dolore si sparse in tutto il suo corpo. Avrebbe preferito morire immediatamente, invece che soffrire un secondo di più.


“Perché non mi piacciono le cose che confondono.”


Dall’altra parte del manico c’era il viso calmo di Zero. Metà del suo corpo era spruzzato e fradicio dello zampillante sangue di Roland. A causa dell’ipossia e della sincope auto-difensiva del suo cervello, diventò presto incosciente.


Ma il secondo dopo, stava ancora accanto alla barriera, il suo corpo intatto. In più, anche Zero stava lontano da lui, come se non avesse mai lasciato quel luogo.


“<em>Che cosa è successo?”</em> Roland fece dei respiri profondi. “<em>Si trattava di una semplice illusione</em>”. Si coprì il petto che faceva ferocemente su e giù, e la ferita continuava a far male. Guardando in basso, vide la forma di una pozza di sangue.


“<em>Dannazione, quello che è appena successo è vero</em>,” pensò Roland.


Fissando il coltello nelle mani di Zero, in cuor suo si sentiva piuttosto sorpreso perché prima non c’era niente.


“<em>Può creare qualcosa dal nulla</em>?”


Proprio in quel momento, Zero si precipitò nuovamente verso di lui. Era così veloce che Roland non riusciva a vederla chiaramente.


Si voltò istantaneamente per scappare, ma subito dopo un passo, sentì un dolore all’addome.


Dopodiché, sperimentò la morte un’altra volta. Zero impugnò il suo lungo coltello per tagliarlo in due metà. Questa volta il dolore durò più a lungo rispetto all’ultima e lui cadde nel suo stesso sangue e budella fuoriuscite. Il dolore prolungato lo fece gridare così miseramente che la sua stessa voce lo spaventò.


Dopo la sua seconda resurrezione, Roland aveva realizzato qualcosa.


“<em>Questo non è un incubo che può essere interrotto saltando da un posto alto o provando un dolore atroce. È come un’arena ciclica.</em>


<em>Dannazione. Quali sono le condizioni per scappare da qui? E se dovessi sconfiggere la strega dai capelli bianchi davanti a me?</em>


<em>Zero può creare un’arma dal niente, ma io?</em>” Roland digrignò i denti ed iniziò a concentrare il suo spirito. “<em>Se avessi avuto uno scudo, sarei riuscito a combattere contro di lei</em>.”


Si accese una luce blu.


Uno scudo trasparente e anti-esplosivo apparve nelle sue mani. Aveva contrastato il suo attacco, ma era rimasto un segno profondo sullo scudo. La cosa peggiore era che lui era stato spazzato via dall’acceso scontro.


“<em>Allora, questo è quello che è successo</em>,” Roland, in cuor suo, disse una parolaccia.


Mentre rotolava, gettò lo scudo e fece manifestare un fucile automatico.


Quando alzò il fucile per sparare, Zero svanì.


“<em>Cosa stava succedendo?</em>” Pensò Roland.


“Sono proprio qui.”


La voce di lei emerse vicino alle orecchie di lui.


Dopo l’accendersi di una luce bianca, le sue braccia caddero a terra, così come anche il fucile.


<em>Haru</em>
                                


                                



