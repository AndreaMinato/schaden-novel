---
title: Capitolo 627: La Battaglia dei Destini Intrecciati (II)
pubDate: 2025-08-07T11:30:06.796Z
tags:
    - rtw
---










“Devo ammettere che sono sorpresa dalla tua capacità di comprensione,” Zero camminò verso di lui e, accovacciandosi, disse: “Sei il primo che riesce a capirlo e a contrattaccare senza che gli venga data alcuna spiegazione.”


La Strega Pura raccolse il fucile da terra, lo esaminò con attenzione per un momento e disse: “Materiali rari, squisite tecniche di elaborazione… Anche questa è un’arma a polvere di neve? Gli oggetti che hai creato sono davvero spaventosi, tuttavia, non rappresentano una minaccia per me. Ho osservato l’intera battaglia da vicino. La maggior parte dei tubi affusolati nel tunnel e quelli di ferro spessi dietro il campo fanno affidamento sugli operatori e tu non puoi nemmeno vedere i miei movimenti.” Fece cenno di no con la testa e disse: “Per te è impossibile sconfiggermi, ho divorato più di mille guerrieri e anche una Straordinaria nel corso degli anni.”


All’improvviso, una scatola di plastica verde apparve tra di loro.


Una forte esplosione risuonò improvvisamente attraverso il tetto. Il vetro nella classe scricchiolò e anche l’intero pavimento dell’edificio saltò in aria lasciando una voragine. La corrente d’aria trascinò a terra la vecchia scala di ferro.


“Non perché possiedo un’abilità difficile da capire, ma il tuo scenario è troppo scadente!” Roland ricomparve all’angolo del tetto. Stava rantolando alla ricerca di aria come se il dolore lancinante fosse ancora fresco nella sua memoria. Adesso poteva capire le sensazioni di quelli che erano stati menomati prima di morire. Aveva ‘creato’ un esplosivo per far esplodere in mille pezzi sè stesso e Zero allo stesso tempo, dato che non riusciva più a tollerarlo.


“Scadente?” Zero, che era appena rinata, inarcò le sue sopracciglia e disse: “È nella tua memoria.”


“Tuttavia, è creato attraverso la tua abilità. Sono le sei di sera, il momento più frenetico nel campus! Come è possibile che non ci sia nessuno nel campo? Sembra delizioso ma è semplicemente un ambiente pieno di scappatoie.” Stava pensando ad una contromisura, mentre procrastinava. “È così che divori i tuoi avversari? Li obblighi alla disperazione in modo tale che si arrendano e che ti dedichino obbedientemente il loro sapere e le loro doti?”


Le abilità di una Strega Pura erano piuttosto simili a quelle di una Straordinaria, o almeno Roland aveva visto un tale potere e velocità solamente in Cenere. La Strega Pura poteva essere ferita solo da potenti esplosivi dalla quale lui non poteva scappare, ed era anche difficile colpirla solo con una normale arma da fuoco.


Comunque, era davvero così semplice? Dopo tre resurrezioni, Roland poteva ancora sentire la sua schiena sudaticcia. Il suo cuore stava battendo più forte di prima, come se avesse corso intorno al campo e fosse fisicamente più debole.


Forse il numero di resurrezioni era limitato.


In questo caso, non era una buona idea bombardare un intero edificio con degli esplosivi ad alto potenziale… Il punteggio era ancora tre ad uno adesso, e lui doveva velocemente riguadagnare terreno.


Non c’erano dubbi sul fatto che avesse bisogno di un’arma capace sia di attaccare che di difendere.


“Sebbene non mi sia ben chiaro ciò di cui stai parlando, comunque non sarebbe meglio arrendersi?” Disse Zero con la testa inclinata di lato, “Sarebbe una scelta saggia anche se significherebbe una tua resa, visto che la morte è una tortura per chiunque.”


“Puoi tenere queste parole per te stessa.” Roland gridò forte: “Ironman!”


Un’armatura di metallo rosso apparve improvvisamente davanti a lui che a sua volta recitò silenziosamente: “<em>Avvia il programma</em>” nel suo cuore, dopo essere entrato nell’armatura da dietro.


Un ristretto display apparve nella parte anteriore dell’elmo, tuttavia, l’armatura non si chiuse da sola e nessuna intelligenza artificiale rispose al suo comando.


L’armatura cadde a terra immediatamente, ancor prima che lui riuscisse ad avanzare.


La lama di Zero aveva già inciso il collo di Roland quando lui si alzò.


Il mondo intero si capovolse all’improvviso e lui riuscì a vedere il suo corpo impotente inginocchiato, prima di svenire.


“Dovresti dargli delle giunzioni se stai cercando di creare un’armatura a piastre,” la Strega Pura bussò sull’armatura vuota e disse: “Tuttavia, non penso che una sottile lastra vuota in ferro abbia molto effetto.”


Il cuore di Roland sprofondò velocemente dopo le sue quattro resurrezioni.


Anche se la morte non era dolorosa, aveva realizzato una sgradevole realtà, le cose che creava senza capirne il principio erano dei semplici gusci vuoti. Per esempio, il display sull’elmo era semplicemente una telecamera.


“Dannazione, adesso posso usare solamente il metodo stupido.”


Mentre Zero stava ancora pensando all’armatura di metallo, apparvero dal nulla delle placche d’acciaio spesse 10 centimetri che caddero vicino a lui, formando un fortino che poteva nascondere una sola persona. Una stazione di controllo armata e protetta sorse in cima al fortino, trasportando una mitragliatrice a granate. Roland vi ci si tuffò velocemente e chiuse l’entrata, mentre controllava la stazione di controllo per sparare alla Strega Pura.


Quel tentativo aveva finalmente funzionato.


Zero non riuscì ad evitare il distruttivo campo d’applicazione della mitragliatrice a granate, nemmeno quando si riavvicinò al fortino. Roland sparò continuamente le granate intorno al fortino e i frammenti volanti trafissero rumorosamente il corpo di lei come se avessero colpito una spessa placca d’acciaio.


Sfortunatamente, Roland non riuscì a trovare subito la posizione di resurrezione di Zero che si era ritirata velocemente per nascondersi nell’angolo della tromba delle scale per evitare la granata esplosiva che si stava dirigendo verso di lei.


Un fulgore radioso apparve nel cielo scuro, quando lui fu in procinto di ‘creare’ un’altra arma. Una luce dorata diede vita ad un mulinello sopra le nuvole e dei fiocchi splendenti rimpiazzarono il tramonto che era stato gettato nell’ombra.


Era una scena a lui familiare.


Improvvisamente, una miriade di tuoni dorati caddero in cima all’edificio e Roland venne istantaneamente inghiottito!


…


Dopo la quinta morte, Roland era inzuppato di sudore freddo come se fosse appena uscito fuori dall’acqua e come se i suoi polpacci e le sue braccia avessero degli spasmi incontrollabili.


Il fortino era stato completamente squagliato dal Sigillo della Volontà Divina. Tuttavia, non aveva causato molti danni al terreno, a parte averlo bruciacchiato. L’irragionevole potere magico funzionava ancora in quella battaglia.


“Arrenditi e basta.” Inaspettatamente, Zero non proseguì attivamente. “La tua energia ha già raggiunto il limite. Qualsiasi altra battaglia è inutile perché non otterresti altro che un dolore interminabile.”


Roland serrò i denti e si aggrappò con forza a sè stesso. “<em>Perché continua a chiedermi di arrendermi quando lei può sicuramente vincere se continua ad avanzare e ad attaccare? Il risultato sarà diverso per lei se mi arrendessi invece di essere ucciso dallo sfinimento?”</em>


“Ora dovresti capire che sia la creazione che la morte consumano energia. L’esaurimento di energia significa fallimento. Ognuno ha un diverso livello di energia e il fatto che tu sia durato finora va oltre le mie aspettative.” Allungò le braccia e disse: “Ad ogni modo, io ho più di 200 anni di esperienza. Che vengono raddoppiati se si include il tempo che ho passato nella battaglia dell’anima. In altre parole, ho abbastanza energia da sopportare centinaia di morti e i tuoi sforzi ti renderanno solo più disperato.”


“Centinaia… È un vanto o la verità?” Tuttavia, Roland sentiva che Zero non stava mentendo perché sembrava rilassata.


E a lui non era rimasta molta energia da consumare.


<em>Haru</em>
                                


                                



