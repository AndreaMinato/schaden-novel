---
title: Capitolo 628: La Battaglia dei Destini Intrecciati (III)
pubDate: 2025-08-07T11:30:06.796Z
tags:
    - rtw
---














L’aver sperimentato la morte cinque volte fece realizzare a Roland che la più grande differenza tra i due risiedeva in loro stessi. Le armi potenti potevano facilmente colpirlo e il bunker fisso sarebbe diventato l’obiettivo del Sigillo della Volontà Divina. Senza contare, con ogni probabilità, che Zero sapeva la ricetta della polvere di neve, se fosse diventata così disperata da morire con lui o se il tetto fosse direttamente collassato, non sarebbe stato sicuro dell’esito poiché non aveva molte vite da consumare.


Avrebbe perso sicuramente questa battaglia se non fosse riuscito a controllare la Strega Pura.


“<em>Che cosa dovrei fare adesso?</em>” Pensò Roland.


“<em>Una gabbia? Una miniera orientata? Una rete elettrica? Una recinzione laser?”</em> Roland aveva rifiutato tutte le risposte che gli venivano in mente di continuo, come se nessuna di esse potesse davvero relegare Zero. La posizione dopo la morte non poteva essere definita perciò poteva essere il punto originario o qualsiasi altro angolo del tetto. La sua energia aveva chiaramente toccato il fondo e creare costantemente beni di consumo significava solamente sprecare le resurrezioni che gli erano rimaste. Il prossimo fallimento avrebbe potuto essere la sua vera morte.


“<em>Devo privarla della sua mobilità.</em>”


<em>“E, devo anche mantenere intatto il tetto.” </em>


<em>“Devo anche ucciderla migliaia di volte in un colpo solo…” </em>


<em>“Ѐ… Ѐ possibile?” </em>


Roland fece un respiro profondo e chiese: “Durante questi 200 anni, quante volte hai combattuto una battaglia simile?”


“Più di 1000 volte o anche di più, tuttavia, solo qualcuna di esse mi ha davvero impressionata,” rispose Zero, “Loro avevano una volontà più forte della tua, ma in ogni caso sono stati comunque sconfitti dalle morti infinite. Ci sono solo poche persone che scelgono di continuare ad essere torturate mentre affrontano una fine senza speranza.” Fece una pausa e disse: “Continuerai ad attenerti al tuo approccio precedente?”


“In realtà non ho molta speranza, tuttavia, voglio semplicemente soddisfare la mia curiosità prima che tutto volga al termine. Non hai mai perso in più di 1000 battaglie?”


“Non mi troverei qui in piedi se avessi fallito.”


“Come mai?” Roland si sedette lentamente per risparmiare la poca energia che gli era rimasta. “Nessuno ha mai pensato di creare lava o un mare profondo per sconfiggerti prima che tu conseguissi un così grande potere?”


“Questa non è un’idea nuova, ma sfortunatamente, nessuno ci è riuscito.” Zero camminò davanti a lui. “Cambiare semplicemente il luogo in cui ci troviamo consuma tanto quanto morire. Cambiare il mondo è solo una delusione e solamente Dio può farlo.”


“Non c’è un Dio nel mio mondo,” disse Roland in tono lamentoso.


“Allora, hai deciso di arrenderti?” La Strega pura si chinò per tirar su la sua guancia e disse: “In questo caso, sottomettiti a me e seguimi.”


“Mi dispiace.” Roland sorrise, aggrappandosi ad entrambe le spalle di lei e spingendola gentilmente via. “Voglio ancora provarci.”


Zero si sollevò ed estrasse la sua arma, tuttavia, scoprì che la distanza tra di loro continuava a crescere.


La sua espressione cambiò velocemente come se avesse realizzato di essere incapace di avvicinarsi ulteriormente a Roland. Il suo corpo continuava a scivolare indietro anche quando correva a tutta velocità! Zero guardò in basso e si accorse che il terreno sotto i suoi piedi era diventato liscio come uno specchio senza rendersene conto.


Ciononostante, non sarebbe scivolata anche se, contrariamente al suo buon senso, il pavimento era molto scivoloso. Il suo corpo rimase relativamente stabile come se fosse inchiodato al terreno a prescindere da ciò che faceva.


“La tua straordinaria mobilità non sembra più funzionare,” disse Roland, “Persino un mostro come te non riesce ad avvicinarsi di un passo senza il supporto dell’attrito.”


“Che cosa hai fatto?” Zero si piegò e cercò di rallentare o di cambiare direzione usando sia le sue braccia che le sue gambe. Tuttavia, fu inutile.


“Ho semplicemente apportato un piccolo cambiamento al campo di battaglia.” L’aveva trasformato in un ambiente più confortevole e disse: “A quanto pare l’energia consumata per il cambio d’ambientazione non è così tanta, purché i cambiamenti non siano troppo grandi. Hai mai sentito parlare del principio d’inerzia <strong>(1)</strong>?”


“Inerzia…?


“Quando un oggetto non è soggetto a forze esterne, può stare sia fermo che in costante movimento lineare. Certamente, puoi anche chiamarla Prima Legge di Newton.” Il terreno cambiò drasticamente non appena Roland colpì la ringhiera del tetto e si fermò!


La struttura in acciaio uscì dal terreno e si estese continuamente verso il cielo, seguita dalla copertura in lamiere di metallo che racchiudeva il telaio nero. Subito, apparve un monumento con della luce fredda brillante dietro Roland. Ogni livello del monumento era equamente diviso in circa 10 unità rettangolari che somigliavano ad un cubo di Rubik allungato. Un tubo cavo e in acciaio fuoriusciva dal centro di ogni unità rettangolare ed era puntato verso Zero che stava ancora slittando a velocità costante.


“Ѐ il mio turno adesso.”


Zero notò che qualcosa non andava. Mantenne alta la sua lunga spada e la luce dorata riapparve nuovamente.


Ciononostante, stavolta, Roland fu più veloce di lei.


I quasi 100 tubi d’acciaio ruggirono allo stesso tempo. L’ardente polvere da sparo scaldò istantaneamente l’aria, portando la temperatura a più di 1000 gradi. La rapida espansione dell’aria generata dall’alta pressione spinse fuori dai tubi le pallottole, che si diressero verso la Strega Pura Zero ad una velocità pari a 1900 metri al secondo. Il fragoroso boato fu assordante e il campus, che era appena piombato nell’oscurità, venne subito illuminato come se il sole fosse appena sorto dal tetto.


C’erano cento miliardi di torrette e trilioni di luci di stelle!


Il cielo notturno era illuminato dalle lucciole appena arrivate. I punti di luce densa tracciavano in esso una strada splendente e si riversavano a terra, uno per uno, con movimenti incrociati. Le lucciole rilasciavano un rumore acuto mentre faticavano per agitare le loro ali, come se stessero annunciando il loro arrivo al mondo.


Poi, precipitarono al suolo.


La luce delle lucciole venne amplificata una decina di migliaia di volte in quel momento, i loro corpi si trasformarono in pezzi rotti e bollenti che si sparsero tutti intorno… Un fragoroso rumore d’esplosione venne seguito da una luce abbagliante, combinata con gli echi di uno strano sibilo nel cielo. Tuttavia, Roland non era più in grado di sentire il suono causato dal metallo intrecciato e dalla polvere da sparo dato che i suoi timpani erano già stati rotti dal suono acuto della prima fiamma emessa dal monumento nero. La gigantesca canna stava ruggendo sotto di lui e l’aria bollente aveva ferito le sue guance. Ciononostante, era molto felice.


Il mondo era cambiato molto quando si era messo in piedi in cima al monumento della piazza.


L’intero soffitto era diviso in parti uguali, come una scacchiera. Ogni blocco aveva un cannone. Poteva vedere Zero essere sballottata su e giù dalle correnti d’aria esplosiva, come le foglie cadenti in una tempesta. Nulla poteva vivere sotto la copertura degli spari. Le lucciole letali l’avrebbero di nuovo seguita e divorata una volta rinata. Non era in grado di evitarlo visto che non poteva nemmeno cambiare la propria direzione nel terreno privo di attrito, ma poteva guardare impotente i numerosi punti di luce, dotati di una lunga coda infuocata, atterrare davanti a lei con un fischio.


“Ѐ impossibile!”


Zero gridò incredula. “Non puoi creare cose che non esistono dal nulla, questo… non esiste!”


Il pavimento era ancora pulito come fosse nuovo, senza traccia di graffi dopo il lavaggio del fuoco come se non avesse avuto niente a che fare con le lucciole volanti nel cielo. “Ѐ più liscio di uno specchio e più duro dell’acciaio. Ѐ impossibile che esista una cosa del genere!” Urlò istericamente Zero, la Strega Pura.


Anche se Roland non riusciva a sentirla, poteva immaginare cosa stesse provando. Non poteva trasformarsi in Superman, ma poteva creare un potere non inferiore a quello di Superman.


Aveva modificato la distanza tra gli atomi nella superficie del suolo.


Gli atomi erano strettamente collegati gli uni agli altri con una forte interazione, come i soldati che si mettono perfettamente in fila. Questa superficie era quasi assolutamente liscia ed incredibilmente resistente. Il carburo tetraedrico era soffice come l’acqua davanti ad esso.


Zero era completamente confinata, visto che non poteva né correre né nascondersi e stava saltando su e giù con gli spari. Questo non aveva niente a che fare con la volontà, ma con la grande disparità di conoscenza.


Aveva tentato di attivare il Sigillo della Volontà Divina parecchie volte. Ciononostante, i continui spari non le avrebbero dato tregua e avrebbe perso gradualmente la sostenibilità delle sue sembianze.


“<em>Per favore, lasciami andare!</em>” La voce di lei risuonò nel cuore di Roland.


“<em>Hai intenzione di uccidere tua sorella?</em>” Dopo un momento si tramutò nella supplica di Garcia.


“<em>Fermati, sei proprio un mostro. Stai uccidendo un membro della tua famiglia!”</em> Seguita dal rimprovero di Re Wimbledon III.


Eppure, Roland rimase irremovibile.


“<em>Ѐ ora di finirla</em>,” rispose lui in cuor suo, “<em>Sconfiggerò i demoni a nome vostro. Riposate in pace!”</em>


“<em>No, non ti lascerò andare!”</em>


Una luce blu abbagliante illuminò l’intero cielo notturno insieme all’urlo di Zero.


Dopodiché, tutto il mondo andò in pezzi.


<em>Haru</em>


[su_service title="Erialis" icon="icon: comment" size="16"] <em>La battaglia si fa sempre più accesa e intrigante forza Roland sconfiggi la pazza narcisista!!!</em>


<em>(1) I principi della dinamica sono della meccanica classica ossia le relazioni tra movimento di un corpo ed enti che lo modificano. Un ruolo importante lo hanno i principi di Newton, fisico britannico che li propose nel celebre "Philosphiase Naturalis Principia Mathematica " nel 1687. I tre principi sono:</em>
<ol>
         <li><em> <u>Principio di Inerzia: </u>un corpo persiste nello stato di quiete o in moto rettilineo uniforme se la forza applicata totale è nulla.</em></li>
         <li><em> <u>Principio di proporzionalità</u>: un corpo accelera in modo proporzionale alla forza ricevuta e inversamente proporzionale alla propria massa.</em></li>
         <li><em><u>Principio di azione e reazione</u>: se due corpi si scambiano una forza, ciascuno dei due avverte una forza uguale e contraria.</em>[/su_service]</li>
</ol>
<strong> </strong>


<strong>    </strong>




                                


                                



