---
title: Capitolo 629- Dopo la battaglia decisiva
pubDate: 2025-08-07T11:37:51.008Z
tags:
    - rtw
---










Si sentiva del clamore fuori dalla tenda. Nail, che giaceva a terra in stato confusionario, girò la testa e vide che la spessa tenda era stata sollevata da un angolo e che Sua Eccellenza Ascia d’Acciaio si stava chinando per entrare.






"Co-Comandante." Non si sarebbe mai aspettato che il Comandante del Primo Esercito sarebbe venuto a fargli visita. Si sollevò rapidamente in un saluto militare.






"Non c'è bisogno di seguire l’etichetta". Ascia d’Acciaio si avvicinò al capezzale e si sedette, incrociando le gambe. "Come va la ferita?"






"Non c’è male, solo due denti rotti." Nail si toccò la guancia gonfia. "Non sono così ferito."






“Va bene." Ascia d’Acciaio poi aggiunse: "Miss Nana è stata così impegnata in questi giorni che, dal momento che la tua ferita non è troppo grave, ti riprenderai da solo. Quando il salvataggio sarà finito, puoi chiedere di vedere Baron Pine per farti sistemare i denti, e il Primo Esercito pagherà al posto tuo”.






"Capisco perfettamente, e non c'è bisogno di infastidirla con un così piccolo infortunio. Dopotutto, Miss Nana è molto stanca ..." Nail esitò per un momento prima di continuare. “Cosa mi dite di Mastino? Lui ..."






Mastino era quello che aveva afferrato la lancia di un compagno di squadra e aveva colpito Nail a terra, stordendolo con la parte finale dell’arma. Nail ricordava ancora il momento in cui l'altra parte aveva puntato una pistola contro Mastino.






"Non ti preoccupare, sta bene" disse Ascia d’Acciao per consolarlo “È stato messo a terra dalle guardie nel momento in cui l’altra fazione ha sollevato la pistola. Ti ha attaccato a causa della magia pura della strega. Non verrà punito ed è tornato in squadra per allenarsi".






"Davvero? ..." Nail era un po’ sollevato. "Pensavo che sarei morto in quel momento. E le altre squadre?"






Secondo i preparativi precedenti alla guerra, ogni bunker era stato organizzato con due squadre di mitragliatrici e un plotone di guardia formato da cinque uomini. Quindi, anche se i nemici si fossero avvicinati a un bunker, avrebbero avuto la possibilità di difendersi sul posto. Oltre ai due o tre soldati incaricati di portare munizioni sulla squadra, tutti gli altri indossavano Pietra Divina della Vendetta. L'azione apparentemente perfetta era sembrata impeccabile.






"Questi incidenti capitano", disse Ascia d’Acciaio alzando le mani, "ma non ha causato molti danni, o non saremmo qui".






"La Chiesa è stata costretta a retrocedere...?" Nel momento in cui pose la domanda, Nail capì che era una domanda da idiota. "Um, voglio sapere cosa è successo dopo."






"I nemici hanno lanciato la loro ultima carica ma non sono riusciti ad attraversare la quarta trincea: sia l'Armata della Punizione Divina che l’Armata del Giudizio sono stati completamente sconfitti, lasciando più di duemila corpi davanti alla loro posizione. Se ne sono andati in fretta... Abbiamo vinto la battaglia."






Ciò che confuse Nail fu il fatto che Ascia d’Acciaio non sembrava molto eccitato, anzi, disse tutto questo in un tono neutro. Ascia d’Acciaio non sembrava voler spiegarne il motivo, e Nail non era abbastanza audace da chiederlo.






Poi ci fu un lungo silenzio.






Dopo un lungo momento, Ascia d’Acciaio sospirò e gli diede una pacca sulla spalla. "Visto che stai bene, riposati, io andrò a trovare gli altri feriti."






Vedendo che Ascia d’Acciaio stava per andarsene, Nail raccolse il suo coraggio e lo fermò. "Vostra Eccellenza..."






"Che cosa succede?"






"Io, voglio lasciare il Primo Esercito.” sussurrò.






Ascia d’Acciaio si accigliò. "Perché?"






"Forse, non riuscirò più essere un mitragliere." Nail abbassò la testa per la vergogna. Ogni volta che chiudeva gli occhi, vedeva la scena in cui quella giovane donna con il mantello rosso veniva mitragliata. "Non sono stato in grado di sparare senza esitazione contro il nemico ..."






"Il tuo obiettivo era una giovane strega pura, giusto?" Lo interruppe Ascia d’Acciaio. "La tua squadra me lo ha già riferito nel loro riassunto postbellico. Non penso che la tua idea sia corretta, ma non può neanche essere sbagliata, quindi ti chiedo solo una cosa: tradirai Sua Maestà ?"






"No, Eccellenza, certo che no." Nail negò rapidamente. "La mia vita appartiene a Sua Maestà."






"Quindi, non approverò la tua richiesta," disse Ascia d’Acciaio senza esitazione, "Questo è attualmente il momento più critico per il Primo Esercito e per la Città di Neverwinter. Esigo che tutti i militari rispettino il proprio dovere e facciano la guardia a Sua Maestà Roland Wimbledon a tutti i costi. Non possiamo risparmiarci nessuno sforzo per farlo! Non puoi essere un artigliere, beh, puoi essere un osservatore o un protettore, ma non ti è assolutamente permesso di lasciare l’esercito, capisci? "






L'ultima frase del comandante era stata pronunciata con tono autoritario.






"Sì, sì, Eccellenza!" Disse Nail, concludendo con un saluto militare.






"È tutto." Dopo che Ascia d’Acciaio se ne fu andato senza voltarsi indietro, Nail si sentì profondamente sorpreso.






<em>"Non siamo vittoriosi? Perché è il momento più critico ora? E perché Sua Eccellenza Ascia d’Acciaio ha ordinato così solennemente al Primo Esercito di proteggere sua Maestà Roland a tutti i costi…"</em> All'improvviso gli venne in mente un terribile pensiero. <em>“Che sia… Sua maestà ha forse avuto un incidente durante la battaglia?"</em>






Al pensiero, rabbrividì.






***************






"Come va?" Calvin Kant entrò nella camera da letto della figlia e vide che stava raccogliendo i vestiti.






“Il Primo Esercito e le streghe controllano strettamente il Castello, e nemmeno io riesco ad entrare.” Edith arricciò le labbra." Ma, se migliorerà, ci sarà una fuga di notizie, quindi… immagino, sia nella stessa situazione. "






"E tu? Sei pronto per un lungo viaggio?" Il Duca Calvin Kant prese un vestito da sera di velo nero da una montagna di vestiti sul letto e lo guardò attentamente. “Questo non è troppo scollato?"






Edith roteò gli occhi. "Non ho detto che l’avrei scelto, e poi non era un tuo regalo? A quel tempo, avevi intenzione di lasciarmelo indossare per partecipare alla cena di Timothy."






“Ehm... vero." Calvin posò il vestito timidamente. "Pensi che le truppe di Sua Maestà si ritireranno a Città di Neverwinter?"






"Probabilmente." Edith infilò diversi cappotti nella valigia aperta. "Anche se la Chiesa è stata completamente sconfitta, gran parte delle scorte del Primo Esercito sono state consumate. Il Dipartimento Consiglieri impiegherà circa un mese per riguadagnare capacità operative. Se Sua Maestà Roland sta bene, non c'è ragione per non rimanere nella Regione Settentrionale per un po', ma se è incosciente, nessuno può garantire la condotta generale. In questa condizioni, Ascia d’Acciaio non oserebbe assolutamente continuare ad attaccare la Città Santa, quindi quello che farà non dovrebbe essere difficile da indovinare."






"Sei determinata ad andare con loro?" Chiese Calvin con preoccupazione: "Se succede qualcosa di terribile ... a Sua Maestà, il regno potrebbe cadere in conflitti civili, quindi sarà più sicuro per te rimanere nella Regione Settentrionale"






"Ecco perché vado a Città di Neverwinter." Edith si alzò e fece scivolare i lunghi capelli sopra la spalla e sulla schiena. "È diventato il nuovo punto di partenza per il Regno - che Roland sia lì o no non fa alcuna differenza, e il suo coma rappresenta sia una sfida che un'opportunità per la Famiglia Kant".






Il duca Calvin Kant non poté fare a meno di inspirare un respiro gelido. "Hai intenzione di..."






"I tuoi pensieri sono troppo semplici." Edith scrollò le spalle. "L'unico che può sostituire Roland è sua sorella Tilly Wimbledon, e temo che nessuno possa collegare la gente comune con le streghe tranne lei, ma c'è il problema che è anche lei stessa una strega, quindi quando si ha a che fare con gli affari dei nobili, ha bisogno di maggiore aiuto da parte della gente comune ". Si fermò. "Quella persona sarò senza dubbio io. Padre, questa è la scorciatoia migliore per scalare all'apice del potere e non voglio perdermela.”






<em>Erre</em>
                                


                                



