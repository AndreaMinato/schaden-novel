---
title: Capitolo 632: Uscire dal sonno profondo
pubDate: 2025-08-07T11:30:06.797Z
tags:
    - rtw
---






Quando la luce iniziò a penetrare nell'oscurità e la sua vista appannata si adattò gradualmente alla fonte di luce, il soffitto bianco fu la prima cosa che Roland vide. Gli ci vollero diversi secondi per liberarsi delle vertigini e si sentiva sempre più strano quando la sua vista divenne più chiara.


<em>"Qui dov'è esattamente?" pensò Roland.</em>


Si sedette di scatto e notò che stava effettivamente dormendo in una camera da letto dall’aspetto moderno. Dormiva su un morbido letto, da una parte c’era una lampada da tavolo e una scatola di fazzoletti e dall’altra un armadio marrone. Il sole abbagliante brillava attraverso le persiane e illuminava uniformemente il tappeto e le sue braccia, facendolo sentire leggermente caldo.


<em>"Dannazione! Questa battaglia non è ancora finita?”</em> all’improvviso la sonnolenza di Roland era completamente scomparsa.


Rotolò giù dal letto e allungò la mano per evocare una pistola per difendersi ma la sua mano restò vuota anche dopo diversi tentativi.


Il suo cuore sprofondò.


<em>"Può essere ... le regole del campo di battaglia siano cambiate di nuovo?"</em>


<em>"Non va affatto bene. Se devo essere disarmato, la strega pura mi picchierà con il suo potere e velocità".</em>


<em>"E, che ne è stato di scegliere la scena più impressionante che conosco come campo di battaglia? Non ho nessun ricordo di questa maledetta stanza!"</em>


Roland si avvicinò silenziosamente alla porta della camera da letto e vi si appoggiò sopra per ascoltare un momento. Sentì una voce intermittente, sembrava che qualcuno stesse parlando al di fuori di essa.


Con cautela mise la mano sulla maniglia e aprì la porta. L’altra era una stanza più spaziosa e dall’arredamento sembrava un salotto. Il vecchio ventilatore accanto al divano su cui non c’era nessuno rantolava e ronzava continuamente. C'erano un tavolo da tè e sulla parete c’era appeso un televisore con uno schermo che lampeggiava davanti al divano. Probabilmente la voce veniva da lì.


A parte quello, non c’era nessuno nel soggiorno.


Quella situazione era un po' strana.


Roland fece un respiro profondo e lentamente entrò nel soggiorno.


Il nastro rosso legato alla griglia del ventilatore stava danzando seguendo la corrente e l’aria fresca che soffiava dolcemente lo rinfrescò. Si rese conto che in quel momento la stanza era leggermente afosa, e l'echeggiare delle cicale significava che era la stagione estiva.


Alcune riviste erano state gettate alla rinfusa sul divano. Roland ne raccolse una e la sfogliò. In realtà il contenuto era estremamente infantile. Trattava di notizie di moda, oroscopi e astrologia che era solitamente letti solo da ragazzine immature.


Il suo cipiglio si fece ancora più profondo.


Apparentemente non era casa sua, perché non avrebbe mai comprato riviste di quel genere, sia nella vita passata che in quella presente.


Le notizie sulla televisione in quel momento attirarono l'attenzione di Roland.


"Ieri sera è avvenuta un'esplosione inspiegabile in un'università locale. Un edificio scolastico è stato danneggiato. Come si vede dalle immagini l'intero tetto è crollato e ci sono ovunque dei vetri rotti sparsi. Cosa è successo realmente? Ora, contattiamo il giornalista sul posto".


La sua bocca cadde a terra perché non riusciva a credere a quello che aveva appena visto.


"Buon pomeriggio a tutti. Mi trovo accanto all'edificio scolastico dove è avvenuta l'esplosione". Sullo schermo apparve una giornalista e sullo sfondo c’era l'edificio in cui aveva combattuto con Zero! "Secondo i testimoni, delle fiamme hanno acceso metà del cielo in continue esplosioni. Fortunatamente, non ci sono state vittime, visto che non molti studenti restano nel campus per le vacanze estive. L'intero campus è stato attualmente sigillato dalla polizia e gli studenti sono stati trasferiti negli ostelli vicini per essere seguiti dagli insegnanti. Tuttavia, la causa dell'esplosione non è stata ancora chiarita".


"Cosa ne pensa dell'incidente?"


"Possiamo solo dire che è molto strano. Tutti sanno che è impossibile installare un gasdotto in un edificio scolastico, senza contare il fatto che l'esplosione è avvenuta all'ultimo piano" disse la giornalista in un sussurro. "Alcuni hanno ipotizzato che si sia trattato di un incidente aereo, alcuni pensavano che siano stati dei piccoli meteoriti o qualcuno ha detto addirittura che potrebbero essere l'arrivati gli alieni. Ad ogni modo, vi riferirò immediatamente il messaggio una volta che la polizia avrà un’ipotesi definitiva".


"Grazie" disse il conduttore con un cenno. "Allora, diamo un'occhiata alle prossime notizie. È un'estate bollente e il caldo è insopportabile. Gli studenti dovrebbero godersi quello stile di vita tipico delle vacanze che si è perso da tempo a casa, invece di partecipare alle lezioni extrascolastiche. Il Dipartimento dell’Istruzione ha emesso un avviso per vietare il tutoraggio privato. Vi prego di chiamare il numero di emergenza se doveste incontrare un caso simile... "


Roland non fu in grado di continuare ad ascoltare perché la scena del campus in rovina gli aveva riempito la mente. <em>"La Battaglia delle Anime non è solo un’illusione? Come può essere possibile?"</em>


Rimase impalato lì per un po', poi quando all’improvviso capì si precipitò verso la porta del soggiorno. Una volta aperta la porta di sicurezza un'ondata di calore si riversò di colpo in casa.


Una città moderna apparve davanti a lui!


I grattacieli poco lontani formavano una fitta giungla di cemento. Nelle vicinanze c’era una strada trafficata, con auto e pedoni che continuavano ad attraversare. Lui si trovava nel corridoio di un condominio. Si voltò e vide una placca dorata con il numero 0825 appeso nel mezzo della porta bassa. Se non si sbagliava, significava stanza 25 all'ottavo piano.


"Scusi. Per favore, non blocchi il corridoio, le dispiace? "


Roland era leggermente sorpreso. Si girò e notò che la porta del vicino si era aperta prima che potesse accorgersene e una donna di mezza età lo stava fissando con impazienza. La donna aveva borbottato freddamente quelle parole mentre passava accanto a Roland dopo aver inclinato il suo corpo da un lato. Il forte odore di profumo di bassa qualità colpì il suo naso allo stesso tempo.


"Che diamine, senza lavoro e in giro con solo la canottiera e le mutande. Come può un adulto essere così spudorato?" mormorò la donna tra sé e sé e la sua voce sembrò fluttuare nelle orecchie di Roland. Una simile tecnica sembrava essere utile per le donne di mezza età.


Roland rientrò in casa e chiuse rumorosamente la porta.


"Vieni fuori! Zero!"


"Non perdere tempo nascondendoti!"


"È questo il tuo nuovo trucco? Mettere insieme pezzi dei miei ricordi? "


"Non essere ridicola. È semplicemente un'illusione! "


Nulla accadde nella stanza anche se Roland continuò a gridare.


Roland prese una tazza di vetro sul tavolo e la spaccò sul muro. Quest’ultima fu ridotta immediatamente in frantumi.


"È così che vuoi sconfiggermi?" ridacchiò tra sé e sé. "Cercando di intrappolarmi in questa coscienza per sempre? Non sarai in grado di rinchiudermi, Zero! "


Agì immediatamente senza alcuna esitazione.


<em>"Come posso andarmene se questa è un'altra illusione della Battaglia delle Anime?" </em>pensò Roland.


Il suicidio era sicuramente l'ultima opzione, e Roland scelse di iniziare con qualcosa di semplice: cadere.


Spostò alcune sedie e le impilò dalle più grandi alle più piccole e con lo schienale rivolto contro il divano in modo che non restasse ferito anche se avesse fallito.


Quando finì, si arrampicò sulle sedie dondolanti e vi salì lentamente sopra. La sua testa toccava quasi il soffitto, e cadere all'indietro era davvero spaventoso.


Tuttavia, quella barriera psicologica non era nulla per Roland, del resto aveva già sperimentato diversi modi di morire.


Mentre era sulle sedie a dondolanti sentì qualcuno aprire la porta dall'esterno.


<em>"Forse il vero proprietario di questa casa è tornato?"</em> pensò Roland.


Le sedie impilate crollarono prima che potesse trovare l’equilibrio.


Roland fece fatica a girarsi durante la frenetica caduta e vide una ragazza di circa 11 o 12 anni entrare nella stanza con uno zaino. Tuttavia, l'avrebbe riconosciuta all'istante dai suoi lunghi capelli bianchi e dagli occhi rosso chiaro.


"Zero!"


E, ovviamente, anche lei era sorpresa di vedere Roland.


"Cosa stai facendo?! Zio!"


L'immagine trasformò all'improvviso, come se il mondo si stesse invertendo. Roland balzò in piedi e respirò affannosamente per due volte. Una stanza familiare riapparve ai suoi occhi.


Il muro di pietra grigia con minuscole fessure, le spesse tende di velluto e la Pietra Magica che si stava silenziosamente rischiarando ...


Quella è ... la città di Neverwinter?


“Tumb”.


Quel suono era stato prodotto da una pentola di legno che era caduta sul pavimento.


Roland seguì il suono e scoprì che Anna era lì immobile. La pentola che era caduta si era girata e l’acqua calda che ne fuoruscì bagnò un'enorme area della mappa.


E la ragazza corse velocemente da lui.


<em> </em>


<em>Thea </em>




                                


                                



