---
title: Capitolo 633: [Bentornato]
pubDate: 2025-08-07T11:30:06.798Z
tags:
    - rtw
---






Dopo essere rimasti stretti l'uno all'altra per molto tempo, Roland accarezzò il viso di Anna e disse in tono gentile: "Sei ... diventata più magra".


Nonostante ci fossero lacrime nei suoi occhi, questi ultimi erano rimasti puri come l'acqua del lago. Roland poteva chiaramente vedere la sua ombra riflessa in quegli occhi blu. Tuttavia Anna sembrava molto più magra. Attraverso i suoi vestiti, Roland poteva percepire la sua spina dorsale leggermente sollevata e vedere le sue prominenti clavicole. La sua faccia non era più dolce come prima.


"Mi dispiace tanto di averti fatta preoccupare per me" annusando il profumo di Anna, Roland sentì di nuovo la calma nel suo cuore. Era passato solo un battito di ciglia, eppure si sentivano come se si fossero incontrati a distanza di alcuni secoli.


Anna scosse la testa e si asciugò le lacrime sul suo colletto e disse: "Sto bene, basta che ti sei svegliato".


"Per quanto tempo sono rimasto in coma? Tre giorni o una settimana?" Roland non era certo del tempo visto che Anna era diventata così magra.


"Più di un mese".


"Cosa?" Roland era stupefatto.


"Per essere precisi, sono passati 52 giorni" Vedendo la sua faccia esterrefatta, Anna non poté fare a meno di scoppiare a ridere e disse: "Adesso siamo in autunno. Avresti dovuto accorgerti che le tende sono state cambiate".


"Sono rimasto incosciente per quasi due mesi?" incredulo Roland mosse le braccia e in segreto arricciò le dita dei piedi. Tuttavia non sentì alcun disagio.


"Come ho mangiato?"


"Non hai mangiato niente" Anna si appoggiò alla sua spalla e con le mani strinse forte i suoi vestiti, come se fosse molto spaventata che Roland potesse addormentarsi di nuovo. "Qualcuno ha mangiato al posto tuo".


"Uh ... è possibile?"


"È l'abilità di Tramonto dell’Associazione della Zanna Insanguinata. Ha piantato un Seme di Simbiosi nel tuo corpo e quindi aveva solo bisogno di mangiare più del solito".


<em>"L'abilità di una strega può essere usata in questo modo!" </em>Roland pensò che era incredibile perché i benefici di quel tipo di simbiosi erano molto maggiori rispetto a sostenere soltanto la sua vita. A causa del fatto che i muscoli delle mani e dei piedi non si contraevano, era stata in grado di collegare i due corpi e fare in modo che condividessero un sistema circolatorio.


Roland emise un lungo sospiro, poi guardò la pentola di legno sul pavimento. "Grazie per esserti presa cura di me in questi giorni".


<em>"Evidentemente, qualcuno deve avere pulito il mio corpo e cambiato i miei vestiti per tenermi pulito durante questi quasi due mesi di coma. Inoltre, il processo è molto complicato e solo Anna, che è paziente e amorevole, può farlo giorno dopo giorno" </em>pensò Roland.


"Rispetto a quello che hai fatto tu, io non ho fatto nulla" disse Anna gentilmente "Hai onorato il tuo impegno con le streghe. Hai sconfitto l’esercito della Chiesa. Ogni strega dell’Unione delle Streghe vorrebbe mostrarti la sua gratitudine, anche senza di me, qualcuno si prenderà cura di te".


"Ma preferirei che fossi tu a prenderti cura di me" Roland la fissò, poi abbassò la testa per baciarla.


Dopo molto tempo, si separarono a malincuore. Con le sue guance arrossate, Anna disse: "Bene, devo dirlo alle altre streghe. Hanno aspettato questo giorno per molto tempo".


"Potremmo continuare?" domandò Roland con un ghigno.


Inconsciamente Anna inclinò la testa e disse: "Ti sei appena svegliato e dovresti riposarti molto..."


"Eppure mi sento pieno di energie".


"Anche se è così, non possiamo continuare" Anna sollevò le mani per colpirlo con dei pugnetti e poi si girò per prendere la pentola. Si avvicinò riluttante alla porta e disse: "Torno subito".


"Ho dormito abbastanza, quindi non preoccuparti" Roland le fece un sorriso.


Dopo che Anna chiuse la porta, Roland si accigliò.


<em>"Perché ho dormito così tanto tempo? Che sia collegato con lo strano fenomeno del mio sogno?"</em> pensò Roland.


Roland provò un profondo senso di disagio.


Di solito, dopo che le persone si risvegliavano da un sogno, dimenticavano in fretta il suo contenuto o addirittura lo dimenticavano completamente in meno di un giorno.


Eppure fino a quel momento, Roland continuava a ricordare chiaramente cosa era successo nel suo sogno.


<em>"Quella ragazzina era davvero Zero?"</em>


<em>"Ma perché mi ha chiamato zio?"</em>


<em>"Inoltre, non riusciva a nascondere la sorpresa sul suo viso".</em>


Più Roland ricordava, più pensava fosse strano.


La città nel suo sogno non era assolutamente quella in cui aveva vissuto in passato. La scuola in televisione ne era una prova consistente. L'università doveva essere stata costruita accanto a una montagna e faceva parte di un'area panoramica. Non era permesso costruire edifici alti vicino all'università, però lui aveva visto delle sagome grigie formate da grattacieli sullo sfondo del servizio che avevano trasmesso.


C'era anche qualcosa che non andava nell'appartamento. Quei corridoi collegati l'uno accanto all'altro, erano simili agli appartamenti in stile tubo decisamente obsoleti. Erano stati costruiti negli anni '70 e '80 e non si adattavano bene alle strade trafficate a centinaia di metri di distanza e ai grattacieli.


Inoltre, la porta antifurto color verde inchiostro e il vecchio ventilatore da scrivania sembravano una strana accoppiata con la TV colorata appesa. Se un proprietario non aveva dei gusti particolari, nessuno avrebbe decorato il suo salotto in quel modo.


Tutto sembrava reale eppure tutto era problematico.


Prima di sparire, Zero gli aveva gridato isterica che non l'avrebbe mai lasciato andare. Le sue parole erano una maledizione o una minaccia per Roland? Voleva creare un brutto sogno per confonderlo? Dopotutto, sarebbe stata solo una piccola bugia se gli avesse fatto sognare diversi incubi.


Roland era ancora perso nei suoi pensieri, quando sentì dei rumori dietro la porta.


Un gruppo di streghe si precipitò in camera da letto e lo circondò. Davanti a loro, Roland si sentì un po' in imbarazzo.


"Ahem ... In poche parole, sto bene. Questi giorni…"


Prima che Roland potesse finire la frase, Fulmine saltò sul letto e gli gettò le braccia al collo.


"Grazie a Dio" Wendy si mise le mani al petto e disse in un tono eccitato: "Vi siete finalmente svegliato".


Lily si arricciò le labbra e disse: "Che ragazzo problematico. Ci ha fatto preoccupare per così tanto tempo".


Luna Misteriosa mormorò: "Ti preoccupi per gli altri? Questo è molto raro".


"Rispetto alle streghe, i cittadini comuni sono molto più fragili" Agatha tirò fuori una Pietra della Misurazione, la mise di fronte a Roland e continuò: "En, non c'è alcuna reazione magica, e sembra che tu non abbia ereditato l’abilità di Zero. Cosa ricordi? Che ne dici dei ricordi del Papa".


Roland si sentì leggermente sorpreso e chiese: "Conosci questa abilità?"


"Abbiamo tenuto una strega pura come prigioniera della Chiesa. È stata lei a dircelo".


“Da-davvero? Sembra che non abbia ricevuto i suoi ricordi".


"Aspettate un attimo. E se lui non fosse lo stesso Principe Roland. Forse è rimasto abbagliato dai ricordi di oltre 200 anni? ". Cenere si alzò e chiese: "Chi può provare che è Roland e non Zero? "


"Dai, non creare problemi. Non ci riesci? " chiese Andrea a Cenere alzando gli occhi al cielo.


"Sono abbastanza sicura che sia Sua Maestà, Roland" disse la voce di Usignolo dall'altro lato del letto, ma con sorpresa di Roland, Usignolo non apparve come al solito.


Poi Nana, Pergamena, Foglia... Tra tutte le voci premurose delle streghe, Roland sentì calore irradiarsi in tutto il suo corpo.


L'ultima fu Tilly.


Tenne la mano di Roland e con un sorriso sul volto disse: "Bentornato, fratello mio!"


<em> </em>


<em>Thea </em>
                                


                                



