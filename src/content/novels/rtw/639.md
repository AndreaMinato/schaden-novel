---
title: Capitolo 639- Isabella
pubDate: 2025-08-07T11:37:51.009Z
tags:
    - rtw
---










Se non fosse stato per le catene alle mani e ai piedi, Isabella avrebbe dimenticato di essere una prigioniera.


Dopo aver detto alle streghe di Roland che la Pietra Divina della Vendetta incorporata nelle mura della cella non potevano influenzare la sua abilità, era stata trasferita in un’ordinaria camera da letto sorvegliata da alcune guardie. Quando era stata rimandata nella Regione Occidentale di Graycastle, aveva avuto una ‘cella’ simile alla vecchia camera da letto. Non era umida o fredda e non aveva acqua sporca che scorreva sul pavimento. In quella stanza abbastanza spaziosa, le era stato offerto un letto, una panca e un WC in un cubicolo. Tutte le finestre della camera erano bloccate da delle bande di ferro, ma i caldi raggi di sole riuscivano comunque ad entrare attraverso di esse. Lì le condizioni erano molto migliori di quelle della prigione segreta del Tempio Centrale Segreto.


Avendo un aspetto straordinario, aveva pensato che avrebbe potuto ottenere dei ‘normali’ trattamenti per i prigionieri di guerra, ma non era successo niente. Nessuno si era intrufolato nella sua stanza di notte. Non era stata umiliata o torturata. Le guardie alla porta non le avevano mai parlato eccetto quando le consegnavano i pasti.


Le persone che visitavano più spesso la sua cella erano due delle streghe di Roland. Una aveva detto di venire da 400 anni prima e l’altra, che era bionda, indossava sempre un cappuccio. Qualunque cosa le avessero chiesto, Isabella avrebbe sempre risposto onestamente. Aveva persino chiesto loro di portarle le sue scartoffie e una penna per annotare dei registri della storia segreta e dei documenti demoniaci che aveva letto nella Biblioteca del Tempio Centrale Segreto.


Nemmeno le streghe l’avevano mai torturata, ma intuiva che quella bionda le avrebbe voluto far passare dei brutti momenti. Si sentiva confusa ogni volta che la vedeva andar via con uno sguardo glaciale ogni volta che finiva di porle tutte le sue domande.


Sapeva che non le avrebbero creduto qualsiasi cosa avesse detto, e basandosi su cosa era capitato durante ogni loro visita, era certa che una di loro fosse capace di rilevare le bugie. Intuiva che la bionda stesse progettando di punirla se l’avesse beccata a mentire, ma questo pensiero la faceva sentire ancora più confusa. Proprio non riusciva a pensare ad una ragione per doversi comportare così, dato che potevano fare tutto quello che volevano ad una prigioniera.


Più tempo passava più si sentiva oppressa dalla preoccupazione.


Si domandava come mai Roland Wimbledon non si fosse mai fatto vedere negli ultimi due mesi.


Riusciva a pensare a sole due risposte a questa domanda. La prima, che il Re non si fosse ancora svegliato. La seconda, che non avesse mai avuto intenzione di incontrarla. Nessuna di queste era una buona notizia per lei. Credeva che dopo aver confessato tutto ciò che sapeva, sarebbe stata sottoposta ad un processo e poi giustiziata.


Pronta ad offrire tutto quello che aveva per sconfiggere i demoni, Isabella non aveva alcuna lamentela riguardo alla sua attuale situazione, ma anche aspettare di morire giorno dopo giorno la faceva stressare.


Sospirò e si incamminò in catene verso il suo letto. Si sedette, prese la sua penna ed estese un foglio bianco sul suo grembo, pensando che se fosse riuscita a finire di scrivere tutto quello che ricordava velocemente, sarebbe riuscita ad avvicinarsi alla sua fine più in fretta.


In quel momento, sentì dei passi all’esterno.


Sembrava che ci fossero più di due persone ad avvicinarsi alla sua cella.


Il cuore di Isabella vibrò.


La sua porta venne aperta con una spinta. Mise giù la penna e si voltò. Oltre alle due streghe, era venuto anche un giovanotto dai capelli grigi. Stando alle informazioni che aveva ricevuto in precedenza, sapeva che si trattava di Roland Wimbledon, il Re di Graycastle.


Si era svegliato?


<em>“Ѐ venuto a condannarmi?” </em>


Tenendo per sé quei pensieri, si alzò in piedi e si inchinò leggermente a lui.


“Pensavo che non sareste mai venuto qui ad incontrarmi.” Disse con finta indifferenza.


Con sua grande sorpresa, Roland disse con calma: “Tu sei Isabella, giusto? Sei la strega che ha fatto sì che le mie Pietre Divine della Vendetta perdessero il loro effetto. Non avevo intenzione di posticipare quest’incontro con te. Ho fatto un incredibile lungo sogno e mi sono appena svegliato. Nel sogno ho combattuto contro Zero e alla fine l’ho sconfitta. Tuttavia, in quanto vincitore, non ho ottenuto niente, le sue conoscenze o abilità, come diceva lei.”


“Ѐ impossibile!” Sbottò Isabella.


“Perché? Suppongo di non poter ottenere quello che aveva lei, perché sono un uomo che non potrà mai diventare una strega.” Domandò Roland con grande interesse.


“Non ha niente a che fare con il genere.” Isabella fece cenno di no con la testa. “Il trofeo che un vincitore ottiene nel Campo di Battaglia dell’Anima sono ricordi e longevità, che sono cose che può possedere qualsiasi essere umano, e solamente le creature che le possiedono possono entrare nel Campo di Battaglia dell’Anima. Quanto alle abilità delle streghe e al potere magico, non possono essere assorbiti dal vincitore. Altrimenti, Zero mi avrebbe assorbita.”


“Che cosa intendi… Ci sono creature che lei non può violare e assorbire?”


“Gli animali non possono entrare nel Campo di Battaglia dell’Anima, dato che non possiedono intelligenza. Anche se lo facessero e vincessero, non potrebbero mai capire i ricordi degli esseri umani.” Spiegò Isabella.


“Questo potrebbe anche essere dovuto alla differenza tra le specie.”


“Per quanto ne so, tra le migliaia di anime che lei ha assorbito, ci sono alcuni demoni e alcune bestie demoniache ibride.” Sospirò e continuò: “Ma è successo prima che io nascessi. L’ho solamente sentita parlarne quando chiacchieravamo.”


“Demoni e… bestie demoniache?” Sentito quello che Isabella aveva detto, Roland e le sue streghe non riuscirono a non guardarsi gli uni con gli altri senza parole.


“Perché non ce ne hai parlato?” La strega bionda gridò questa domanda ad Isabella.


“Perché questo avrebbe solamente aumentato la vostra ansia, e difficilmente vi sarebbe stato d’aiuto.” Isabella fece una pausa e rallentò per spiegare. “Anche Zero stessa ha ammesso che i ricordi di altre specie erano così assurdi da averle posto un gran peso addosso. Ha detto di non averci mai più provato dopo quella volta.”


Il Re non sembrava essere spaventato. Al contrario, sorrise e disse: “Interessante. Ad ogni modo, Zero ti ha mai detto che cosa sarebbe successo ai vinti nel Campo di Battaglia dell’Anima?”


“Sarebbero scomparsi da questo mondo come se non fossero mai esistiti.”


Roland inarcò le sopracciglia e chiese: “Qualche differenza tra i perdenti che si arrendono volontariamente e quelli che combattono fino alla morte?”


“Scompaiono tutti, ma…” Isabella continuò dopo averci riflettuto. “Mi pare che Zero abbia detto che i ricordi da lei assorbiti potevano essere divisi in due categorie.”


Roland sembrava particolarmente interessato a quella questione, perciò domandò: “Quali sono?”


“Un tipo di ricordi erano disorganizzati con della coscienza residua dei perdenti. Avrebbero potuto influenzare la stessa Zero. L’altro tipo di ricordi erano completamente aperti a lei. Poteva leggerli ogni volta che voleva.” Si fermò per un momento e continuò: “Diceva che quelli del primo tipo erano difficili da richiamare e più facili da dimenticare… Una volta ne aveva casualmente parlato. All’epoca non le chiesi ulteriori dettagli, ma sono sicura che Voi siate un’eccezione. Non ho mai visto nessuno come voi prima d’ora, che non avesse ottenuto alcuna memoria.”


Roland chiuse gli occhi e unì le sue sopracciglia, sembrava pensare a qualcosa di estremamente complicato. Rimase in silenzio per circa 10 minuti e poi tirò un lungo sospiro, dicendo: “Capisco.”


<em>“A cosa diavolo stava pensando?” </em>


Curiosa com’era, continuava a tenere chiusa la sua bocca.


Sapeva che non avrebbe mai dovuto porre nessuna domanda in quanto prigioniera.


“Adesso, parliamo di te.” Le disse Roland.


<em>Haru</em>
                                


                                



