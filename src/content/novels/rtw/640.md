---
title: Capitolo 640: Le Ipotesi del Mondo dei Sogni
pubDate: 2025-08-07T11:30:06.800Z
tags:
    - rtw
---














Isabella abbassò leggermente la testa, aspettando in silenzio la sua condanna.


Roland sembrava calmo. “Dovresti ringraziare la tua stessa abilità, non perché è unica, ma perché non può uccidere nessuno. Non importa quanto sia malvagio l’atto in cui sei coinvolta, come aiutare Zero ad attaccarmi, sei solamente una complice. Posso risparmiarti la vita, ma devi comunque espiare il tuo peccato, come gli altri che hanno violato la legge.”


Le parole di Roland in qualche modo le tolsero un peso dalla mente. Non aveva paura della morte, ma non le era nemmeno affezionata.


“Fino a quando riuscirete a sconfiggere i demoni, sarò disposta a fare qualsiasi cosa per Voi.”


“I demoni sono i nemici del genere umano. Combatterò sicuramente contro di loro fino alla morte, ma il mio metodo è diverso da quello della Chiesa. Non cercherò di vincere la Battaglia della Volontà Divina a costo di distruggere il potenziale degli esseri umani. Detto questo, dovrai cambiare alcune delle tue abitudini. D’ora in avanti, non sarai più una Strega Pura della Chiesa. Bensì, sarai una strega in espiazione.” Disse Roland lentamente.


<em>“Zero, avevi torto. Lui sapeva dei demoni e dell’Unione da molto tempo ed è addirittura già pronto a combattere la Battaglia della Volontà Divina. In effetti, era un comune essere umano la cui vita e convinzione sarebbero potute finire dopo decenni, ma adesso, possiede la tua longevità illimitata. Alla luce di ciò, lui deve essere il prescelto delle divinità.”</em>


A quel pensiero, Isabella si inginocchiò con le sue catene. Abbassò la testa, lasciando che i suoi lunghi capelli si spargessero su tutto il pavimento, e disse: “Sì, mio Signore.”


Quando si fu rialzata nuovamente, Roland aprì la bocca e disse: “Questa non è la Città Santa di Hermes, e tu non sei una serva per me. Sei semplicemente una persona che fa ammenda, ma io non ti manderò nelle miniere a lavorare duramente per venti anni. Tutto ciò che devi fare è collaborare con Agatha nella sua ricerca sul potere magico.”


Isabella rimase sbalordita, domandandosi: <em>“Questo è tutto ciò che devo fare per lui?”</em>


Roland continuò dicendo: “Il tuo periodo d’espiazione è di 5 anni. Chiederò a Wendy di predisporre un nuovo posto per te in cui vivere. Durante questo periodo di tempo non dovrai indossare nessuna catena, ma avrai solamente una libertà limitata. Vale a dire che, a parte il posto in cui vivi e la Torre Incantatrice di Agatha, se vorrai andare da qualche altra parte dovrai agire sotto la sorveglianza dell’Unione delle Streghe.”


“Sì, capisco.”


“A proposito, sei sicura che non ci siano altre streghe nella Città Santa?” Domandò Roland.


Aveva risposto a questa domanda tantissime volte da quando era diventata una prigioniera. Ci pensò per un momento e ancora una volta fece cenno di no con la testa, dicendo: “Per questa battaglia decisiva, Zero ha convertito tutte le inutili nuove streghe in Guerrieri della Punizione Divina e portato nel campo di battaglia tutte le altre. Ci sono ancora molte ragazze nei chiostri, ma i risvegli delle nuove streghe accadono raramente prima dei Mesi dei Demoni. Vaniglia, Margie ed io siamo probabilmente le uniche tre Streghe Pure della Chiesa rimaste.”


Dopo aver ascoltato ciò che aveva detto, Roland non disse niente. Si voltò e si diresse verso la porta. La strega bionda saltò fuori dal nulla e la liberò dalle sue catene.


Vedendosi di nuovo con le mani libere, Isabella poté credere a mala pena a quello che era successo. “<em>Ѐ questa la mia condanna? Nessun carcere, nessuna umiliazione e nessuna tortura. Fa sul serio?”</em>


All’improvviso si pronunciò: “Vostra Maestà, per quanto riguarda Vaniglia e Margie…”


Roland rivolse nuovamente lo sguardo verso di lei e disse: “Loro sono migliori di te. Sono state semplicemente influenzate dalle false idee dell’educazione del chiostro, ben lungi dall’essere pazze. Se riusciranno ad abbandonare quei pensieri, potrebbero persino unirsi all’Unione delle Streghe.”


Lui e le due streghe se ne andarono. La porta della cella cigolò.


“Quindi questo è quanto,” Isabella si sentì completamente sollevata. Si sdraiò sul suo letto di legno sotto i raggi di sole che provenivano dalla finestra. Malgrado la luce abbagliante, sbirciò con lo sguardo verso il cielo blu dietro le sbarre d’acciaio.


“<em>Che bella giornata</em>,” pensò.


***************


Tornati in ufficio, Usignolo espresse il suo scontento, dicendo: “La sua punizione è troppo leggera. Ti ha quasi ucciso.”


“Ѐ Zero che mi ha quasi ucciso, non lei.” Roland le passò una fetta di pesce essiccato.


Lei lo prese con la bocca e farfugliò: “Ha creato lei una simile possibilità per Zero. Altrimenti, per te sarebbe stato impossibile essere trascinato nel Campo di Battaglia dell’Anima.”


Roland spiegò pazientemente: “Ma tu puoi capire se lei vuole davvero combattere contro i demoni, no? Non ha commesso un crimine imperdonabile, e io sto bene. Ѐ abbastanza come punizione. In questo modo dimostriamo a tutti che siamo disposti a spendere mille pezzi d’oro per comprare talenti eccezionali.”


“Spendere mille ori reali… e cosa?”


“Uhm… Intendo effetti che si propaghino.” Roland tossì due volte e continuò. “Vedendo il suo esempio, più persone capiranno che purché non si sorpassi la linea legale, avranno ancora una chance espiando le loro colpe.  Dopo tutto, il nostro nemico sono i demoni. Per aumentare le nostre possibilità di vittoria nella Battaglia della Volontà Divina, lasciarle redimere tramite buoni servigi è la scelta migliore.”


Usignolo contrasse le labbra e disse: “Bene, la sorveglierò per te.”


Roland si diresse verso la porta finestra e ricordò ciò che aveva detto Isabella.


I ricordi che Zero aveva assorbito potevano essere divisi in due categorie. Quelli del primo tipo erano disordinati con una coscienza residua dei perdenti. Questi avrebbero potuto influenzare la stessa Zero. Quelli dell’altro tipo erano completi e aperti a lei. Poteva leggerli ogni volta che voleva. Aveva detto che era più difficile richiamare e più semplice dimenticare quelli del primo tipo…


<em>“Per questo continuava a persuadermi ad arrendermi durante la Battaglia delle Anime?</em>


<em>Assorbire chi le stava intorno e che le permetteva di avere tutti i propri ricordi non le creava alcun effetto collaterale. Per questo si fermava in tutti i momenti cruciali. </em>


<em>Voleva che abbandonassi il combattimento per ottenere i miei ricordi intatti.”</em>


Si rese conto che questo processo sembrava simile a quello in cui si era impossessato del corpo del Principe Roland.


Visto che i ricordi del Principe Roland erano proprio così, completi e sempre lì nella sua testa. Poteva facilmente richiamare i ricordi del Principe ogni volta che voleva e metterli da parte quando non ne aveva bisogno. Somigliavano a dei file archiviati. Non doveva memorizzare alcun loro dettaglio, ma anche dopo un anno, quando li riapriva di nuovo, rimanevano ancora li stessi di prima.


Dal momento che il Principe era stato ucciso da un assassino di Garcia e che non aveva avuto alcuna forza di volontà per resistere alla sua morte in quel momento, pensava che potesse essere considerato come un perdente che si arrende nella Battaglia delle Anime.


Adesso si stava domandando che cosa avrebbero fatto i perdenti con una forte forza di volontà?


Basandosi su ciò che Isabella aveva detto, questo tipo di ricordi con la coscienza residua dello sconfitto avrebbero influenzato la stessa Zero, incluso cambiare i suoi pensieri, la sua personalità e persino le sue convinzioni. Assorbire migliaia di anime l’avevano resa complicata, tecnicamente, una persona molto diversa da quella che era stata in passato.


Se avesse voluto vendicarsi di lui, avrebbe versato tutti quegli assurdi ricordi nella sua mente.


Una volta successo questo, lei si sarebbe distrutta, ma Roland non sarebbe più stato lo stesso Roland di prima.


In questa caotica tempesta di ricordi, ogni anima dalla forza di volontà inflessibile avrebbe potuto lottare per la predominanza nella sua mente. Zero avrebbe potuto cogliere quest’opportunità per tornare di nuovo.


Tuttavia, fuori dall’aspettativa di Zero, lui non era un uomo di quell’epoca.


La quantità di informazioni che una persona vivente nell’era moderna assorbiva in una giornata equivaleva a quella che una persona dei tempi antichi accumulava in mesi o anche anni. In quanto uomo proveniente dall’epoca dell’esplosione dell’informazione, leggeva e memorizzava vari tipi di informazione in ogni momento di veglia. La sua mente poteva istintivamente trattenere le informazioni utili ed eliminare quelle insignificanti.


Di conseguenza, tutti i frammenti di memoria venivano inghiottiti e riorganizzati, formando uno strano nuovo mondo, il suo Mondo dei Sogni.


Purtroppo, non poteva chiedere a Zero di confermare questa speculazione.


Lei aveva perso tutto ciò che aveva, inclusi i suoi ricordi, e si era trasformata in un’innocente bambina nel Mondo dei Sogni.


...


<em>Haru</em>
                                


                                



