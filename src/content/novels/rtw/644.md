---
title: Capitolo 644 – La diplomazia della nuova era
pubDate: 2025-08-07T11:37:51.009Z
tags:
    - rtw
---






Dopo aver consumato il pranzo, Roland convocò Barov nelle sue stanze.






Era la prima volta che il Direttore del Municipio entrava in quel luogo, camminava con prudenza ma gli si leggeva l’emozione sul volto.






Notando il suo comportamento, Roland non poté fare a meno di ricordarsi di un certo episodio di una celebrità storica che era corsa fuori per ricevere i suoi sottoposti con i vestiti fuori posto cosa che aveva considerevolmente commosso i visitatori. Sembrava che la sua pigrizia causasse, senza volerlo, un forte senso di fiducia nel Direttore del Municipio.






C’era da considerare che un ufficiale uomo aveva dei vantaggi unici nei modi di accrescere la sua lealtà. Per esempio poteva chiacchierare con lui fino a tarda notte, condividere un letto con lui e altre cose del genere. Ma nel caso di Edith Kant, avrebbe senz’altro generato pettegolezzi.






Rise scuotendo la testa per scacciare quei pensieri.






“Quante lettere ave te ricevuto nel periodo in cui ho combattuto ed ero in coma nelle Regioni del Nord?”


“Sedici in totale” riferì Barov.


“La maggior parte proviene dai Signori di vari territori, trattano di scambi commerciali o richieste di udienze, due invece sono lettere confidenziali dalla Regione Orientale che chiede accordi di pace. Ho risposto a tutti seguendo le vostre istruzioni”.






Avevano preso accordi a riguardo in un consiglio di guerra prima della battaglia. Quando il Re fosse andato in battaglia e avesse guidato l’esercito, Barov avrebbe preso temporaneamente in carico gli affari burocratici di Neverwinter, anche le lettere indirizzate al Re sarebbero state aperte da lui. Nel caso in cui si trattasse di un caso particolare al di sopra del suo potere, la lettera sarebbe stata inoltrata per via aerea alle prime linee.






“Solamente un accordo di pace?”






“Si… non sono disposti a cedere i terreni e inoltre, vi chiedono di mantenere le tradizioni e l’onore della nobiltà”.






“Quando arriverà la primavera del nuovo anno, capiranno quale sarà la scelta giusta”. Roland scrollò le spalle.






“E le lettere che devo leggere di persona? Da dove provengono?”






“Una viene dall’Associazione degli Astrologi nella Città dell’Alba, l’altra dal Regno dell’Alba” disse Barov consegnando le due lettere.






“Sono arrivate mentre eravate in coma ed il contenuto è un po’… strano”.






“Strano?”






Roland srotolò per prima la pergamena decorata con costellazioni.






Era stata scritta dall’astrologo Stella della Dispersione. La prima parte conteneva saluti e ringraziamenti: il telescopio astronomico che gli era stato regalato in precedenza era stato messo in funzione, era naturale ricevere dei ringraziamenti, ma il contenuto della parte seguente lo lasciò perplesso per un momento.






“Hanno scoperto le tracce della Stella dell’Estinzione?”






“Una luminosa stella rossa localizzata in un punto fisso?”






Il primo pensiero di Roland fu quello di un’orbita sincrona.






In base alle sue carenti conoscenze di astronomia, solamente corpi che viaggiano seguendo la medesima orbita possono mantenere la stessa posizione rispetto al pianeta.


Se la Luna Rossa dovesse apparire sulla stessa orbita, è impossibile che non vi siano influenze sul pianeta. Dalle osservazioni effettuate, pare che la sua dimensione sia particolarmente piccola.






<em>“Che la Luna Rossa non sia un corpo di origine naturale, ma un satellite creato dall’uomo</em>?”






Roland ci pensò per un momento per poi negare questa ipotesi. Se fosse un satellite, come riuscirebbe a “scendere sulla Terra?” In base alle parole di Agatha, l’istante in cui la Luna Rossa comparirà, l’intero continente potrà ammirare la sua esistenza: ha dimensioni maggiori rispetto alla Luna, ed è anche più luminosa, la sua luce scarlatta tingerà del colore del sangue tutte le mura della Città Santa e perfino in pieno giorno si potrà vedere il suo contorno.






Non aveva alcun senso.






Rimase in silenzio per un bel po’ di tempo prima di mettere via la lettera.






“Scrivi una lettera da parte mia in cui inviti gli astrologi qui a Neverwinter”.






“Ma la volta scorsa rifiutarono,” disse Barov esitante, “temo che anche questa volta…”






“La situazione è cambiata, l’Associazione degli Astrologi ha già trovato la stella che cercava, basterà che continui ad osservare quel pezzo di cielo”. Roland picchiettava sul tavolo. “Nella lettera riferisci loro che Neverwinter ha creato un telescopio astronomico migliore, inoltre abbiamo scoperto dei testi antichi riguardanti la Stella dell’Estinzione. Sono sicuro che si presenteranno”.






“Agli ordini”.






Aprì la seconda lettera, o meglio il pezzetto di carta. Come di consuetudine, i messaggi spediti tramite piccioni viaggiatori erano sempre brevi e precisi.






“Il Re dell’Alba è deceduto, il figlio maggiore Appen Moya è il successore al trono”.






“Ha ordinato di ripulire la regione dai seguaci della Chiesa, chiuso i percorsi commerciali per la Città Santa e ha dato nuovamente inizio alla caccia alle streghe”.






“Come risultato, è iniziata una ribellione al confine che ha coinvolto la nostra carovana”.






“Il piano originale dovrà essere temporaneamente sospeso”.






Roland non poté che aggrottare le sopracciglia, Barov non sapeva nel dettaglio quello che aveva fatto la Chiesa nel Regno dell’Alba, era normale per lui essere confuso sulla questione. Dopo che Isabella e gli altri si furono ritirati, il decesso del Re dell’Alba sarebbe stata solo una questione di tempo per via della mancanza di medicinali. Ma ciò che non aveva preso in considerazione era il profondo odio di Appen verso la Chiesa, talmente profondo da perseguitare anche le streghe.






Per quanto riguarda le politiche di Appen, eliminare i fedeli pareva una cosa sensata, ma bloccare unilateralmente le vie per il commercio era come spezzare le fonti di ricchezza dei Signori delle terre di confine. Dietro alla ribellione, molto probabilmente c’era l’influenza della Chiesa, ma la caccia alle streghe era proprio una decisione che contrastava gli interessi di Roland.






Una decisione talmente impulsiva non poteva essere una proposta delle tre grandi casate, l’unica spiegazione plausibile era che l’odio aveva fatto perdere la testa al nuovo sovrano e la vendetta gli aveva oscurato la vista.






Inizialmente, Roland pensava che il Regno dell’Alba sarebbe stato un potenziale alleato, ma rimase deluso dalla piega che aveva preso la situazione.






“Manda una richiesta diplomatica ufficiale ad Appen,” disse Roland lentamente, “prima di tutto per congratularsi con lui per l’ascesa al trono, poi avvertilo di smetterla di bruciare streghe. Una strega pura non è la stessa cosa di una strega comune, inoltre Graycastle ha stabilito un’organizzazione ufficiale di streghe, considerarle nemiche equivarrà a farsi nemico il Regno di Greycastle”.






“Ehm… Altezza”, Barov si asciugò la goccia di sudore sulla fronte. “Siete sicuro di voler scrivere certe cose?”






“C’è qualche problema?”






“L’altra parte non vi prenderà sul serio penserà che lo stiate minacciando”.






Roland comprendeva chiaramente. C’erano casi in cui i vassalli non accettavano gli ordini dei propri Signori, figuriamoci di altri regni. Ma l’era ormai era cambiata, se l’altra parte non capiva la diplomazia, non gli sarebbe dispiaciuto insegnargliela”.






“Questa è una minaccia”, rispose nettamente. “Se Appen Moya insiste con queste azioni, quando l’anno prossimo conquisteremo la Città Santa, basterà che daremo un nuovo sovrano al Regno dell’Alba: un individuo che sarà disposto a sostenere Graycastle e combattere al nostro fianco nella Battaglia della Volontà Divina. Una buona scelta potrebbe essere Andrea dei Quinn”.






La diplomazia della nuova era sarà stabilita con armi da fuoco in acciaio. Tutto ciò che non sarà possibile ottenere su un tavolo di negoziazioni dovrà essere conquistato con la forza. Cose come i rapporti con gli altri Regni,  interferenze negli affari interni, cambiare gli eredi, supportare le opposizioni e direttamente stanziare delle truppe all’interno dei loro territori diventeranno comuni. Prima dell’avvento della Luna Rossa, Roland non voleva l’interferenza di nessun Regno che potesse ostacolarlo.






Pertanto, il cuore dell’intera lettera diplomatica sarà “Non dite che non vi avevo avvertito”.






“Io… ho capito, ” negli occhi di Barov Mons apparve un’espressione complessa: stupefazione, eccitazione e un senso di soggezione impossibile da nascondere… fece un profondo inchino. “Comunicherò le vostre volontà al re del Regno dell’Alba”.






<em>Aris</em>




                                


                                



