---
title: Capitolo 645- Addii e promesse
pubDate: 2025-08-07T11:37:51.009Z
tags:
    - rtw
---






Infine, Roland non riuscì a starsene un giorno intero chiuso in camera e ha dovuto andare in ufficio.






Verso l’ora del tramonto, Usignolo gli comunicò che Tilly voleva vederlo.






Si mise un cappotto, sistemò i suoi lunghi capelli e si diresse verso l’ufficio con una pila di fogli in braccio. Entrò e vide Tilly e Cenere che lo stavano già aspettando.






Vedendolo portarsi tutto quel peso, Cenere si avvicinò di sua spontanea volontà per aiutarlo a prendere la pila di fogli. Roland rimase stupito da questo comportamento, non avrebbe mai immaginato che questa Straordinaria che non lo vedeva di buon occhio, avrebbe preso l’iniziativa di dargli una mano.






Passando dalla portafinestra, gli ultimi raggi del sole dipingevano le pareti di arancione. La luce donava alle due figure un contorno dorato, creando l’atmosfera di una separazione.






Roland aveva già intuito le intenzioni di Tilly.






Era riluttante, ma sapeva che prima o poi questo giorno sarebbe arrivato. Il fatto che non se ne fossero andati mentre lui era privo di sensi, mostrava la loro sincerità.






“Sono qui per salutarti” disse Tilly con calma, “devo tornare all’Isola Dormiente per risolvere alcuni problemi con l’Associazione della Zanna Insanguinata”.






Rimase in silenzio per un momento, osservando il volto delicato di Tilly i cui occhi riflettevano la luce del tramonto. “Ho capito… quando arriverà Bellezza Affascinante nelle Regioni Occidentali? Farò preparare per voi un banchetto d’addio… un momento…” Roland si fermò, chiese “poi ritornerai qui?”






Cenere non poté fare a meno di coprirsi la bocca.






Tilly sorrise dolcemente: “Come, non sarò la benvenuta? Fratello”.






“Al contrario, dicevo… perché tu…” Roland aprì la bocca sorpreso, ma non riuscì a trovare le parole. Infine, l’unica cosa che disse fu: “E’ per i Mesi dei Demoni?”






“Se la pensi così, non ti contraddirò” Tilly allargò le mani, “non potresti nutrire più aspettative verso di me?”






Roland rimase sbigottito.






“Non dirmi che…”






“Proprio quello” disse Tilly senza mezzi termini, “porterò la notizia all’Isola Dormiente e riferirò alle streghe che hai ottenuto la vittoria contro la Chiesa; Neverwinter ha sradicato completamente la minaccia della Chiesa dalle Regioni Occidentali del Regno di Graycastle. Adesso tutti potranno vivere senza timori, non ci sarà più bisogno di nascondersi su quella piccola isola. Quando i preparativi saranno ultimati, porterò con me coloro che vorranno stabilirsi qui ad occidente, a quel punto spero solo che non te la prenderai se mangeranno tanto”.






Il cuore di Roland si riempì di un’indescrivibile eccitazione: “Saranno sempre le benvenute qui nelle regioni occidentali!”






“Il tuo Castello non è abbastanza grande per ospitare tutte le streghe” la Quinta Principessa mostrò un sorriso astuto “anche se solo metà di loro decidesse di trasferirsi, il numero supererebbe di parecchie volte l’Unione delle Streghe. Inoltre, la maggior parte di loro non è adatta ai combattimenti; avevo pianificato di noleggiare una nave dopo che saranno finiti i Mesi dei Demoni poiché in quel periodo anche le rotte saranno più sicure”. La Principessa Tilly rivelò un sorriso malizioso.






Roland rispose senza esitazione: “Prima dell’arrivo della primavera farò costruire edifici a sufficienza, non sarà un problema per Karl.”






“Ho altre tre condizioni” disse Tilly mostrando tre dita, “spero che le accetterai, Fratello”.






Guardando il suo aspetto serio, Roland drizzò la schiena: “Parla”.






“Prima di tutto, nel caso volessero andarsene da Neverwinter per andare in altre città, non dovrai fermarle, limitando la loro libertà”.






“Nessun problema” rispose Roland senza esitazione, “Tuttavia, fino ad oggi il Regno di Graycastle non è ancora stato unificato, non sono in grado di assicurare che ovunque vadano saranno trattate come persone comuni. Per ragioni di sicurezza, consiglierei loro di abitare solo sull’Isola Dormiente e nelle Regioni Occidentali, per ora. Non sarà tardi andarsene una volta che avrò il controllo su tutto il regno”.






“La mia era solo un’ipotesi” Tilly annuì soddisfatta, “poi, qualora non fossero disposte ad utilizzare la loro magia per aiutarti, non dovrai costringerle”.






Roland versò loro due tazze di tè: “In quel caso, posso proporre loro offerte allettanti per convincerle?”






“Fintanto che non ricorrerai alla forza” lo guardò fermamente.






“Accetto” non poté trattenere un sorriso.






Dal momento in cui si erano risvegliate, queste ragazze non avevano fatto altro che cercare nascondigli ovunque, per cui la loro conoscenza del mondo era limitata. Al contrario, lui aveva dalla sua parte un enorme meccanismo di ricompense che avrebbe fatto tuffare chiunque fra le onde dell’industrializzazione.






Senza contare il salario, sarebbe stato sufficientemente allettante esporre oggetti come i saponi profumati, i vini fragranti ed i gelati, e renderli ottenibili solo se le streghe avessero accettato di lavorare per lui.






I proiettili abbelliti del capitalismo erano molto più interessanti della violenza pura.






“Infine, spero che l’Incantesimo Dormiente possa esistere in indipendenza” detto questo punto, Tilly parve dubbiosa, probabilmente perché quest’ultima condizione appariva più ardua. “Ovviamente, una parte delle entrate dell’Incantesimo andrà a Neverwinter”.






“Incantesimo Dormiente?” Roland era perplesso, si ricordava che questa organizzazione era nata per risolvere i conflitti tra le streghe combattenti e le streghe con il ruolo di supporto, inoltre le ricompense portavano profitti all’Isola Dormiente. In altre parole, quasi tutte le streghe dell’isola ne erano membri, la loro indipendenza dai regni significava che tutte loro erano sotto la giurisdizione di Tilly.






Capì immediatamente la ragione per cui la Quinta Principessa era dubbiosa nel richiedere questa condizione. Stabilendosi come un’organizzazione indipendente, avrebbero potuto decidere se accettare missioni o mandare streghe ai Fiordi; questa mossa era una precauzione di Tilly verso di lui.






Tuttavia Roland accettò immediatamente: “Ovviamente, basta che i membri rispettino le leggi interne della regione”.






“<em>Non equivaleva forse a una compagnia privata</em>?” Pensò Roland






In realtà, non appena realizzò che le streghe dell’Isola Dormiente si sarebbero trasferite nei territori occidentali, in cuor suo ebbe sentimenti contrastanti di gioia e di preoccupazione, non sapendo se avrebbe dovuto farle entrare a forza nell’Unione delle Streghe.






Essendo una delle tre maggiori organizzazioni amministrative insieme al Municipio e al Primo Esercito, poteva stare tranquillo poiché l’Unione delle Streghe era nelle mani di Wendy, che era leale nei suoi confronti. Le streghe dell’Isola Dormiente erano troppe, se fossero entrate tutte nell’Unione delle Streghe, Wendy non avrebbe potuto controllarle tutte ed un suo intervento sarebbe potuto risultare inappropriato.






Se non venissero inserite nell’unione, sarebbe parso freddo verso queste streghe venute da un luogo così distante. Tuttavia, con la condizione di Tilly, Roland si sentì rilassato. Inoltre, era del tutto naturale che Tilly avesse ancora delle preoccupazioni, la fiducia doveva essere costruita con il tempo e, in confronto al passato, questo era un grande passo in avanti.






“Sul serio?” Sentendo la sua risposta pronta, Tilly era sorpresa.






“Stai tranquilla, mantengo sempre la mia parola” Roland sorrise.






“Bene…” Tilly si rilassò “vado in camera a preparare le mie cose, Bellezza Affascinante dovrebbe arrivare tra circa tre giorni. Oltre alle streghe combattenti, porterò con me Iffy e Piumina, ma una volta che la faccenda con l’Associazione della Zanna Insanguinata sarà terminata, le rimanderò indietro”.






“Anche tu aspetterai la fine dei Mesi dei Demoni prima di tornare?”






“Prima mi hai chiesto se la mia partenza era dovuta ai Mesi dei Demoni, e io non ho negato” sbatté le palpebre.


“In sostanza, tornerai prima?” chiese Roland.






“Come lo scorso anno, fratello” Tilly annuì “combatterò i demoni al tuo fianco, fino a quando le pesanti nevicate non smetteranno”.






<em>Aris</em>




                                


                                



