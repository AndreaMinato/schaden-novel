---
title: Capitolo 646 – Banchetto (con l’hot pot)
pubDate: 2025-08-07T11:30:06.801Z
tags:
    - rtw
---










Quando le due si apprestavano ad andarsene, Cenere, che camminava dietro alla principessa Tilly, si fermò all’improvviso, si voltò e disse: “Vi devo delle scuse, Altezza”.






Era la prima volta che Roland la sentiva utilizzare un linguaggio cordiale, “non è niente, riguardo ai fatti avvenuti nel Castello pure io…”






“Sappiamo tutti che lui non siete Voi,” Cenere scosse la testa, “una persona come quella non potrebbe mai averci portato ad una vittoria contro la Chiesa, non avrebbe mai concesso alle streghe piena libertà e fiducia. Non c’ho creduto fino a quando non avete sconfitto la Chiesa e me ne dispiace molto”. Ci fu una pausa. “Ognuna delle streghe si ricorderà di tutto ciò che avete fatto, inoltre Voi siete più qualificato per essere il fratello della Principessa Tilly di quanto non lo fosse lui”.






Queste parole di Cenere dimostravano che anche Tilly la pensava allo stesso modo. Fino alla fine, non avevano creduto che lui fosse veramente il Quarto Principe… per un momento Roland non seppe se ridere o piangere, era una specie di riconoscimento?






Guardando il sorriso della sua sorellina che era dietro a Cenere, un pensiero emerse nella sua mente.






La Straordinaria posò la mano destra sul petto e si inchinò leggermente, la coda di capelli neri scendeva sulle spalle mentre gli occhi dorati parevano stelle al tramonto.






“L’inviata Cenere Vi porge i suoi saluti, Altezza”.






******






Tre giorni dopo, si tenne finalmente il banchetto tanto atteso da Andrea.






Ciò che attendeva con ansia non erano i saluti, ma il nuovo delizioso cibo promesso da Sua Maestà.






Dagli addii della volta precedente, non riusciva a togliersi dalla mente i piatti che Sua Maestà aveva definito più squisiti dei gelati; questa volta aveva delle grandi aspettative. La battaglia contro la Chiesa era un fatto di enorme importanza per cui lei ebbe il buonsenso di non menzionare le pietanze, adesso finalmente avrebbe potuto soddisfare il suo palato.






Il banchetto non ebbe luogo all’interno del Castello, ma si tenne nell’ampliato giardino sul retro.






Attraversò il lungo corridoio formato da ulivi ed entrò nel cuore del giardino. Prima ancora di vedere il cibo, un profumo inebriante riempì le narici di Andrea. Erano pesci di cristallo dei ghiacciai di Eterno Inverno? O uova dai cento sapori delle scogliere di Cuore di Lupo? Oppure erano le deliziose trote arcobaleno dei Fiordi? No… non era niente di tutto questo, non aveva mai sentito un profumo invitante come quello, perfino dagli ingredienti più esotici non era possibile ottenere una tale fragranza.






“Mi sento improvvisamente affamata” disse Shavi.






“Voi qui nelle Regioni Occidentali vivete sempre in questo modo?” Molly si leccò le labbra, “mi fate troppa invidia!”






“Non mi è capitato così tante volte” Brezza abbracciò Lotus ed Evelyn, “sono loro che dovresti invidiare”.






“Non è un banchetto di tutti i giorni” spiegò Candela, “di solito i dessert vengono serviti una volta ogni tre giorni”.






“Solamente ogni tre giorni…” Molly si toccò la fronte, “perché mi sembra che ve ne stiate vantando?”






“Nient’affatto”.






Cenere diede uno sguardo ad Andrea e vide che la sua gola non smetteva di muoversi quindi disse “Non sbavate”.






Se fosse stata una situazione normale Andrea avrebbe ribattuto, ma adesso la sua attenzione era tutta rivolta verso dei ceppi di alberi posizionati al lato del giardino.






Pareva fossero cresciuti lì nel terreno, talmente larghi che sarebbero state necessarie 7 o 8 persone per abbracciarli; dal centro stava salendo del vapore, come se qualcosa stesse bruciando.






Una volta che si fu avvicinata, scoprì che l’interno del ceppo era cavo, sopra ad esso era posizionata una grande pentola di metallo, l’intenso profumo proveniva dal brodo al suo interno.






Inoltre, sui tavolini bassi accanto al ceppo, vi erano disposti grandi varietà di cibi. La scelta era ampia ma erano tutti ingredienti comuni. Ciò che più la confondeva era il fatto che tutti i cibi erano crudi.






Era la prima volta che vedeva un banchetto del genere. Non c’erano camerieri, nessuna tovaglia bianca, non c’era la musica e nemmeno folle di persone. Si sedettero tutti in cerchio intorno ai ceppi. Dalla posizione, pareva che avrebbero dovuto servirsi da soli.






La sua assunzione si rivelò corretta. Quando tutte le streghe arrivarono, Roland batté le mani per dare inizio al banchetto: “Questo è un banchetto con l’hot pot, è molto semplice, basta mettere ciò che vi piace all’interno della pentola e, quando sarà cotto, potrete gustarlo”.






L’autunno era la stagione migliore per godersi l’hot pot. Essendo un metodo di cottura molto popolare, era piuttosto facile prepararlo. Perfino le verdure più comuni potevano diventare deliziose. La cosa più importante era che la pentola doveva essere molto vicina al suolo. I commensali si sarebbero riuniti per gustare cibi deliziosi dalla stessa pentola. In questo modo era più semplice instaurare relazioni rispetto ad un banchetto tradizionale. Essendo un banchetto d’addio, l’hot pot poteva ridurre la tristezza e la depressione nelle persone.






L’essenza dell’hot pot risiedeva nel brodo. In quest’era, i metodi di cottura erano in gran parte monotoni. In genere, un ingrediente aveva un unico sapore e l’attenzione delle persone era rivolta alla qualità degli ingredienti stessi. Roland aveva ordinato agli chef di mescolare vari ingredienti con sapori distinti e cucinarli all’interno della stessa pentola. Avevano incluso polli interi, ossa di maiale, funghi becco d’uccello, frutti di mare, spezie ed altro. Il brodo aveva un sapore ricco, che non poteva essere riprodotto utilizzando solo uno o due ingredienti.






Fu Foglia a creare il tavolo per l’hot pot in stile naturale, utilizzando il potere del Cuore della Foresta per far crescere le piante velocemente. Secondo il suo volere, erano diventati ciò che Roland aveva chiesto senza trasformazioni extra. All’interno erano ricoperti da uno strato protettivo di isolante termico, perfino delle lampade ad alcol non sarebbe state sufficienti per bruciarli. La temperatura delle pareti interne si sarebbe diffusa gradualmente in tutti i ceppi. Se avessero messo le mani sul tavolo, avrebbero potuto percepire un calore tiepido.






Quando Andrea portò alla bocca della carne cucinata, non poté fare a meno di mormorare per via del sapore forte e ricco.






Decine di sapori deliziosi assalivano la sua lingua mentre il brodo caldo scorreva dalla sua gola fino allo stomaco, la sensazione era totalmente l’opposto di quella del pane gelato, ma non riusciva ugualmente a fermarsi.






Secondo l’etichetta da tavola aristocratica, non potevano prendere altro cibo fino a quando non finivano ciò che avevano nel piatto. Ma per questa nuova idea di sua Maestà, se avessero seguito l’etichetta, avrebbero solamente potuto guardare gli altri finire tutti i cibi.






L’eleganza delle streghe dello stesso tavolo era andata a finire altrove, probabilmente perché l’hot pot non andava d’accordo con essa. Perfino in presenza della Principessa Tilly, Cenere prese diverse pietanze cotte dai piatti di fronte a lei.






“L’essenza del cibo risiede nel suo sapore originale, senza aggiunta di altro. In questo modo il brodo si avvicina di più al sapore originale. Di chi sono queste parole?” Cenere imitò il tono di Andrea “Ricordo che qualcuno disse che cucinare aggiungendo sale e spezie era da selvaggi, i veri nobili non si sarebbero mai abbassati a tanto. Come mai mi sembra di vedere il contrario?”






In precedenza, Andrea le avrebbe risposto con un paio di frasi, avrebbe anche sentito una spina nel cuore, ma adesso aveva capito cosa c’era di più importante.






Gustarsi il cibo era molto più importante che uno scontro verbale con Cenere.






Le lanciò a mala pena uno sguardo, poi, senza esitazione spinse via il cucchiaio di Cenere per raccogliere un pezzo di carne e lo mise nel proprio piatto.






Questa volta, Andrea mangiò fino a quando non fu soddisfatta.






<em>Aris</em>






[su_service title="Erialis" icon="icon: comment" size="16"]<em>Hot Pot è in pratica una fondue cionese e consiste in molte varietà. La preparazione è semplice c'è una pentola piena di brodo al centro della tavola riscaldata ovviamente da un fornello e dentro ogni commensale vi mette gli ingredienti che vuole ovviamente crudi e li fa cuocere in tale pentola per poi mangiarli. E' considerato un piatto invernale.</em> <em>Probabilmente nasce in Mongolia, dove l’ingrediente principale era rappresentato dalla carne, solitamente manzo, montone o cavallo. Si è poi diffuso in Cina durante la dinastia Tang, andando ad assumere variazioni regionali e incorporando ingredienti sempre più diversificati. Durante la dinastia Qing (1644-1912), l’hot pot si è affermato come uno dei piatti caldi più popolari di tutto il paese. Esiste perfino un galateo dell'hot pot : </em>


<em>IL GALATEO DELL’HOT POT</em>
<ul>
         <li><em>In Cina si ordinano i piatti e li si condivide, sempre. Quindi non appropriatevi di un ingrediente solo perché lo avete scelto voi dal menù. Nelle case si usa mettere gli ingredienti tutti insieme nella pentola, ma al ristorante e con amici, ognuno usa il suo colino.</em></li>
         <li><em>Non si «rubano» i bocconi messi a cuocere dagli altri!</em></li>
         <li><em>Non si cuociono le cose a metà in un brodo e poi nell’altro. Potrebbero esserci degli allergici, dei vegetariani e comunque contaminare i due brodi non è elegante.</em></li>
         <li><em>Non si usano le proprie bacchette per servirsi dai piatti da portata. Si usano bacchette “di servizio” comuni o si usa il retro.</em></li>
         <li><em>Meglio usare bacchette apposta per maneggiare i cibi crudi, e altre per mangiare una volta cotti. Questo per evitare contaminazioni alimentari.</em></li>
         <li><em>Bevete il brodo solo se avete mangiato ingredienti leggeri. Se avete cotto molta carne grassa ad esempio, sarà un concentrato calorico e di colesterolo – buono, ma non leggero.</em></li>
</ul>




<em>Per maggiori informazioni eccovi un </em><a href="https://www.innaturale.com/hot-pot-la-fonduta-cinese/"><em>link</em></a> ma diciamo pure<a href="https://www.marcotogni.it/hot-pot/"> due.</a>[/su_service]




                                


                                



