---
title: Capitolo 647: Una confessione
pubDate: 2025-08-07T11:30:06.801Z
tags:
    - rtw
---










Dopo che Tilly se ne fu andata Roland aveva passato il suo tempo a copiare i libri di testo.


Aveva iniziato con le materie di base. Considerando che aveva da poco avuto la possibilità di rivisitare degli studi a lungo dimenticati, ovviamente doveva approfittarne e aggiungere le informazioni mancanti ai libri di testo che aveva in precedenza redatto basandosi esclusivamente sulla sua memoria.


Poi, aveva dovuto migliorare i progetti dell’equipaggiamento attualmente utilizzato a Neverwinter. Roland sapeva che c'era comunque una grossa differenza tra una macchina accettabile e una buona. Una progettazione più completa avrebbe migliorato ulteriormente la produttività e l'efficienza delle macchine a vapore e delle macchine utensili.


Partendo dalla nuova bozza, Anna aveva finalmente completato la prima turbina a vapore.


Non appena seppe la notizia Roland si precipitò nel cortile di Miniera settentrionale. Lui e Anna si erano seduti nell’area di lavoro, e stavano ammirando il fascino di quella costruzione colossale. In quel momento, Roland capì che la sua relazione con Anna era completamente diversa da quelle che aveva con altre ragazze nel mondo moderno.


La macchina era lunga quasi sei metri ed era stata connessa ad una caldaia esterna di preriscaldamento e ad una caldaia a vapore. Nel complesso, sembrava un enorme cilindro di metallo stretto saldamente da solidi giranti. Dato che il suo mandrino era azionato dall’alta pressione del vapore quando la macchina veniva riscaldata a carbone, la nuova turbina era molto più efficiente rispetto alle vecchie macchine a vapore e causava anche meno rumori e vibrazioni.


Essendo una fonte di energia di una nuova generazione, il primo modello di turbina sarebbe servito ad aiutare Tuono nella sua esplorazione.


Sfortunatamente, benché fosse versatile, allo stato attuale, Roland non aveva in programma di costruire una seconda turbina. Il primo motivo era che la struttura non aveva la capacità per crearne una simile in breve lasso di tempo. L’altro era Anna doveva concentrarsi sul miglioramento delle macchine utensili.


"Che ne pare, ti piace?" Anna si girò e si accoccolò su Roland. "Sono stata brava, no?"


A differenza della maggior parte delle ragazze, Anna non poteva essere più felice ogni volta che trasformava un disegno sulla carta in un oggetto reale. Ogni volta che finiva un progetto importante, non nascondeva la sua gioia e soddisfazione.


Roland era certo che Anna fosse contenta della vita che aveva adesso.


"Certo che lo sei, ma io sono un po’ meglio di te" Roland le pulì le guance con un sorriso, lasciando un una sottile striscia di grigio sul viso.


Ogni volta che fissava i suoi chiari occhi blu, ingoiava ancora quelle parole che si era preparato, quelle parole che aveva giurato a Usignolo che avrebbe detto ad Anna. Sebbene Roland avesse deciso di dichiararsi, non si era reso conto di quanto fosse difficile fino a quando non ci aveva davvero provato a farlo.


Nessuna giustificazione poteva alleggerire il peso dalle sue spalle.


Negli ultimi giorni si era occupato con la preparazione dei libri e creazione di bozzetti per dimenticarsi temporaneamente delle possibili conseguenze di quell’inevitabile discorso.


Tuttavia, la sua indecisione faceva del male alle persone a cui teneva, soprattutto a Usignolo che era ansiosa di una risposta.


Roland sapeva che non poteva continuare a temporeggiare a quel modo.


Pian piano le caldaie si raffreddarono e la turbina a vapore si fermò, quindi Roland fece un respiro profondo e sussurrò all'orecchio di Anna: "Vieni in camera mia stasera. Dobbiamo parlare".


...


Quando scese la notte Roland si sedette nella sua scrivania. Sentiva il suo cuore battere all’impazzata nel suo petto.


<em>“A nessuno in questa epoca importa quante donne abbia un nobile, al contrario del mondo moderno”.</em>


<em>“Sto solo seguendo il mio cuore”.</em>


<em>“Nessuno penserà che una qualche norma sociale è stata infranta”.</em>


Nella sua mente, Roland considerò velocemente una serie di ragioni ma le respinse una dopo l’altra. Sentiva due voci nella sua testa discutere e litigare tra loro. Voleva completare l'ultima parte del libro, ma alla fine si era ritrovato con la penna sospesa in aria, e neanche una parola scritta.


La sua angoscia cessò non appena Anna aprì la porta.


L'accesa discussione nella sua testa terminò all'istante. Roland posò la piuma e fissò gli occhi sulla ragazza.


Anna non sembrava diversa. Indossava un pigiama troppo grande che la avvolgeva. La sua frangia umida era attaccata alla sua fronte. Un leggero, silenzioso sorriso indugiava nei suoi occhi, e lei sembrava più serena che mai.


Per qualche ragione Roland si ricordò che il primo anno dopo i Mesi dei Demoni, Anna lo aspettato sulle scale di sua iniziativa.


Non si era mai lamentata o fatto storie, semplicemente gli aveva detto chiaramente i suoi pensieri e quello che voleva.


Ora era il suo turno.


Roland la fece avvicinare alla scrivania e lentamente le confessò cosa lo aveva preoccupato per tutto quel tempo.


Alla fine il silenzio calò tra loro. Durò così a lungo che Roland iniziò a credere che Anna si fosse girata di scatto e se ne fosse andata. Eppure, con sua sorpresa, non percepì nessun cambiamento evidente nella sua espressione quando con calma la guardò.


"Questo è tutto?"


Roland non riuscì a trovare subito una risposta. "Come?"


"Mi stavo chiedendo quando me l’avresti detto". Anna si sedette accanto a lui. "Non volevo che tu me lo dicessi in così poco tempo, ma allo stesso tempo, volevo che tu me ne parlassi il prima possibile... Adesso, finalmente, non devo più preoccuparmi di questa faccenda".


Roland rimase a bocca aperta. "Lo sapevi sin dall'inizio..."


Anna rispose onestamente: "Sapevo che provavi qualcosa per Usignolo. E più sembravi esitare, più significava che tenevi a me. Tuttavia, vorrei anche che ti senta libero di aprirti con me perché vorrei condividere con te le tue preoccupazioni, qualunque esse siano".


Dopo quelle parole Anna fece un sospiro. "Non avrei mai immaginato di potermi guadagnare l'affetto di un membro della famiglia reale. Pensavo che sarei stata molto contenta di potere stare con te. Tuttavia, quando mi hai detto che un giorno mi avresti sposata, ho cambiato idea, Roland, io non ti condividerò con nessuno".


"Mi dispiace. io…"


"Non devi scusarti, perché l'amore non conosce il bene o il male. E poi... mi fa piacere che tu abbia scelto questo momento per dichiararti". Anna fece un attimo di pausa e poi disse: "Non sei di questo mondo, non è vero? "


Il cuore di Roland si fermò con uno strano colpo.


"Nessuno, di origini nobili o nato nel popolo, potrebbe mai esitare o innervosirsi per questo tipo di questione, a meno che non sia cresciuto in un mondo completamente diverso". Anna continuò: "Allo stesso modo, le persone di questo mondo possono trattare una strega equamente, ma non farebbero mai amicizia con loro. Ti ricordi la nostra scommessa? Nel libro, ho scritto che eri un ospite di un altro mondo, un mondo che non era l’inferno o l’abisso, ma un luogo più bello. Ci hai portato un sapere di cui non avevamo mai sentito parlare. È stato Dio a mandarti da me".


A questo punto, Roland capì che non c'era bisogno che lui continuasse a nasconderle la sua identità. Quindi rispose: "Tu... in generale hai indovinato, tranne alcuni piccoli dettagli".


Anna ridacchiò. "Nel libro ho anche scritto che mi avresti parlato di Usignolo. Sembra che io abbia intuito correttamente almeno due cose".


All'improvviso Roland si accorse che Anna non era solo brava a imparare. Era anche dannatamente perspicace.


Prima che Roland potesse risponderle, Anna gli prese la mano. Pronunciò le seguenti parole piano ma con decisione: "Non posso accettare la tua richiesta, almeno non per ora".


Roland era esterrefatto. Cosa intendeva ... <em>non per ora</em>? Anna voleva dire che un altro giorno sarebbe stata d'accordo?


"So cosa ti impensierisce. Non ti preoccupare. Le parlerò con calma. È ora di andare a letto” Anna stampò un bacio sulla fronte di Roland e disse: “Buonanotte, Sua Maestà”.


Con uno scricchiolio, la porta si chiuse. La stanza tornò tranquilla e silenziosa. Tuttavia Roland ci impiegò un bel po' per riprendersi completamente dallo shock che l’aveva travolto quando Anna se n’era andata.


<em> </em>


<em>Thea </em>




                                


                                



