---
title: Capitolo 648: Richiesta di Otto
pubDate: 2025-08-07T11:30:06.802Z
tags:
    - rtw
---










Di recente la Città del Re del Regno dell’Alba era stata soggetta a estreme complicazioni politiche. Persino Yorko, che normalmente non partecipava alla vita politica, poteva facilmente percepire la tensione velata.


Da quando il nuovo Re era salito al trono, si erano verificate innumerevoli irruzioni e perquisizioni da parte soldati. Erano incessanti anche le voci sulla ribellione di Signori al confine nelle taverne. Le merci straniere in commercio si erano considerevolmente ridotte, e persino la carovana di Yorko aveva sospeso la vendita degli schiavi.


Secondo Hill, Appen Moya non aveva solo preso schiavi dal Regno del Cuore di Lupo, ma li aveva anche liberati dalla schiavitù. Era stata un bel gesto, ma sfortunatamente aveva impedito il piano di Roland.


Yorko non si preoccupò minimamente dell'interruzione degli affari, perché non vedeva nessuna possibile perdita in esso. La carovana gli era stata fornita da Denise e in generale non c'erano costi del commercio degli schiavi. Non gli importava molto dei pochi soldi che aveva guadagnato da esso. Finché era ancora l'ambasciatore del Regno di Graycastle, prima o poi avrebbe trovato altre opportunità di commercio redditizie.


Sull’altro fronte, c'erano stati dei progressi nella creazione dell'alleanza.


Tre giorni dopo l'incoronazione di Appen, Yorko era stato convocato a palazzo e lì lo avevano informato sui dettagli dell'accordo di alleanza da parte del nuovo Re. Dopo che Appen venne a sapere che la chiesa aveva subito una grave sconfitta a Crinale Ventofreddo, mise con gioia la sua impronta sull'accordo.


Yorko era contento che dopo le numerose notti senza sonno, il primo incarico che Sua Maestà gli aveva assegnato fosse ufficialmente giunto a termine.


Il suo buon umore, tuttavia, non durò a lungo. Tutta la sua gioia fu però spazzata via quella stessa notte da un commento che Hill buttò lì alla leggera.


"È troppo tardi. Temo che questa alleanza abbia perso l’efficacia che avrebbe dovuto avere" disse la sua guardia. "Inoltre, a Sua Maestà potrebbe non piacere il modo in cui il nuovo Re tratta le streghe. Timothy, che aveva lo stesso atteggiamento ostile, ne è l’esempio migliore. Può conservare la pergamena con sé per ricordo".


Era risaputo che a Roland Wimbledon piacessero le streghe. Tuttavia, Yorko non credeva che Roland sarebbe stato così sprezzante e stupido da rompere l'accordo con il vicino a causa loro.


Anche se Sua Maestà avesse odiato il modo in cui il Re dell’Alba si comportava con le streghe, non poteva farci nulla. Dopotutto, i Moyas avevano regnato sul Regno dell’Alba per generazioni, e Appen, in qualità di Re, poteva gestire il suo regno come meglio credeva. Nessuno avrebbe mai potuto interferire nei loro affari interni.


Detto questo, Yorko restava comunque dalla parte del suo vecchio amico. Si chiedeva come fosse possibile che le belle e straordinarie streghe potessero serve dei demoni.


Yorko scosse la testa, cercando di scrollarsi di dosso quelle sciocchezze che lo avevano turbato. Era solo un ambasciatore, il suo unico compito era quello di prendere messaggi per Sua Maestà. Infatti, i disordini politici e i cambiamenti generali, non avevano niente a che vedere con lui.


Considerando che aveva ancora un po' di tempo, Yorko aveva deciso che per prima cosa avrebbe incontrato Denise e poi avrebbe scelto le sue attività per il tempo libero quella sera.


Stava per uscire quando il figlio maggiore della famiglia Luoxi bussò improvvisamente alla porta.


Yorko considerò quella visita inaspettata come un cattivo presagio. Quell'uomo non gli aveva mai dato una sola buona notizia. Non molto tempo prima Otto aveva affermato che le informazioni che portava potevano determinare la vittoria o il fallimento del Regno di Graycastle. Inseguito, si era lamentato del disastroso cambiamento nel carattere del nuovo Re. Ogni notizia che gli aveva riferito aveva dato a Yorko un’emicrania. Se Hill non avesse insistito a tenersi in contatto con Otto Luoxi, Yorko avrebbe semplicemente scelto di ignorare la sua presenza.


Mandò subito a chiamare Hill e fece entrare Otto nel soggiorno.


"Hai altre notizie dal Palazzo per Sua Maestà?"


"No, non per ora." Otto si versò tranquillamente del tè e chiese: "Hai dei programmi stasera?"


"Sì" mentì Yorko. Sperava che Otto desistesse. Denise gli avrebbe offerto una serata romantica, Otto, al contrario, gli avrebbe fatto avere solo una notte agitata.


"Mettili da parte, allora. Voglio chiederti un favore" Otto gli porse una busta nera.


Yorko l’aprì e trovò un biglietto d'invito, su di esso c’era un sigillo raffigurante una testa di drago nera come la pece, era identico alle incisioni su un reale d'oro.


Dopo aver letto la lettera, Yorko scosse la testa. "Vuoi che venga all’asta con te? Non ho soldi per aiutarti a puntare".


In effetti, certe volte Denise lo aveva portato a questo genere di aste. Le merci erano davvero di estrema rarità, ma i loro prezzi erano anche sorprendentemente alti. Un'asta di 1.000 reali d'oro era una puntata abbastanza comune. Yorko si chiedeva dove quei ricchi mercanti avessero preso tutti i loro soldi.


Otto scolò la tazza da tè. "Non devi preoccuparti dei soldi. Aiutandomi, aiuterai anche il tuo Re".


"Ce ne parli" Hill, che si sedette vicino a Yorko, si era unito alla discussione.


Otto rispose sottovoce: "Ho sentito che in questa asta ci sarà una strega in vendita".


<em>"Maledizione</em>" Yorko imprecò dentro di sé. Sapeva che non sarebbe stata una buona notizia. Tutti sapevano che il nuovo Re stava dando la caccia alle streghe. Se fosse accaduto in un momento normale, si sarebbe sicuramente aggregato con piacere. Tuttavia, in quel frangente avrebbe preferito stare lontano dalle streghe. "Queste persone non sono preoccupate di fare infuriare il Re Appen Moya?"


Yorko lasciò in sospeso il resto della frase. "Le tre famiglie si uniranno e sosterranno a pieno il Re. Sembra che tu ti opponga al suo ordine".


"Sebbene Città del Bagliore sia sotto il controllo dei Moyas, ci sono comunque alcuni posti che il loro braccio non può raggiungere" Otto scrollò le spalle.


"L’asta è stata organizzata dai Ratti?"


"Non sono Ratti se sono finanziariamente in grado di organizzare un’asta" ribatté Hill con nonchalance.


"Hai ragione" Otto fece un cenno di approvazione. "L’asta non è formale ma è stata comunque organizzata da alcuni dei più potenti mercanti locali. Li chiamano Denaro Sporco. Loro sono spesso coinvolti in attività clandestine, di cui una buona parte riguarda il commercio di schiavi ".


Yorko chiese: "C'è un mercato di schiavi proprio nella città esterna. Perché devono fare le cose illegalmente? "


"Lo saprai quando arriverai".


"I Payton possono unirsi a noi?" L'interesse di Yorko era ormai suscitato, però non voleva seguire ciecamente le istruzioni di Otto.


"Stai parlando della donna d'affari con cui vai in giro di solito? No, non può" disse piano Otto. " Denaro Sporco seleziona in modo molto severo i suoi ospiti. È una commerciante abbastanza rispettabile, tuttavia non è abbastanza conosciuta per essere ammessa all’asta".


"Vuole comprare la strega?" Hill cambiò l'argomento.


"Non io, ma il Signor ambasciatore sì" Otto indicò Yorko. "La famiglia Luoxi è troppo vicina alla famiglia reale. Attirerà sgradite attenzioni se faccio un'offerta per lei. Tuttavia, è abbastanza comprensibile che l'Ambasciatore di Graycastle desideri prendere una strega come sua riscalda letto. Mi occuperò io del pagamento. Spero che tu possa trasportarla nel Regno di Sua Maestà Roland tramite la rotta commerciale che avete aperto da poco. Nessuno solleverà sospetti se è nascosta nella delegazione".


"Però il commercio degli schiavi è sospeso" Hill allargò le mani. "Non sappiamo quando riprenderà".


"Potete nascondere la strega nella flotta tra le altre merci".


"Perché vuoi farlo?"


"Per ... un’amica di vecchia data" Otto esitò per un momento. "È una strega. Credevo che fosse caduta dalla scogliera e fosse morta, ma qualche tempo dopo l'ho incontrata nella Regione occidentale del Regno di Graycastle. Sua Maestà Roland Wimbledon una volta mi ha detto che ogni strega è preziosa e che non dovevano morire a causa delle crudeli bugie della Chiesa e delle false accuse. Voglio anche che lei abbia delle compagne".


"Be ', riguardo a questa faccenda, ho bisogno di ..." Mentre Yorko stava ancora cercando delle scuse per rifiutare la richiesta, Hill Fawkes afferrò la mano di Otto.


"Capisco. Lascia che se ne occupi il Signor Ambasciatore".


<em> </em>


<em>Thea</em>


[su_service title="Erialis" icon="icon: comment" size="16"] <em>Otto lo jettatore.... povero Yorko tra poco andrà in giro con corni e peperoncini, ferri di cavallo per tenere lontano Otto...ahahhaha. Immagino il suo vestito  lancerà una nuova moda. Mi ha fatto morire quando ho letto il capitolo.</em>[/su_service]
                                


                                



