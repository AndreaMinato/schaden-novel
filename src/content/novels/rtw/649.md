---
title: Capitolo 649- Denaro Sporco
pubDate: 2025-08-07T11:37:51.010Z
tags:
    - rtw
---






"Grazie. Vi contatterò di nuovo questa sera".


La mascella di Yorko cadde a terra. I suoi occhi continuavano sgomenti a muoversi rapidi tra i due uomini. Sembrava che qualcosa non andasse. Avevano appena ignorato lui, lui che era il vero ambasciatore di Graycastle!


Dopo che Otto si congedò, Yorko non si trattenne dall’iniziare con le sue domande. Ogni sua rimostranza, tuttavia, gli morì in gola quando Hill disse: "Questo è anche quello che vuole Sua Maestà".


Yorko si mise una mano sulla fronte. "Sei sicuro? Io rappresento il Regno di Graycastle. Se il Re dell’Alba sa che sto trasportando una strega, i rapporti tra i due Regni si deterioreranno di nuovo e tutto il lavoro che abbiamo fatto sarà invano. E  allora cosa faremo?"


"Appen Moya non si concentrerà su questi banali problemi. E anche se se ne accorgesse, le streghe sono molto più importanti dell'alleanza" affermò Hill. "In effetti, i miei uomini hanno già verificato la presenza di streghe nascoste tra i rifugiati quando hanno controllato".


"E..?"


"Nessuna" Hill scosse la testa. "Ci sono due possibilità. La prima è che non ci sia nessuna strega tra i rifugiati. La seconda è che si siano nascoste così bene da mescolarsi completamente. Comunque, se può portare una strega a Sua Maestà, sicuramente la ricoprirà di premi. Sa quanto Sua Maestà le apprezza".


Yorko sapeva che si trattava di una richiesta del suo amico di vecchia data, quindi non ebbe altra scelta se non accettare a malincuore.


Cercò di acquietare il suo risentimento convincendosi che l’asta era solo un altro metodo per esplorare quel regno. Yorko era davvero curioso di sapere che tipo di schiavi veniva venduto ad un’asta a cui nemmeno Denise poteva partecipare.


In perfetto orario Otto si fece trovare all'ingresso della villa quella sera.


Yorko salì su una splendida carrozza senza emblemi. Era arredata con uno spesso tappeto in pelliccia, e c’erano anche due catene che pendevano dal soffitto. Yorko non aveva bisogno di chiedere a cosa servissero.


"Non mi aspettavo che avessi gusti così particolari" commentò Yorko con un fischio.


Otto arrossì. "Ahem ... non è la mia carrozza. Questo tipo di carrozza è utile quando si deve imprigionare qualcuno e serve anche a evitare sguardi curiosi".


"Non devi spiegare. Capisco" Yorko accarezzò le manette alla fine delle catene e chiese: "Posso prendere in prestito la carrozza per alcuni giorni dopo che l'affare si è concluso?"


"Naturalmente. 50 reali d'argento al giorno e il contratto di affitto include il servizio di un cocchiere". Otto scelse un posto comodo e vi si sdraiò sopra dopo aver detto al cocchiere la loro destinazione. "Ci vorrà un po’. Puoi riposarti qui".


"Quanto?"


"Circa un'ora. Si trova nei sobborghi di Città del Bagliore".


Yorko sussultò. "Allora non saremo in grado di tornare a Città del Re stasera! Una volta tramontato il sole, la porta della città si chiude, non è così?"


"Denaro Sporco fornirà alloggi e cibo. In effetti, forniscono tutto che potresti trovare a città di Bagliore".


"Sembra un mercato".


"Simile. L'unica differenza è che è sotterraneo" spiegò Otto " Ci sono stato solo una volta, quindi non so se ci sono stati cambiamenti nello svolgimento dell'asta. Tuttavia non credo ci saranno problemi se segui la guida. Dopo aver vinto l'asta, non devi attenderne la fine, ma solo prendere direttamente la strega nel retro. Un servitore ti condurrà nella tua stanza ... "


"Aspetta ..." Yorko fissò sorpreso Otto. "Non vieni con me?"


"L’invito è solo uno".


"E il pagamento?"


Otto sorrise. "La lettera nera rappresenta denaro. È stato autorizzato e rilasciato dalla Camera di commercio. Con la lettera, puoi piazzare direttamente la tua offerta".


"Senza limiti?" Gli occhi di Yorko si sgranarono.


"Certo che ci sono... ma il limite è molto più alto di quanto dovrebbe costare una strega. Per quanto ne so, acquistarne una costava circa 1.000 reali d’oro diversi anni fa. Dal momento che il re Appen ha ordinato di eliminare le streghe, attualmente il prezzo d’asta finale dovrebbe essere leggermente inferiore".


"1.000 reali d'oro!" Yorko fece schioccare le labbra. "L’alta nobiltà sa proprio come buttare via i propri soldi, vero?" Yorko sapeva che anche tutti i bordelli di città del re non sarebbero costati così tanto! Che fosse troppo all’antica per capire cosa fosse quella stravaganza nobiliare?


"Inoltre ... per conquistare la sua fiducia, faresti meglio a non toccarla". Otto tossicchiò. "Del resto non è una vera schiava, e ti causerà dei problemi indesiderati lungo la strada".


"Capisco appieno" Yorko emise un sospiro. Si trattava della donna di Sua Maestà, e su di lei non avrebbe avuto il coraggio di appoggiare un dito.


"In ogni caso, falle indossare una maschera quando esci. Ci vediamo domani".


Una volta attraversata la porta della città la carrozza si recò verso ovest. Non rallentò finché l'oscurità non l’avvolse e inghiottì l'ultimo barlume di raggi solari. Come aveva preannunciato Otto, un’ora dopo erano arrivati a destinazione.


A prima vista, la strada dell’asta non sembrava diversa da quella di una qualsiasi altra residenza ordinaria. Davanti a lui c’era un cortile vuoto delimitato da staccionate frastagliate e al suo centro si trovava una casa realizzata in fango e paglia. Dietro il cortile c'erano campi ormai spogli ​​dopo la raccolta del grano. Infatti dei mucchietti di spighe di grano giacevano sparsi sembrando protuberanze che emergevano dalla terra.


L'unica cosa che saltava all’occhio erano le numerose torce nei campi, un chiaro segno che qualcuno stava sorvegliando quel posto.


In casi normali, nessuno avrebbe protetto il cortile della residenza di qualcuno del popolo.


Dopo che la guardia controllò l’invito, Otto ei suoi uomini rimasero nel cortile, mentre Yorko entrò nella casa di fango con una guida. Scesero una scala in legno e attraversarono uno stretto tunnel artificiale, fino a ritrovarsi infine in una grotta calcarea.


La grotta era grande circa la metà della piazza di Città del Re. Nella tremolante luce delle torce, Yorko notò numerose piccole caverne che si estendevano su entrambi i lati, tutte nere come la pece e che conducevano chissà dove.


Il terreno alla base della grotta era stato levigato e piastrellato. Inoltre, era stata arredata così lussuosamente che solo le stalattiti sopra la sua testa indicavano il tipo di posto era in origine. La sala era gremita di persone che attendevano l'inizio dell’asta.


In quel momento Yorko capì cosa intendesse Otto con "non è così formale". Se doveva giudicare quello che aveva visto, quella disposizione era molto simile a uno degli incontri dei Ratti.


"Signore, da questa parte" La guida lo accompagnò al posto segnato sulla lettera nera e si sedette accanto a lui. "Sarò al suo servizio durante l'intera esposizione. Non esiti a rivolgersi a me se ha delle domande sui nostri prodotti". Con quelle parole, la guida posò il braccio di Yorko sul suo soffice seno. Nella cupa luce, Yorko scorse sotto la maschera un mento appuntito e labbra carnose.


"Anche questa è una parte del tuo servizio?" Yorko armeggiò i suoi seni come una cosa ovvia. "Come ti chiami?"


"Certo signore. Può chiamarmi numero 76 "Il suo alito era pregno di profumo, ma la sua risposta non fu per nulla difficile.


Yorko dovette ammettere che l’ipotesi di poco prima era sbagliata. I ratti non avrebbero mai potuto assumere delle servitrici così ben addestrate. Se ogni ospite era stato accompagnato da una guida come quella, il costo per l'assunzione di quelle ragazze era considerevole.


"È sempre così buio qui?" Yorko accarezzò il braccio morbido mentre alzava le sopracciglia. "Non riesco a vedere chiaramente i prodotti sul palco con questa scarsa illuminazione".


"Li vedrà presto". La ragazza ridacchiò.


Presto le parole di numero 76 si rivelarono vere, dall’alto giunse un graffiante suono metallico. In pochi attimi, diversi cavi di ferro vennero fatti cadere dal soffitto, a ognuno dei quali era collegata una strana pietra. Il bagliore emanato da quelle pietre era di diverse sfumature più lucente della luce prodotta delle torce. All'improvviso, Yorko riuscì a vedere perfettamente il palco davanti a sé.


Il mormorio all’interno della grotta cessò all'istante.


La luce delle torce sembrava essere ancora più flebile rispetto alla luce morbida e luminosa delle pietre. L'intera grotta era scivolata nell'oscurità, tranne il palcoscenico, sul quale tutti avevano rivolto gli occhi.


Un uomo in completo salì sul palco e rivolse un inchino al pubblico.


"Vi ringraziamo per l'attesa. Dichiaro che da adesso l’asta di "Denaro Sporco" è ufficialmente iniziata!".


<em> </em>


<em>Thea </em>




                                


                                



