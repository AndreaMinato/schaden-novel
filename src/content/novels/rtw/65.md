---
title: Capitolo 65: Un segno premonitore
pubDate: 2025-08-07T11:30:06.668Z
tags:
    - rtw
---


C’erano già state molte occasioni in cui il corno veniva suonato. Ogni volta, decine di bestie demoniache avevano attaccato, il più delle volte una dopo l’altra, ma ogni volta l’abile milizia era riuscita a scacciarle via.


Così quando Ronald sentì il suono del corno ancora una volta, non andò nel panico. Sospese con calma l’allenamento e mandò Wendy e Fulmine al castello a riposare. Inoltre ordinò ad Anna di proteggere Nana che sarebbe andata al centro medico ad aspettare l’arrivo dei soldati feriti. Ronald stesso si precipitò verso le mura con Usignolo.


Inaspettatamente quando Fulmine sentì gli ordini di Ronald, cominciò a protestare, “Anche se sono un’esperta esploratrice del confine ovest del continente, devo ancora assistere a un attacco su larga scala ad opera delle bestie demoniache! Se non colgo questa occasione, non sarò più degna di considerarmi un’esploratrice. Per cui la prego, Sua Altezza, mi faccia viaggiare insieme a lei!”


Ronald non esitò neanche per un secondo nel rifiutare la supplica della giovane strega, e disse a Wendy di far si che Fulmine si comportasse bene. Dopotutto non gli era concesso di perdere tempo quando un’orda di bestie demoniache stava attaccando.


Poi guardò Usignolo e le chiese se era pronta a partire, prese la mano di Ronald, e lo portò con sé all’interno di una nebbia, muovendosi dritti in direzione del muro – una volta scoperto che Usignolo  potesse portare con sé all’interno della nebbia qualsiasi oggetto con cui si trovasse in contatto, Ronald rimase incantato da questo tipo di viaggio. Nella nebbia, potevano viaggiare direttamente attraverso gli ostacoli e ignorare il terreno. Riuscirono ad attraversare sette metri con un solo passo, così questo tipo di viaggio fu molto piacevole.


Quando giunsero ai piedi del muro, Ronald trovò un angolo in cui nessuno potesse vederlo, uscì dalla nebbia per camminare da solo verso il panorama. Osservando in lontananza la landa desolata, riusciva a vedere solo un’enorme distesa bianca al posto dell’attesa invasione di bestie demoniache. Era una falso allarme? Percepì la confusione arrivare in direzione della milizia che aveva già preso la posizione di difesa.


Quando il Principe trovò finalmente Ascia d’Acciaio, Ronald vide che aveva uno sguardo serio mentre osservava in lontananza tenendo saldamente il corno.
Quando giunse vicino a lui, Ronald chiese immediatamente: “Sei stato tu a dare l’allarme?”
“Sì, Sua Altezza, vede…” Ascia d’Acciaio era più freddo del solito, “E’ arrivato quel coso.” Quel coso? Ronald guardò attentamente nella direzione indicata da Ascia d’Acciaio. Lì in lontananza, riuscì a intravedere un punto nero che era quasi invisibile anche su uno sfondo completamente bianco, molto difficile da individuare. La regola era che si era autorizzati a suonare il corno, solo se la pattuglia non fosse riuscita a risolvere il problema.


Vedendo questo, Ascia d’Acciaio, da cacciatore navigato, doveva aver avuto le sue ragioni.


“Quella è davvero una specie ibrida?” Osservò Ronald dubbioso. Teoricamente, le bestie demoniache attaccavano la Fortezza Longsong sino al momento in cui erano tutte morte – non avendo intelletto, le bestie non conoscevano il concetto di ritirata. La difesa della Fortezza Longsong non era mai stata spezzata, ma non solo questa bestia demoniaca era sopravissuta, ma era anche riuscita a sopravvivere per sei anni? Pensando a ciò che questo potesse significare, Ronald poté percepire nel suo cuore un vago senso di inquietudine.


Tuttavia, la bestia era così lontana che Ronald riuscì solo a vedere un punto nero, mentre Ascia d’Acciaio fu in grado di distinguere chiaramente il tipo di bestia demoniaca. La vista di Ascia d’Acciaio doveva essere davvero impressionante. Forse si era confuso, pensò il Principe speranzoso.


La bestia demoniaca non fece attendere Ronald per molto, cominciò subito ad avvicinarsi alle mura, permettendo a tutti di vedere il suo particolare corpo.


Non aveva il  grande corpo delle altre bestie demoniache, a prima vista sembrava invece una versione ingrandita di un gatto. Tuttavia, sul dorso aveva un paio di ali che, quando non erano spiegate, gli ricoprivano il corpo da entrambi le parti.


La sua testa somigliava a quella di un leone ma con un paio di occhi in più – se gli occhi aggiuntivi non fossero stati solo una decorazione, allora non avrebbe avuto bisogno di voltare il capo per vedere ogni movimento dietro di sé.


Carter e molti altri cacciatori avevano caricato i  loro fucili a pietra focaia ed erano pronti ad affrontare la sfida.


Tuttavia, il leone ibrido non attaccò immediatamente, ma si fermò invece al di fuori della portata della balestra, osservando tutto con molta attenzione.


La distanza in cui si era fermata rientrava nella portata effettiva dei fucili a pietra focaia, ma la probabilità che il primo colpo andasse a segno era praticamente pari a zero.


Poco dopo essersi fermata, saltò improvvisamente verso la parte sinistra, aprì le sue ali, e cominciò ad elevare il suo corpo immenso. Come Ascia di’Acciaio aveva detto, poteva volare o planare per brevi distanze.


Dopo aver superato le barriere, la bestia demoniaca ibrida volò velocemente verso la parte finale occidentale del muro, attaccando l’area non sorvegliata delle mura.


Vedendo tutto ciò, il cuore di Ronald cominciò a battere all’impazzata. Sembrava un incubo diventato realtà. Aveva osservato il nemico e constatato la sua forza, rilevato e attaccato le sue debolezze, dimostrando di avere una grande intelligenza – che in precedenza era il punto debole delle bestie demoniache. Attaccavano occasionalmente il punto debole della loro preda, ma quello era un istinto perfezionato da molte generazioni in migliaia di anni. Quando affrontavano un avversario sconosciuto non si esponevano o addirittura attaccavano la loro preda dopo una lunga analisi.


Cosa significava avere l’intelletto? L’umanità contava sul suo incredibile cervello con impressionanti capacità per arrivare in cima alla catena alimentare dalla nascente vita nella prateria. Per il momento, Ronald non volle pensarci su, agitò invece la sua mano e disse al suo Cavaliere Capo, Ascia d’Acciaio e al suo cacciatore Squat di far fuori la bestia demoniaca.


La bestia si precipitò verso il segmento scoperto e saltò direttamente oltre il muro, lasciandoselo facilmente alle spalle, corse dritta verso il distretto residenziale, ignorando l’intera squadra di cacciatori come se niente fosse.


“La bestia!” Gridò Ronald con forza, “La seconda squadra della milizia vada alle mura e difenda temporaneamente. La prima squadra venga con me!”


A questo punto, la nuova squadra non aveva avuto abbastanza tempo per essere addestrata. Con questa mossa, avrebbe potuto condurli via dalla battaglia, ma se la bestia demoniaca fosse tornata, avrebbero potuto attaccarla separatamente. Carter indicò alle guardie come seguire il Principe. Erano il gruppo con maggiore forza individuale ed erano pronti ad affrontare il nemico in qualsiasi momento. Dietro di loro seguiva Ascia d’Acciaio che stava guidando la squadra di cacciatori con le armi. Dopo essere entrati nelle vecchie zone, non riuscivano a vedere molto lontano perché la loro vista era bloccata dalle case. Con strade strette ricoperte di neve, dovevano fare attenzione e limitare le loro azioni. Sperando di trovare tracce di bestie demoniache, Ronald temeva che non ci fosse altra possibilità se non quella di dividere la sua squadra in piccoli gruppi per farli passare attraverso le strade.


Si era pentito di non aver permesso a Fulmine di seguirli. Se avesse avuto una strega in grado di controllare la situazione dal cielo, non avrebbe avuto bisogno di dividere la sua squadra e mandarne i componenti in tutte le direzioni.


Dopo aver cercato per circa dieci minuti, sentirono improvvisamente alcuni cittadini urlare dall’interno di  un vicolo.


La squadra cambiò immediatamente direzione per dirigersi verso la fonte del suono. Poiché la maggior parte delle persone della milizia provenivano dal vecchio distretto, trovarono immediatamente la strada attraverso tutte quelle piccole vie, dando l’impressione che stessero facendo una passeggiata nel loro giardino. Quasi giunti alla fonte del suono, Ronald vide un uomo spezzato in due con i suoi organi interni spappolati su tutto il terreno, ovviamente morto.


“Mio Dio, lo conosco, è Forcone d’Acciaio!” gridò qualcuno.


“Cavolo, in che direzione è andato?” chiese un altro.


“Guarda! La bestia è proprio laggiù!” urlò qualcun altro all’improvviso. Subito dopo che la voce svanì, un’ombra oscura uscì dalla casa sul lato destro. Insieme a delle schegge di legno, volò direttamente attraverso il muro di legno di una capanna attaccando direttamente la prima linea della milizia, azzannandoli e mordendoli.


Ascia d’Acciaio fu il primo a reagire. Voleva sparare la bestia con la sua arma, ma vide che la sua vista era bloccata dagli altri membri della milizia. Cercando il giusto momento per sparare, si infiltrò nella folla e camminò passo dopo passo verso la specie ibrida. Anche altri cacciatori capirono di avere lo stesso problema e presero le armi sotto il braccio prima di saltare sui cornicioni o salire sui tetti.


Alla specie ibrida non importava degli uomini che si stavano avvicinando. Spiegò le ali, si alzò sulle zampe posteriori e cominciò a strattonare da una parte all’altra il soldato che aveva morso, spruzzando sangue ovunque. Questa scena fece precipitare nel panico la folla, facendola indietreggiare dalla paura. Quando la specie ibrida ebbe un po’ di spazio, tentò di saltare, ma in quel momento uno sparo la colpì.


All’improvviso, tantissimi fiori neri sbocciarono sulla pelliccia del mostro.


La specie ibrida che era stata colpita da molte pallottole, esplose di rabbia, lanciò via la preda nella sua bocca e saltò in direzione dei cacciatori sul tetto. Quando la bestia demoniaca comparve al di sopra della folla, rientrò nella vista di Ascia d’Acciaio, che sollevò velocemente la sua arma, mirò alla bestia di fronte a sé e premette il grilletto.


Era quasi impossibile mancare un colpo da così vicino. Era così vicino che la polvere da sparo entrò nel naso della bestia demoniaca. La velocità della pallottola non fu ridotta entrando direttamente attraverso gli occhi del bersaglio e perforando il suo cervello.


Il corpo della bestia demoniaca diventò subito rigido e cadde immediatamente al suolo.




Dontcare


                        


                                



