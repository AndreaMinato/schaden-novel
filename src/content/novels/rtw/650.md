---
title: Capitolo 650- Una schiava speciale
pubDate: 2025-08-07T11:37:51.010Z
tags:
    - rtw
---










“Cos’è quello?” Sorpreso Yorko fissava, nonostante la luce abbagliante, l’oggetto luminoso. “Anche questo è una delle cose che vendete alla mostra?”






“Ha diversi nomi. Per esempio viene chiamata Pietra del Sole o Cristallo di Luce… Ma preferiamo indicarla con l’appellativo di Pietra Magica perché si dice che questa pietra provenga dalla tana dei demoni.” Spiegò Numero 76 a bassa voce. “Denaro Sporco una volta li vendette all’asta e il prezzo finale si aggirò circa tra i duemila e i tremila Ori Reali. Sono costose e rare, quindi non vengono vendute in tutte le mostre. O comunque non è inserita nella lista dei prodotti per questa sera.” Fece una pausa di un secondo e chiese: “Signore, è la prima volta che viene qui?”






“Be… diciamo di si.” Yorko si toccò il naso per dissimulare il suo disagio. Se una sola pietra costava così tanto, allora tutte le pietre magiche usate per l’illuminazione del palcoscenico valevano più di diecimila Ori Reali. Questa era un’esposizione troppo lussuosa!






La guida sembrò percepire il disagio di Yorko. Gli si avvicinò e gli sussurrò all’orecchio come una perfetta amante: “Non si preoccupi, Signore. Ogni ospite che vi partecipa per la prima volta rimane sbalordito dalle Pietre Magiche. Questo è anche un mezzo attraverso il quale Denaro Sporco mette in mostra il proprio potere.”






“Anche tu sei uno di questi mezzi, vero?” Yorko probabilmente non aveva mai preso parte ad una lussuosa esibizione come avevano invece fatto tutti quei grandi nobili, ma sapeva come parlare alle donne. Mentre il suo disagio pian piano scompariva grazie al sussurro sommesso della guida, Yorko avvolse le braccia intorno alla vita della ragazza e la attirò al petto.






“Non fino a quando non avrò ottenuto la sua approvazione.”






“Hai già la mia approvazione. Beh, dopo la mostra…”






“Sarò ancora al suo servizio, Signore.” Annuì dolcemente.






Yorko stava iniziando lentamente ad apprezzare questo posto.






Per quando tornò con lo sguardo al palco, si era perso due round dell’asta. I prodotti in vendita erano apparentemente non così attraenti per il pubblico dal momento che solo poche persone si erano mostrate interessate.






Proprio come alle mostre cui aveva preso parte con Denise, i primi turni non erano niente di che. Gli oggetti principali arrivavano di solito nella fase finale.






Otto aveva calcolato che la vendita della strega non sarebbe stata troppo vicina alla fine e aveva stimato che il prezzo finale di aggiudicazione non sarebbe stato superiore ai settecento o ottocento Ori Reali. Questi mercanti erano più in cerca di eccitazione e stimoli che di bellezze pure.






Il pubblico fu un po’ scosso quando venne portata la prima persona messa all’asta sul palco.






Era una giovane donna, piuttosto ordinaria tranne che per i capelli e la pelle.






Yorko notò la ragazza che, a differenza degli schiavi venduti nei mercati di schiavi, non era completamente nuda, ma indossava dei capi costosi e alla moda che solo i nobili si sarebbero potuti permettere. In altre parole, appariva esattamente come una qualsiasi donna di alto rango.






“In che senso?” Yorko pizzicò la vita della Numero 76, “Vestono gli schiavi come fossero dei nobili così da poterli vendere a un prezzo maggiore?”






La guida lo corresse con un sorriso. “Non uno schiavo mascherato da nobile, ma un nobile mascherato da schiavo.”






“Qual è la differenza… Aspetta.” Yorko spalancò gli occhi. “Cosa hai appena detto?”






“È realmente una nobile.” Numero 76 fece cenno a Yorko di abbassare la voce. “Non un lontano parente o appartenente a un ramo di una famiglia nobile, ma una nobile di lignaggio, l’erede legale di una grande Famiglia.”






“Signori, vedete questa Signorina qui?” Annunciò il presentatore ad alta voce. “Aphnie Tanfek, la figlia del Duca di Rubble Woods dal Regno di Cuore di Lupo. Da quando il padre è stato sfortunatamente ucciso nella battaglia contro la Chiesa, è legalmente la nuova Duchessa di Rubble Woods. I Tanfeks sono una famiglia importante che può far risalire le sue origini a trecento anni fa. Tuttavia, più che alla storia della sua famiglia, credo che tutti siano più interessati all’incidente con la giada avvenuto venti anni fa. Questa è una buona occasione per vendicarsi! Il prezzo iniziale è di trecento Ori Reali. Per favore, sentitevi liberi di fare la vostra offerta!”






“310” Urlò immediatamente qualcuno.






“350 Ori Reali!”






“400!”






“Siete… pazzi!” Commentò Yorko sentendo le offerte proposte che salivano sempre di più. “Vendere un vero nobile come schiavo? È un’offesa capitale che nessun paese potrà tollerare!”






Tra i nobili vi era una regola non scritta che poneva il sangue nobile al di sopra di tutto. Chiunque si presentasse come una minaccia a questa regola veniva considerato come un nemico comune di tutte le aristocrazie. Questo era anche il motivo per cui veniva pagato un riscatto per riscattare i nobili in caso di sconfitta. Fin quando la loro linea di sangue esisteva, la Famiglia sarebbe potuta salire nuovamente al potere. La regola era rimasta invariata per diverse centinaia di anni ed era vera soprattutto per le Famiglie Reali.






Quest’asta, tuttavia, era un affronto diretto con l’intera classe aristocratica.






Numero 76 allungò le mani. “Andrà bene se non lo pubblicizzi. Nessuno attribuirà la fine della nobile linea di sangue Denaro Sporco, perché la Chiesa è stata la vera colpevole.”






“Che fine faranno questi nobili? Il presentatore ha appena detto “vendetta”, giusto?”






La guida scoppiò a ridere. “I Tanfek provarono ad aumentare il prezzo della giada con cattive intenzioni venti anni fa. Molti commercianti di giada soffrirono molto in quel periodo. Quindi la loro vendetta sarà… sicuramente crudele. Ma questi nobili hanno perso la loro possibilità di provare una rimonta, proprio come le streghe.”






I prossimi prodotti furono tutti nobili provenienti dal Regno dell’Eterno Inverno e dal Regno del Cuore di Lupo, si trattava sia di uomini che di donne. I nobili maschi avevano una fascia d’età più ampia ed erano più famosi delle donne.






Paragonati con gli eredi, le donne mercanti forse preferivano i nobili con esperienza nello gestire delle operazioni di famiglia.






Yorko ora capiva perché Otto avesse detto che l’asta doveva essere tenuta sottoterra. E comprendeva anche la ragione dei loro severi criteri di selezione. Oltre alla ricchezza e alla provenienza, “Denaro Sporco” probabilmente attribuiva una grande importanza al fatto che un ospite avesse una reale intenzione di effettuare un acquisto. In altre parole, accettavano solo persone che sarebbero state dei potenziali acquirenti, persone che stavano sulla stessa barca.






La strega che Yorko aveva attenzione di acquistare era il decimo prodotto.






Era innegabile che, sebbene in stretta schiavitù, la strega fosse considerevolmente più bella di tutte le nobili donne precedentemente presentate. I suoi capelli arruffati e castani rotolavano sciolti sulle spalle. Sotto la sottile veste di tela, si potevano scorgere dei segni di frusta sulle mani e sui piedi. Evidentemente era stata largamente torturata da quando era stata catturata. Nonostante il suo aspetto emaciato, aveva dei lineamenti del viso incantevoli e un fascino ineffabile.






Il presentatore esclamò: “Una strega senza nome rifugiata dal Regno del Cuore di Lupo. Può guarire se stessa con il potere dei demoni. Grazie ai rapporti dei nostri cari cittadini, abbiamo un vero tesoro qui. Pensateci, una strega che può guarire da sola. La puoi usare in qualsiasi modo tu voglia! Se avete paura di accarezzarla, Denaro Sporco può aiutarvi anche con questo. Si parte da cinquecento Ori Reali. Non esitate a fare la vostra offerta!”






“510.”






“560.”






“600.”






Yorko non fece subito la sua offerta, perché sapeva che doveva aspettare fino alla fine quando le offerte avrebbero iniziato a rallentare. Solo in questo modo avrebbe potuto avere la possibilità di vincere.






Con sua sorpresa, tuttavia, il prezzo di aggiudicazione superò presto gli 800 Ori Reali che Otto aveva stimato in precedenza. Al momento era oltre i mille. Le offerte continuarono e non ci fu alcun segno che si sarebbero fermate presto.






Yorko sentì che le sue mani stavano iniziando a sudare.






Aki


