---
title: Capitolo 655- Nelle Profondità della Cava Calcarea
pubDate: 2025-08-07T11:37:51.011Z
tags:
    - rtw
---










...


Tenendo la Pietra della Luce, Banach Lothar camminava passo dopo passo verso le profondità di Denaro Sporco.


Si trattava di una rampa così ripida da dover inciampare anche con l’aiuto dei servi.


“Alla fine sono diventato vecchio.” La tristezza si presentò all’improvviso nel suo cuore. Da quando aveva 20 anni, aveva preso le redini degli affari di famiglia creando una gigantesca Camera di Commercio ricca e potente. Le difficoltà e l’eccitazione di quegli anni erano indescrivibili. Anche se avesse ricevuto solamente un titolo onorario come cavaliere, la sua reputazione e il suo status non sarebbero stati inferiori a quelli delle tre nobili famiglie nel Regno dell’Alba.


Tuttavia, questo non significava che il suo gran risultato potesse essere tramandato alle future generazioni. Infatti, visto che l’entità della Camera di Commercio continuava ad espandersi, le fondamenta erano già in pericolo. In quei giorni, al fine di consolidare la forza della Camera di Commercio, molti grand’uomini d’affari, compresa l’alta nobiltà, erano stati invitati ad unirsi alla Camera. Fin quando fosse rimasto in vita sarebbero stati degli affidabili sostegni o strumenti utili, ma se fosse morto? Sarebbero stati disposti a rimanere nelle loro attuali posizioni?


Non c’era nessuna necessità di rispondere a questa domanda.


Banach aveva cinque figli e una figlia. Tra di loro, quello più straordinario era il suo quarto figlio, Victor Lothar. Anche se aveva solamente 21 anni, aveva dimostrato dei notevoli talenti commerciali. Ma a quell’età, non poteva avere la meglio su quei soci astuti. La Camera di Commercio non era proprietà privata dei Lothar; pertanto, temeva di dover affrontare delle forti opposizioni se gli avesse forzati ad accettare Victor come suo successore.


A quel punto, la Camera di Commercio sarebbe potuta cadere a pezzi, e ancor peggio i suoi figli avrebbero potuto perdere le loro vite.


E se avesse abbandonato la grande Camera che aveva creato durante tutta la sua vita? In realtà, Banach non era disposto a farlo.


Pensandoci su, all’improvviso scivolò.


“Ser, fate attenzione!” I servi attorno a lui lo tennero immediatamente per il braccio.


Banach inciampò per qualche passo, prima di riuscire a stare stabilmente in piedi.


Ovviamente, il suo corpo aveva perso il vigore della giovinezza.


Aveva già 69 anni, e quante volte sarebbe riuscito a tentare di camminare lungo una rampa così ripida? Doveva fare in fretta.


Una volta pensato alla promessa fattagli dall’Oracolo, fiamme di speranza si illuminarono nuovamente nel suo cuore.


Solo dopo essere diventato uno di loro, avrebbe potuto risolvere per sempre questo problema apparentemente irrisolvibile.


Gradualmente, la rampa diventò liscia verso il basso, e l’aria diventò umida. Banach sentì vagamente il rumore di una corrente secondaria che colpiva le rocce come un tuono continuo, sordo e solido. Onestamente, non gli piaceva un posto del genere, che era abbastanza misterioso ma non dava alcun senso di sicurezza. Aveva sempre paura del fatto che un giorno l’acqua avrebbe potuto distruggere le pareti della cava e sommergerla completamente.


Di fatto, un bel po’ di casi simili si erano già verificati in quel gruppo di cave. Numerosi tunnel si erano trasformati in profonde piscine a causa del flusso a ritroso della corrente secondaria e col tempo erano stati chiusi. Il Denaro Sporco occupava solamente una piccola parte del gruppo di cave. Se Banach avesse avuto abbastanza tempo, avrebbe potuto anche trasformarlo in una città sotterranea.


Quando arrivò alla fine della rampa, la luce diventò istantaneamente cupa. La Pietra della Luce stava ancora brillando, ma non era più abbastanza brillante per permettergli di vedere le pareti di pietra ad entrambi i lati, come se la dimensione della cava fosse aumentata di diverse volte.


Il rumore della corrente secondaria diventò estremamente forte. Sembrava che un ramo stesse passando sotto i piedi.


Nella cava profonda, due fiamme gialle stavano splendendo in lontananza. Erano le guardie inviate dall’Oracolo per venirlo a prendere.


“Ok, fermatevi e aspettate qui.”


“Ma Signore, c’è ancora molta strada da fare…” Dissero i servi con preoccupazione.


“Va tutto bene. Devo percorrere l’ultima parte di questo cammino da solo,” rispose Banach lentamente.


I servi non osarono più persuaderlo a causa dei suoi anni di autorità, così dissero semplicemente: “Sì, Signore, stia attento per favore!”


Dopo aver lasciato il buco della cava, camminò attentamente al centro di quest’ultima. Quella in fondo al gruppo di cave calcaree era molto strana, aveva la forma di un’isola. Era circondata da vallate senza fondo e la piena Collina Rocciosa centrale era collegata alla rampa da uno stretto ponte di pietra. Quando attraversò il ponte venne circondato dall’oscurità, mentre la Pietra Magica riusciva ad illuminare fino a qualche dozzina di metri. Se non fosse stato indirizzato dalla luce gialla alla fine del ponte, Banach avrebbe potuto anche aver l’impressione di star camminando nell’abisso dell’inferno, e che il boato dell’acqua ai piedi fosse il piagnucolio di fantasmi e spiriti malvagi.


La nebbia pian piano si sollevò dappertutto, e il raggio d’azione della luce fu ulteriormente ridotto a causa del troppo vapore acqueo. Sapeva di dover fare particolare attenzione, poiché del muschio verde sarebbe probabilmente cresciuto sul ponte. Se fosse scivolato giù dal ponte, nemmeno l’Oracolo sarebbe riuscito a salvarlo.


Nell’aria umida, Banach Lothar raggiunse finalmente l’isola di pietra centrale.


Stava ansimando quando le guardie dell’Oracolo si voltarono per tornare indietro, dicendo: “Vieni con me. Il Maestro Oracolo ti stava aspettando da tanto tempo.”


Non avendo tempo per lamentarsi, fece un respiro profondo e seguì i passi delle due guardie.


La parte superiore dell’isolata Collina Rocciosa era ampia circa 76 metri (1), e il luogo in cui incontrare l’Oracolo si trovava all’interno della Collina Rocciosa. Prima di mettere piede sulla scalinata di pietra intorno alla collina, Banach notò che dietro la cava calcarea c’era un tunnel estremamente spazioso che riprendeva la rampa che aveva incontrato prima per formare una linea retta. Quel tunnel era più largo e più vicino alla Collina Rocciosa. Alla luce della Pietra Magica, aveva scoperto che si trattava di una normale tunnel circolare le cui pareti erano molto lisce, come se fossero state intagliate  dagli uomini.


Se aveva indovinato, le guardie dell’Oracolo erano entrate nel Regno dell’Alba attraversando quei passaggi sotterranei.


Quando finalmente entrò nella collina rocciosa, era troppo stanco per stare dritto.


Fortunatamente, l’Oracolo non avrebbe fatto caso alla sua postura quando l’avrebbe incontrato. Le guardie portarono un soffice cuscino e gli chiesero di sedersi nella stanza di pietra che ricopriva circa 10 metri quadri. Poi prelevarono la pesante tenda di stoffa per bloccare il rumore della corrente secondaria.


“Siete pronto?” Domandò uno di loro.


“Sì, per favore permettetemi di incontrare il Maestro Oracolo.” Banach si asciugò il sudore dalla fronte. Benché il suo corpo fosse esausto, il suo cuore era pieno d’aspettativa.


A quelle parole, la Pietra della Luce nella sua mano lampeggiò all’improvviso, così come le pietre magiche nelle mani delle due guardie.


Poi le tre pietre magiche si spensero a turno, e l’oscurità avvolse la stanza di pietra. Come se non fosse la prima volta che vedeva una scena simile, Banach non si sentì sorpreso; al contrario, era pieno di stupore e timore al cospetto del potere dell’Oracolo. Subito, una tenda di luce viola salì dal terreno, trasformando l’oscurità circostante in un panorama diverso.


Era ancora il sottosuolo, ma della lava rossa scorreva al di sotto di esso. Infiniti fiumi di fuoco sgorgavano dalle voragini di pietra e convergevano nel fondo per formare l’immagine di una ragnatela. Sopra le fiamme c’era il corpo dell’Oracolo, un gigantesco sarcoma aggrappato alla parete rocciosa con numerose radici simili a delle piante. L’epidermide intrecciata si rigonfiava ritmicamente come se stesse respirando aria calda.


Esso non aveva né occhi né bocca, ma poteva vedere e parlare con lui riecheggiando direttamente nella sua mente.


Questo era il vero aspetto dell’Oracolo.


Non aveva bisogno di trasformarsi in una figura umana perché esso stesso era fuori dal comune.


Banach Lothar abbassò rispettosamente la testa.










Haru


 Erialis  (1) 100 passi sono circa 76 metri . Detto questo il mistero si infittisce non trovate chissà che cosa è esattamente..una creazione da Taqila o qualcosa voluto dal dio del luogo o i demoni c'hanno messo lo zampino? Voi cosa ne pensate? 
                                


                                



