---
title: Capitolo 657: Un Segreto tra Due Ragazze
pubDate: 2025-08-07T11:30:06.803Z
tags:
    - rtw
---














Roland si versò una tazza di te e guardò Usignolo. “Ne vuoi un po’”






“Si, grazie.”






Stesa sul divano, stava leggendo con grande interesse le nuove opere teatrali scritte da May. Teneva il libro con una mano e un pezzo di pesce essiccato con l’altra.






Quando Anna le aveva parlato, era scomparsa per due giorni. Quando era ritornata, sembrava sollevata, libera e tranquilla come prima. Dal suo ritorno, Roland notò che lei continuava a sorridergli e che ogni tanto gli lanciava delle occhiate piene di vitalità.






Per esempio, quello che stava facendo ora.






Aveva messo i piedi sul tavolino da tè di marmo e aveva spostato il vestito da un lato, rivelando le gambe lunghe e snelle velate dalle calze nere. Non lo aveva evitato per niente e si nascondeva quando qualcun altro entrava nell’ufficio. Questa postura provocante aveva reso difficile concentrarsi al Principe. Non poteva far a meno di voltare gli occhi dalla sua parte di tanto in tanto. Come risultato, non aveva finito nemmeno un piano nella prima metà della mattina.






Si lamentò in cuor suo, “Sapevo che non avrei dovuto chiedere a Soraya di disegnare queste calze tipo collant.”






Le portò una tazza di un delicato te profumato e le disse “ecco il tuo te.”






Lei mise giù il libro e prese la tazza con tutte e due le mani. La annusò e disse “oh che buono. Potresti aggiungermi un cucchiaino di zucchero?”






Aveva notato che le piacevano sia i piatti dolci che salati e che non importava quanto mangiasse, non sarebbe ingrassata. Quando era caduto in coma, lei aveva perso molto peso e sembrava molto più magra di prima, ma dopo che si era risvegliato, lei era tornata velocemente al suo peso normale. Sembrava come se avesse un limite massimo, raggiunto il quale non sarebbe più ingrassata.






L’aveva presa in giro dicendole di smettere di mangiare così tanto che altrimenti avrebbe preso peso, ma ora aveva capito che non era affatto un problema per lei.






Aggiunse un cucchiaino di zucchero alla sua tazza e tornò alla scrivania. Dopo aver lisciato più volte la carta, non poteva fermare la sua curiosità e disse “Usignolo…”






“Si?”






“Cosa… cosa ti ha detto Anna?”






“Beh…” Scivolò giù dal divano con agilità e apparve improvvisamente alla scrivania. “È un segreto.”






“Non lo puoi dire nemmeno a me?”






Dopo un attimo di esitazione, lei scosse la testa e disse, “no, l’ho promesso ad Anna. Se riguardasse solo me, ti direi tutto quello che vuoi, ma dato che non è così…. Mi ha detto di tenere la bocca sigillata per ora.”






“Ho capito.” Roland bevve un sorso di te e smise di fare domande. Avrebbe potuto andare da Anna e chiederle personalmente, ma dato che era una persona con un normale EQ, sapeva che doveva smettere di menzionare la cosa.






Per lo meno ora sapeva, dalla reazione di Usignolo, che Anna non era arrabbiata.






Quando riprese in mano la penna, Usignolo disse improvvisamente “Grazie!”






“Di cosa?” Roland guardò verso di lei senza capire e il loro sguardi si incontrarono.






Nei caldi raggi di sole autunnali, i suoi lunghi capelli biondi risplendevano, la sua pelle brillava e il suo viso era di una bellezza unica. Il tempo sembrò fermarsi in quel momento.






“Grazie per averle detto cosa provo.”






……






Quel pomeriggio, buone notizie arrivarono dal Ministero dell’Edilizia. Il primo stabilimento per la laminazione dell’acciaio di Newerwinter, una fabbrica di acciaio da poco progettata da Rolan, era stata completata alla Montagna del Versante Settentrionale.






Sebbene venisse chiama stabilimento dell’acciaio, sembrava più un semplice capanno di ferro con un grande macchinario al suo interno. A differenza delle fornaci precedenti, questa era realizzata in puro acciaio, sorretto da una grata angolare e coperto con un rivestimento resistente al calore. La sua superficie era grigio scuro e opaca, il che faceva sembrare la macchina torreggiante e massiccia alla luce del sole.






Quando Roland arrivò alla nuova Area delle Fornaci con gli ufficiali del Municipio, questa era circondata da un grande numero di operai esperti e curiosi.






“Vostra maestà, questo forno può fare l’acciaio? non ha nemmeno posto per il fuoco.” Lesya del Ministero dell’Edilizia aveva sollevato lo stesso quesito, ma l’aveva costruito comunque esattamente secondo i progetti di Roland. Le componenti dello stabilimento di laminazione erano stati tutti trattati da Anna. Con l’aiuto di Colibrì, il loro peso imponente non aveva creato alcun problema durante la costruzione, che si era conclusa in una sola settimana.






Roland sorrise e disse, “In natura, il fuoco non è l’unica cosa che produce calore. Preparate gli operai per dare inizio al primo test dell’attrezzatura.”






Roland aveva confrontato tre degli impianti più comuni di laminazione dell’acciaio, il forno Martin-Siemens (1), il processo Linz-Donawitz (2) e il forno elettrico. Aveva dapprima escluso il forno elettrico a causa della mancanza delle condizioni necessarie, per poi optare per il processo Linz-Donawitz dopo una lunga e ponderata riflessione.






Il forno Martin-Siemens, era quello con la struttura più semplice tra le tre opzioni, era simile ad una fonderia tradizionale in termini di funzionamento, ma aveva anche dei significativi svantaggi per quanto riguardava i consumi di energia. Richiedeva un’enorme quantità di carburante, il che sarebbe stata una minaccia per le limitate scorte di risorse energetiche di Neverwinter. Dato che le miniere di carbone erano situate lontano dalla sorgente del Fiume Acquarossa e che il processo di trasformazione del coke era stato appena avviato, poteva coprire appena la domanda dell’altoforno per la fusione del ferro. L’adozione di un forno Martin-Siemens avrebbe portato presto ad un grave scarsità di carburante.






La scelta del processo Linz-Donawitz avrebbe evitato tale problema, dato che avrebbe richiesto pochissimo carburante. Avrebbe mantenuto il ferro liquido ad un’alta temperatura per continuare il processo di fusione, usando il calore generato dall’ossidazione delle impurità contenute nella ghisa, come manganese, silicio e carbonio.






Altri svantaggi del forno Martin-Siemens includevano l’occupazione di un’area vasta e la necessità di lunghi tempi di fusione. Per sfruttare al meglio il carburante, nel caso di un forno Martin-Siemens avrebbe dovuto essere costruito un rigeneratore per riscaldare l’aria in anticipo, e per produrre ogni partita di acciaio liquido sarebbe servita mezza giornata. In confronto, il processo Linz-Donavitz avrebbe occupato meno spazio, dato che non serviva nessun macchinario aggiuntivo e il suo ciclo sarebbe potuto fungere anche da linea di trasmissione per l’acciaio liquido. Avrebbe funzionato più efficacemente. Ogni processo di fusione avrebbe richiesto poche decine di minuti e poteva essere ridotto ad un quarto d’ora quando la tecnologia sarebbe maturata.






Considerato ciò, Roland decise di scegliere il processo Linz-Donawitz per gli impianti di laminazione dell’acciaio di Neverwinter.






Gli operai azionarono una macchina a vapore per introdurre i lingotti di ghisa nel forno a forma di pera.






“Anna, accendi il fuoco.”






Questa annuì e salì le scale fino in cima al convertitore. Evocò il suo Fuoconero per trasformare i lingotti in ferro liquido in breve tempo. Il liquido rosso illuminò presto il suo viso.






Roland aveva pianificato di usare il ferro liquido prodotto dall’altoforno per la laminazione dell’acciaio nella produzione di massa. Ecco perché aveva costruito il forno lì nell’Area delle Fornaci.






“Ora, seguite le mie istruzioni. Inserite il tubo di ventilazione nella bocca della fornace.” Disse al capo della squadra dei produttori d’acciaio.






Questa era la prima volta che usava un convertitore, ma per quegli operai esperti che avevano già utilizzato strumentazioni simili, controllare il tubo di ventilazione risultava facile quanto controllare un rimorchio. Nel rumore assordante del macchinario a vapore, un tubo d’acciaio scese lentamente nel forno dall’alto.






L’altra estremità era connessa ad un tubo rivestito e flessibile che introduceva aria pompata da un motore a vapore. Quando l’aria ricca di ossigeno fu immessa nel convertitore, all’interno del forno  si accesero delle fiammate violente. Fuoriuscirono anche scintille arancioni, che sembravano quasi fuochi d’artificio. Bianche fiamme luminose rendevano difficile tenere aperti gli occhi alle persone lì attorno.






Tutti gli ufficiali erano meravigliati alla vista di questo spettacolo.






Roland sentendo l’aria calda soffiare sul viso, ne fu appagato.






Queste fiamme erano l’emblema dell’entrata del genere umano in una nuova era.






Erre


 


 


 Erialis 


(1) esistono diversi tipi di forni come ci spiega il capitolo il primo Forno Martin-Siemens ha anche il nome di forno  open-hearth  ora dato che non ci capisco nulla di queste cose vi lascio semplicemente il link. anche per l'altro forno LD. 








                                


                                



