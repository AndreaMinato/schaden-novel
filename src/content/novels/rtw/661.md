---
title: Capitolo 661: Galassia
pubDate: 2025-08-07T11:30:06.804Z
tags:
    - rtw
---










“Quello è… il potere magico?”






Il ciclone che turbinava sulla fronte dell’uomo ricordò a Roland della descrizione di Usignolo riguardante la forma del potere magico, ma vedendolo di persona, gli pareva più simile a una galassia. Diversi rami giravano a spirale intorno al nexus, il punto più luminoso in cui era localizzato il centro. Ignorando il fatto che era solo della dimensione di un palmo, quando osservò con attenzione, poté notare numerosi dettagli e riusciva a percepire una forza crescente all’interno di esso.






“Sei un marzialista?” l’uomo aprì la bocca per chiedere con un tono rauco.






“No, non lo sono” Roland era in guardia.






“Giusto, come pensavo.” L’uomo dalla faccia bruciata girò il suo corpo verso Roland senza muovere di un millimetro la sua testa. “Hai un sapore più dolce.”






Mentre cercava dei punti deboli sul corpo dell’uomo, Roland disse: “Se tu fossi stata una ragazza, probabilmente mi sarebbe interessato sentire queste parole. Sei stato morso dalla magia… no, dall’Energia della Natura?”






“Forza della Natura?” Sbuffò l’uomo. “Non hanno idea di cosa sia l’essenza di questo potere e nemmeno da dove provenga.”






“Non parlare come se sapessi tutto.” Rispose Roland. “Suvvia, questo è il mio sogno!”






L’uomo aprì la sua bocca piena di vesciche sanguinanti: “Non posso saperlo, ma posso percepirlo. Non appartiene a questo mondo. È un dono delle divinità. Pensavo che il dirottatore sarebbe stato in grado di attrarre almeno uno o due marzialisti, ma si è arreso troppo presto. Per fortuna, i miei sforzi non sono stati vani, dato che ti sei presentato tu…”






Crack!


 


Roland prese l’iniziativa e lanciò il suo pugno prima che l’uomo dalla faccia bruciata finisse la frase. Era un trucco che aveva imparato dalle esperienze di zuffa della sua infanzia. Dal comportamento e da come parlava, poteva capire che era un individuo pericoloso, per cui non sarebbe stato saggio agire dopo che avesse finito di parlare.






Il pugno finì dritto sulla fronte dell’uomo, veloce come il lampo di un fulmine. Sentiva che la sua forza era aumentata a dismisura, quindi non colpì con tutte le sue forze. Tuttavia, percepì chiaramente le ossa dell’uomo frantumarsi sotto al suo pugno.






Il colpo lanciò in aria l’uomo dalla faccia bruciata.






Nel frattempo, il flusso di calore nel suo corpo iniziò a ribollire, come se stesse danzando di gioia per questo ottimo inizio.






L’uomo atterrò e rotolò sul suolo fino a colpire un muro. Quando si rialzò barcollante, Roland lanciò un altro attacco senza alcuna esitazione.






Aveva fiducia nel proprio giudizio, dato che era il suo Mondo dei Sogni.






Inoltre, il suo avversario non era chiaramente un essere umano.






Anche se le ossa della sua faccia erano state rotte, pareva che non percepisse alcun dolore e non implorava pietà. Nessun essere umano sarebbe stato in grado di reagire in questo modo di fronte ad un dolore così acuto.


Roland sentiva che la sua mente era più chiara che mai.






Il flusso violento aveva riempito il suo corpo, ma non lo faceva sentire affatto stordito.






Sapeva che in quel momento avrebbe dovuto picchiare forte il perdente, un altro dei trucchi che aveva imparato dai combattimenti della sua infanzia.






Questa volta colpì l’uomo con tutta la sua forza.






Tirava pugni senza alcuna tecnica, come se stesse colpendo un sacco di sabbia. L’uomo dalla faccia bruciata era costretto a muoversi di continuo per cercare di difendersi. Pareva che l’uomo non si aspettasse tutto questo, dato che stava iniziando ad agitarsi sotto ai colpi incessanti. Aveva la sensazione che colpire quell’uomo era come colpire del tofu: i suoi muscoli si erano strappati dalle sue braccia e lo sterno e le costole si erano rotte. Se fosse stato un uomo normale, a quest’ora sarebbe morto.






Roland rimproverò mentre stava distruggendo l’avversario: “Bastardo! Girare la tua testa di 180 gradi, pensavi di essere in un film dell’orrore?”






Era molto indispettito dal fatto che pur essendo il creatore di questo mondo, si fosse spaventato quando aveva visto l’uomo dalla faccia bruciata nel vicolo.






“Questo… è… impossibile… perché… non posso usarlo…” Il suo tono di voce era completamente cambiato e Roland non riusciva ad udire con chiarezza quello che stava dicendo.






“Usare cosa?” Notò che il ciclone sulla fronte dell’uomo stava girando più lentamente. Allungò la mano per cercare di toccarlo e scoprì che era in qualche modo tangibile. “Intendi questo ciclone di potere magico?”






“No, non toccarlo…”






Roland sapeva che avrebbe dovuto fare esattamente ciò che il nemico non voleva che lui facesse. Si chinò e afferrò il ciclone. Il flusso nel suo corpo iniziò a bollire, dopodiché lo strappò.






Improvvisamente, l’uomo dalla faccia bruciata si quietò e collassò al suolo, paralizzato e senza vita.






Nel palmo di Roland, il ciclone si trasformò da rosso scuro ad un blu luminoso con il centro bianco, assomigliava ancora di più ad una galassia.


Iniziò nuovamente a girare vorticosamente fino a diventare un raggio di luce accecante; lasciò il suo palmo e si alzò in cielo creando una scia argentata. Pochi secondi dopo scomparve.






Nel frattempo, il flusso tiepido si era calmato, donandogli una sensazione di soddisfazione. Si sentiva in ottima forma dalla testa ai piedi.






Era totalmente confuso.






Questo mondo era molto più complicato di quello che si immaginava.


Guardando il cadavere dell’uomo dalla faccia bruciata disteso sul suolo, fece una smorfia, poi si girò e si avviò verso l’uscita del vicolo.






Era già buio quando arrivò all’appartamento.






Attratto dalla luce, uno sciame di insetti ronzava rumorosamente nel corridoio.


Frugò per trovare la chiave e la inserì nella serratura. Prima di girare la chiave ed aprire la porta, sentì dei rapidi passi dietro ad essa.






Zero aprì la porta con un’espressione alterata, notò anche che aveva della preoccupazione negli occhi.


“Dove sei stato?”






“Dove sei stata?”






Dissero simultaneamente.






“Ci sono state delle lezioni in più durante il doposcuola. Avremo una giornata di pausa domani e alcuni insegnanti verranno a fare visita.”






“Sono andato a cercarti.”






“Cercare me?” La ragazzina chiese dubbiosa.






“Esatto, non eri tornata in orario” Roland sorrideva mentre le strofinava la testa ed entrava nell’appartamento.






Tre pietanze e un po’ di zuppa erano stati disposti sul tavolo ma i piatti e le bacchette erano tutti puliti e in ordine. Zero era rimasta ad aspettare il suo ritorno.






Era per questo che era corsa alla porta non appena aveva sentito dei suoni.






Roland si sedette al tavolo: “Mangiamo, sto morendo di fame.”






Zero lo inquadrò: “Eri preoccupato che qualche sconosciuto mi avrebbe portata via? Non sono più una bambina. La prossima volta puoi tranquillamente aspettarmi a casa.”






Roland non riuscì ad evitare di alzare gli occhi al cielo. “Al giorno d’oggi tutti gli studenti delle superiori sono così maturi? Mi ricordo che io a quei tempi ero assolutamente un monello. Se mi restava un po’ di paghetta, andavo in sala giochi, altrimenti andavo in montagna a catturare scarabei. Non tornavo mai a casa prima che facesse buio. Come mai questa ragazzina si comporta in modo così diligente?”


 


Si sentì in qualche modo imbarazzato pensando a ciò.






“Hai un giorno libero domani?”






“Uhm, cosa?” Zero era ancora un po’ irritata ma sembrava rilassata.






Roland disse mentre mangiava: “Vieni con me in biblioteca, ti comprerò qualcosa sulla via.”






“Comprarmi… cosa?”






“Pensavo, la volta scorsa ti ho comprato dei vestiti, quindi stavolta che ne pensi di gonne, scarpe e pigiami?.... Hai bisogno di qualcosa di nuovo per sostituire quello che usi adesso.” Sorrise. “Devo comprarti anche un cellulare. Abbiamo bisogno di restare in contatto nel caso in cui accada nuovamente qualcosa di simile.”






Aris




                                


                                



