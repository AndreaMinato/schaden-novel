---
title: Capitolo 663- L’opera
pubDate: 2025-08-07T11:37:51.012Z
tags:
    - rtw
---






"Inoltre, ho intenzione di costruire un monumento caratteristico della città di Neverwinter" continuò a spiegare Roland.


"Monumento caratteristico?" Karl si ricompose rapidamente dopo l'emozione. "Intende una struttura architettonica accattivante come un monumento o una torre dell'orologio?"


"Lo si potrebbe anche definire un’opera" Karl doveva essere senza dubbio una delle figure di spicco della Gilda dei tagliapietre di Città del Re, a giudicare dalla sua risposta rapida alla sua nuova terminologia. All'inizio Roland annuì, però dopo scosse la testa e aggiunse: "Ma non ho intenzione di costruire monumento caratteristico inutile".


Dopo la battaglia con la Chiesa, il Primo Esercito aveva subito delle gravi perdite. Sebbene Ascia d’Acciaio gli avesse riferito che il morale dell'esercito era ancora alto, i caduti erano ancora motivo di enorme dolore alle famiglie.


Per rafforzare la fiducia del suo popolo, in particolare di quelli che venivano da un’altra città, Roland aveva pensato all’incredibile idea del monumento. Alcuni monumenti storici erano stati ideati interamente per soddisfare la brama dei sovrani senza alcun beneficio ai loro costruttori. Anche se il gesto avrebbe potuto evidenziare il potere dello stato, Roland non avrebbe costruito una cattedrale nel deserto. (1)


"Ho intenzione di costruire un edificio residenziale sulla sponda occidentale del fiume Acqua rossa, alle spalle dell’area industriale".


Karl non rispose, perché doveva aver capito che non si trattava di un edificio ordinario.


Roland era molto soddisfatto della calma di Karl. "In totale avrà circa 15 piani, ognuno con un'altezza di tre metri e mezzo e complessivamente l’edificio misurerà oltre 50 metri. In altre parole, la sua altezza è quasi il quadruplo delle vecchie mura di Città del Re. È stato quello il più grande progetto in cui sei stato coinvolto? "


Karl ansimò. "Sua Maestà, questa sarà la Torre di Babele!"


"Non la considererei la Torre di Babele, è solo un normale grattacielo" rispose Roland ridacchiando. "Tuttavia, sembra proprio che sia adatto ad essere il monumento caratterizzante di questa epoca".






Un'altezza di 15 piani significava che avrebbe torreggiato sul Castello. E sarebbe stato visibile non appena si fosse entrati a Neverwinter. Non solo simboleggiava la potenza della città ma compensava anche la carenza di abitazioni. Dopotutto, gli edifici residenziali avevano molti più piani rispetto le case. Questo spiegava perché in futuro avrebbero costruito sempre un numero maggiore di grattacieli.


"Gli edifici residenziali possono davvero raggiungere un’altezza simile?" Karl sembrava un po' scettico.


"Questo progetto è ancora troppo complesso per limiti del calcestruzzo" Roland ci pensò un attimo e disse: "Ti guiderò personalmente durante il procedimento".


Nonostante diverse professioni significassero spesso un diverso campo di conoscenze, la meccanica e i principi strutturali restavano comunque intercambiabili. Prima di prendere quella scelta, aveva già preso in considerazione molti fattori: l'altezza poteva sembrare allarmante, ma in realtà non lo era. Ad esempio, la Piramide di Khufu che era stata costruita nel 2000 a.C. era alta oltre 140 metri e si basava solo sull’impilamento delle pietre. Anche in Cina erano state costruite delle pagode in legno con un'altezza che superava i 130 metri. Bastava solo che le fondamenta fossero sufficientemente robuste e l'altezza non sarebbe stata un problema.


Se la stabilità non veniva compromessa, le generazioni successiva avevano teso a ridurre al minimo il volume dei pilastri e delle pareti per risparmiare anche sul costo dei materiali. Neverwinter aveva già un eccesso di produzione di cemento, di conseguenza usarlo per costruire un edificio in cemento era una buona scelta.


Era anche consigliabile l’utilizzo di un multi-podio e un design imponente per la struttura. Nonostante questa scelta avrebbe significato occupare più terra, la stabilità strutturale sarebbe stata notevolmente aumentata e avrebbe anche ridotto la difficoltà della sua costruzione.


In caso di problemi di stabilità, avrebbero potuto aggiungere altre colonne. Anche delle barre di rinforzo in acciaio potevano aumentarne la qualità. Fintanto che le fondamenta erano solide, un crollo sarebbe stato quasi impossibile.


L'ultimo problema era l’applicazione del cemento. Roland l'aveva già preso in considerazione e aveva deciso che sarebbero state Maggie e Colibrì a versarlo dal cielo, Colibrì avrebbe trasportato i secchi di ferro e versato cemento dall'aria. Ciò sarebbe quasi tanto efficace quanto la pompa.


Karl aveva già fatto esperienza con la costruzione dell’edificio delle streghe che aveva la stessa struttura in cemento, in questo caso, l’edificio sarebbe stato soltanto leggermente più grande. Anche i cavi di bambù e i fili di acciaio sarebbero stati sostituiti da acciaio rinforzato. Riponeva molte speranze in quel progetto anche perché aveva anche l'Unione delle streghe come supporto tecnico.


***************


"Tempo scaduto per tutte, per favore mettete giù le vostre penne". Pergamena batté la mano sul tavolo.


"Phew ..." Evelyn prese un respiro profondo. Questo significava che il secondo semestre a Città di Confine ... no, la città di Neverwinter, era finalmente finito. Alla fine in quell'anno era riuscita a raggiungere tutte le altre e partecipare all'esame finale.


Tenne in mano la penna di grafite e si guardò intorno: Anna non c’era da nessuna parte. Secondo Wendy, Anna aveva già raggiunto un regno misterioso. Quando le persone comuni leggevano i suoi libri, si sentivano confuse e cadevano in un sonno profondo come se avessero esaurito tutto il loro potere magico.


Anche la Candela la stava guardando. Quando i loro occhi si incrociarono, la ragazza alzò il pollice verso l’alto, a significare che l'esame era andato bene.


Usignolo, che era seduta in fondo, sembrava ancora abbattuta. Da quando gli esami di lettura e scrittura erano terminati, i suoi voti erano diminuiti drasticamente, ciò rendeva Evelyn piuttosto perplessa. Per quanto ne sapeva, Usignolo proveniva da una famiglia nobile ed era stata istruita molto prima delle altre. Per lei avrebbe dovuto essere molto più semplice l’apprendimento. Forse il potere di Usignolo era troppo importante, e questo la teneva occupata per tutto il giorno a svolgere compiti per Sua Maestà, e questo, di conseguenza, aveva influito sui suoi studi.


Dopotutto, Usignolo aveva combattuto anche al fianco della Signorina Cenere come strega da combattimento. Se fossero state a Isola Dormiente, Usignolo sarebbe stata una persona che Evelyn avrebbe potuto ammirare solo da lontano.


Le altre sembravano sia felici che tristi. Ad esempio, Agatha, Lucia e Lily nella prima graduatoria avevano ottenuto un alto punteggio con pochi sforzi. Imparare nuove cose sembrava che fosse naturalmente per loro. Soprattutto, per la Signorina Agatha che continuava ad avvicinarsi ad Anna e Tilly. Come se non bastasse, era anche una strega da combattimento, ciò rendeva Evelyn estremamente invidiosa.


Per le poche rimaste, dall'espressione sui volti di Miele, Colibrì ed Eco si poteva intuire sarebbero arrivate ultime ​​se non ci fossero stati imprevisti.


Naturalmente, l’esame non includeva i nuovi membri dell'unione: Carta ed Estate. Non erano ancora in grado di passare l’esame, e per il momento continuavano a essere istruite soltanto della Maestra Pergamena.


Tuttavia quello che entusiasmava di più Evelyn era Maggie. Quando guardò quella ragazzina innocente, non potè evitare di voler ridere ad alta voce.


Non c’erano state domande a scelta multipla nell’esame!


Quando erano stati rivelati i risultati dell’ultimo esame, Evelyn era rimasta affranta. Pensava di essere già molto vicina al suo obiettivo e non si aspettava di perdere contro Maggie per un punto.


Era persino andata a cercare Pergamena per controllare se i risultati fossero sbagliati. Alla fine, aveva scoperto che Maggie era andata molto bene nelle domande a scelta multipla, dove invece lei aveva fallito miseramente.


Nel corso di quell'anno, Evelyn aveva passato la maggior parte del tempo a imparare.


Era riuscita a mostrare le sue capacità abbastanza velocemente. Aveva bisogno di andare in cantina solo due o tre volte a settimana, e le ci volevano meno di 10 minuti prima di potere usare tutto il suo potere magico. Anche quando il bar restava aperto più a lungo, il suo rendimento non ne restava comunque influenzato.


Non aveva mai giocato una sola mano con il trio del poker. Quando aveva del tempo libero mentre lavorava al bar, apriva sempre il suo quaderno degli esercizi per consolidare ciò che aveva appreso quella notte. Non aveva permesso nemmeno alla sua collezione di profumi preferiti di influire sul suo apprendimento. Evelyn andava a fare compere con Candela all’Emporio solo quando la nuova fragranza del profumo veniva venduta sugli scaffali. Aveva fatto tutto questo per raggiungere l'obiettivo che si era prefissata.


E questa volta, era sicura di vincere!


 


Thea 


 


 Erialis In inglese il termine usato era un tipico modo di dire Elefante bianco, in italiano viene in genere usato invece il modo di dire: cattedrale nel deserto. Per maggiori informazioni wikipedia ci da una mano. 


 




                                


                                



