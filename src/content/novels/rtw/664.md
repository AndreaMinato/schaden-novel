---
title: Capitolo 664: La squadra di investigatori di Luna Misteriosa
pubDate: 2025-08-07T11:30:06.804Z
tags:
    - rtw
---






Tre giorni dopo, Evelyn scoprì il voto dell'esame finale.


Il suo risultato fu incredibilmente 113 punti su 150. Era un punteggio molto alto, a giudicare dai suoi soliti risultati.


Dal momento che Pergamena aveva accompagnato Sua Maestà Roland all'Area Longsong per lavori di ispezione, era stata la sorella Wendy a dirle il risultato. Aveva persino dato una pacca sulla spalla di Evelyn e l’aveva incoraggiata dicendo: "Ottimo lavoro, sua Altezza Tilly sarà molto felice quando lo vedrà, continua così".


"Continuerò a lavorare sodo!" Evelyn annuì sicura e si girò a cercare Candela. "Qual è il tuo punteggio?"


"91 punti, che è comunque una sufficienza" rispose Candela, "Guardando la tua espressione felice, l’esame deve essere andato molto bene".


"Um!" Evelyn sbottò: "113!"


"Davvero? Questo punteggio è probabilmente molto vicino a quello di Lucia!" disse eccitata Candela: "Vuoi che lo scopra?"


"Io non la penso così, devono aver fatto di meglio". Evelyn agitò la mano. "Voglio solo conoscere il risultato di Maggie."


"Forse il mio prossimo obiettivo potrebbe essere invece Lily o Lucia" pensò. Era consapevole che la sua abilità fosse davvero pessima, ma era nata in quel modo e non sarebbe mai cambiata. D’altro canto, l'apprendimento era qualcosa che poteva migliorare impegnandosi. Anche le persone comuni potevano eccellere nell'apprendimento, e quindi non voleva essere battuta da nessuno.


Voleva anche essere una persona istruita e di talento come Sua Maestà Roland.


Dopo la lezione, Evelyn trovò Maggie, ma la risposta di Maggie fu incredibile. "grugruu ho fatto 117!"


“Come era possibile?”


Rimase lì immobile a lungo, sentendosi intontita anche quando Maggie se ne era già andata.


"Come può essere? Pergamena deve aver fatto un errore nelle sue correzioni". Per un momento, Evelyn pensò di aver sentito la propria voce. Sbatté le palpebre, solo per poi rendersi conto che a parlare era stata Luna Misteriosa. Aveva casualmente sentito quella conversazione e anche lei aveva un'espressione perplessa sul volto.


"Cosa c'è di strano?" Lily fissò Luna Misteriosa. "Non dubitare delle capacità altrui, solo perché tu sei andata male".


"Ma ero seduta proprio di fronte a lei" cercò di giustificarsi Luna Misteriosa. "Quando preso il suo esame, ho visto che aveva disegnato le jerky al miele (1)  su tutto il foglio bianco".


"Ne sei sicura?" Lily si accigliò.


"Lo giuro sulla mia forza elettromagnetica!"


"Hah ... non è affatto convincente " Lily scrollò le spalle e fece per andarsene, ma fu tirata nuovamente dentro la stanza da Luna Misteriosa.


"Aspetta un attimo, quello che ho detto è tutto vero! Forse dovremmo indagare".


"Non sono interessata" ringhiò Lily. "Se hai dei dubbi, puoi ricontrollare con Pergamena quando ritorna".


"Farlo significherebbe rendere completamente vano lo scopo dell'indagine, ah" disse Luna Misteriosa con un'espressione furba. "Evelyn, ti aiuteremo a scoprire la verità!"


"Non contate su di me!"


"Che è successo?" chiese Candela.


Evelyn esitò e poi confessò i suoi pensieri ancora confusi.


"Hmm ... cosa si potrebbe fare se volessi indagare?" Candela toccò la testa di Evelyn e disse: "Manca ancora qualche giorno prima che la Maestra Pergamena ritorni, giusto?"


"Ora che sia Sua Maestà che Usignolo sono via, non pensare che ti permetterò di intrufolarti nel suo ufficio" Lily lanciò un'occhiata a Luna Misteriosa. "Non credere che io non sappia cosa vuoi fare".


"Rubare gli esami? Non sono così stupida" Luna Misteriosa scosse la mano. "Voglio solo scoprire dove Pergamena li valuta".


"Vuoi dire ..." Gli occhi di Candela si illuminarono.


"Dobbiamo solo chiamare Estate" disse lei con un ghigno.


Evelyn capì subito il piano di Luna Misteriosa. Estate poteva fare rivivere loro in un’illusione il momento in cui Pergamena stava valutando l’esame di Maggie, e il mistero sarebbe stato risolto. "Ma ... la Maestra Pergamena di solito lo fa al Municipio. Non sarebbe inappropriato per noi essere lì?"


"Dove sarebbe il problema? Nella città di Neverwinter, tutti possono facilmente accedere al Municipio, quindi non c'è motivo per cui non possiamo andarci" urlò Luna Misteriosa. "Non è l'ufficio di Sua Maestà, quindi penso che qualcuna di noi debba smetterla di preoccuparsi inutilmente".


"Devo ricordarti" disse Lily, "che la maggior parte delle persone ha accesso solo all'entrata principale del Municipio, e che invece l'ufficio del Ministero dell'Istruzione si trova al secondo piano? Credi che quei funzionari ci lasceranno entrare?"


"Bene, questo ..." Luna Misteriosa rimase senza parole.


"In tal caso, lasciamo perdere" disse Evelyn. Non voleva disturbare le altre. "Aspetterò ancora qualche giorno".


"No, ho trovato un modo per aggirarli" rifletté Candela mentre si toccava il mento.


...


Il modo di Candela era molto semplice, e consisteva nel coinvolgere Nana. Secondo il piano, dato che Estate sarebbe già stata coinvolta, non era importante se avessero chiamato un'altra persona.


E per come andarono le cose, quel metodo era perfetto.


Evelyn era stupita dalla popolarità di Nana Pine. Il giorno seguente, non appena Nana entrò nel Municipio, fu accolta calorosamente e nessuno provò a fermarla. Ciò era probabilmente dovuto alla popolarità del piccolo angelo, o al fatto che suo padre era un nobile ben noto nella zona di confine che era stato personalmente lodato da Sua Maestà. Ad ogni modo, entrò senza difficoltà nell'ufficio del Ministero dell'Istruzione.


Non c'era nessuno nella stanza.


Pochi insegnanti andavano lì a meno che non ci fosse una riunione.


"Siamo dentro!" Luna Misteriosa disse eccitata: "Iniziamo a tornare indietro!"


"Sei sicura ... va bene?" Estate era un po’ titubante. "Solo ai funzionari è permesso stare qui".


"I funzionari non sono diversi da noi, Colibrì è anche il Vice Ministro del Ministro dell'Edilizia" Luna Misteriosa si batte il petto e disse: "Non ti preoccupare, finché non diciamo nulla, a Pergamena non dispiacerà che abbiamo visitato il suo ufficio".


"Se scopro che stai mentendo, giuro che lo dirò a Pergamena" disse Lily freddamente.


"Pensavo avessi detto che non saresti venuta?"


"Hmm ... Io, sono qui per supervisionarti e impedirti di fare un enorme errore, capito?"


Guardando le due ragazze bisticciare, Evelyn improvvisamente sentì che la sua decisione poteva essere stata un errore.


Alla fine, Candela riuscì a convincere Estate. Quando l'illusione comparve in ufficio, tutte trattennero il respiro.


Era chiaro che il momento esatto in cui Pergamena aveva valutato i compiti doveva essere il giorno dopo l'esame, prima di partire per la fortezza Longsong. Estate trovò velocemente il momento esatto con un flashback veloce.


Rapidamente tutte si schiacciarono dietro "Pergamena".


Se non c’erano intervalli di tempi troppo lunghi, Estate poteva mantenere l'illusione per 30 minuti. Non ci volle molto prima che Evelyn vedesse il foglio di Maggie.


"Guarda, non stavo mentendo!" urlò Luna Misteriosa.


"..." Lily non poté fare a meno di aggrottare le sopracciglia.


C'era davvero una grande quantità di spazio bianco sul foglio. A parte le domande più semplici da compilare, e alle domande e risposte in prima pagina, quasi nessuna parola era stata inclusa nella parte dei calcoli. Alcuni punti avevano persino dei disegni di carne arrostita sotto di loro. Addirittura "Pergamena" scuoteva inconsapevolmente la testa.


Era chiaro che quell’esame non avrebbe potuto raggiungere il punteggio di 117.


"Potrebbe essere possibile che Maggie abbia mentito?" Pensò Evelyn.






Thea 


 Erialis non è la prima volta che lo troviamo ma è sempre meglio ricordarlo non trovate? vi invito ad andare a visitare questo link in pratica è carne cruda salata 
                                


                                


AUGURI BUON HALLOWEEN


https://www.novelleleggere.com/wp-content/uploads/2019/10/Release-that-witch.jpeg
TANTI
AUGURI DAL TEAM DI
RELEASE THAT WITCH


Volevamo stupirvi con un contest particolare ma a causa di problemi di studio e di lavoro di alcune di noi è stato impossibile per cui vi regaliamo invece un link ad un gioco divertente e a tema
                                


                                



