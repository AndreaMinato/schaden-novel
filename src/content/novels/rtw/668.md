---
title: Capitolo 668- L’Astrologo Stella della Dispersione
pubDate: 2025-08-07T11:37:51.012Z
tags:
    - rtw
---














“Riguarda la profezia della Luna Insanguinata?” Stella della Dispersione si sedette.






“Beh, in parte. Dato che l’avete menzionata, partiamo da quello.” Il giovane Re si alzò in piedi e versò una tazza di te per l’astrologo, che era completamente basito da questo atto di condiscendenza. Apparentemente, Roland era molto più disponibile di Timothy.






“Con tutto il rispetto per la profezia della Luna Insanguinata, questa può essere fatta risalire a più di mille anni fa, quando non esistevano né il Regno di Greycastle né la Famiglia Wimbledon.”






“Ma vostra Maestà, i documenti datano la nostra storia a solo 450 anni fa…”






“La parte rimanente erano veri documenti, ma che in seguito sono stati deliberatamente nascosti da qualcuno.” Roland assunse una posizione più comoda e disse, “È una storia lunga, ho bisogno di un po’ di tempo per raccontarvela tutta.”






Quello che l’astrologo sentì dopo fu incredibile.






Il racconto lo portò indietro di mille anni, alle lande inabitate delle Terre Barbariche e delle Terre dell’Alba quando i demoni e gli esseri umani erano occupati in una guerra per la vita o la morte. La storia parlava del significato simbolico della Luna Insanguinata, dell’Impero delle Streghe, delle origini dei Quattro Regni, come anche della Chiesa… Se quelle parole non fossero uscite dalla bocca del Re, Stella della Dispersione le avrebbe sicuramente condannate giudicandole orrende e assurde.






Tuttavia, dall’espressione di Roland, Stella della Dispersione era certo che il Re era del tutto serio.






Dopo che Roland ebbe finito di parlare, Stella della Dispersione si sentì soffocare. Credeva fermamente che il Giorno del Giudizio fosse semplicemente una punizione divina. Il fondale marino tremante, la terra che si apriva, il fuoco sotterraneo e i fulmini nel cielo, per quanto sarebbero stati terrificanti, non avrebbero distrutto completamente il genere umano. Fintantoché si fossero preparati in anticipo, gran parte delle città si sarebbero potute salvare dalla catastrofe.






Secondo Sua Maestà, tuttavia, la Luna Insanguinata era il segnale dell’inizio della guerra contro i demoni.






Sembrava che la guerra tra gli esseri umani e i demoni fosse durata per migliaia di anni. Prima gli uomini erano stati sconfitti due volti, e se ne avessero subita un’altra, sarebbero stati sterminati.






“Vostra Maestà….” Stella della Dispersione aveva quasi perso la voce “Dove avete appreso tutto questo?”






Roland mostrò due dita “Dall’Impero delle Streghe e dalla Chiesa. Entrambi hanno qualcosa a che fare con la creazione dei Quattro Regni, compreso il Regno di Greycastle. Ho davvero incontrato dei demoni a Ovest della Regione Occidentale. Di fatto erano una razza sconosciuta, avevano sviluppato una loro società e costruito un esercito.”






“E…. cosa ne pesano gli dei?”






“Nessuno lo sa. Forse lo scopriremo solo dopo la Battaglia della Divina Volontà.”






Stella della Dispersione fece silenzioso. Non era sicuro se avrebbe dovuto credere a questa storia spaventosa, ma capì presto che era connessa con l’ascesa e la decaduta del Regno di Greycastle e della Famiglia Wimbledon. In qualità di sovrano del Regno, Roland non aveva motivo di mentirgli.






Non aveva senso farlo.






Preso il caso che fosse tutto vero, avrebbe capito perchè Sua Maestà riponeva tanta fiducia nelle streghe.






Se il potere delle streghe non fosse derivato dai demoni, ovviamente non sarebbero più state nemiche degli uomini.






Alla luce di tutto questo, le dicerie riguardo l’innocenza delle streghe che circolavano nella Vecchia Città del Re sarebbero state solo la punta dell’iceberg della verità.






Senza dubbio era stato particolarmente saggio da parte di Sua Maestà di scegliere le informazioni da non divulgare, nascondendo quello che avrebbe solo generato panico tra la popolazione.






L’unica cosa che Stella della Dispersione non riusciva a capire era la relazione tra la Luna Insanguinata nel cielo e i Cancelli dell’Inferno.






“Vostra Maestà, cosa posso fare per voi?”






Stella della Dispersione era vagamente cosciente del fatto che era per qualche ragione astronomica che il Re aveva chiesto all’Associazione degli Astrologhi di spostarsi nella Regione Occidentale più volte. Roland riguardo la Stella dell’Estinzione sembrava saperne molto di più di qualsiasi altro astrologo. Se Stella della Dispersione non fosse stato informato di questo segreto non avrebbe mai immaginato cosa fosse successo mille anni prima.










“Questo è ciò di cui voglio discutere con voi, che potrebbe essere un segreto ancora più importante di quello che vi ho confidato un attimo fa,” Roland gli porse un libro sorridendo. “Date un occhio a questo prima.”










Stella della Dispersione prese il libro e notò che il titolo sulla copertina era una combinazione di frasi che non aveva mai visto in precedenza.






“Geometria… Analitica?”






La parola era piuttosto impronunciabile. Sorprendentemente, era stampata in blu, un pigmento molto prezioso e costoso.






“Fa con comodo. È normale che non capiate. Avrete bisogno di imparare molte di queste cose in futuro.”






Sebbene la luce nella camera di Roland fosse sufficiente anche senza una candela, non era certo paragonabile alla luce del giorno. Perciò Stella della Dispersione era riluttante all’idea di iniziare al leggere il libro ora, dato cha avrebbe potuto rovinargli la vista.






In quanto astrologo, doveva proteggere gli occhi.






Tuttavia, Stella della Dispersione non voleva rifiutare apertamente la richiesta del Re e farlo infuriare, Quindi devise di sfogliarlo velocemente, mentre avrebbe letto con più attenzione il giorno successivo con una luce adeguata.






I suoi occhi però si incollarono alle pagine non appena ebbe letto il prologo.






“Descrivere le orbite degli oggetti con formule aritmetiche? Calcolare lìintera orbita con solo pochi parametri chiave?”






Successivamente fu il turno di diversi gruppi di linee dritte che si intersecavano, ognuna delle quali era costituita da sistemi di coordinate formate da quattro piani. In ogni coordinata, c’era una semplice forma. Alcune erano solo linee diagonali, alcune erano sezioni di una curva, alcuni ovali e altre combinazioni di curve multiple. Non sembravano nulla di particolare, ma l’attenzione di Stella della Dispersione fu presto catturata dalla formula accanto ad un cerchio.






“Quella dovrebbe essere una formula aritmetica,” pensò Stella della Dispersione.






La formula conteneva un simbolo positivo ed uno di uguaglianza, inoltre iniziava e finiva con lo stesso simbolo. Stella della Dispersione non aveva la benché minima idea di cosa rappresentasse, ma in qualche modo ne percepiva la bellezza. Ogni simbolo possedeva un fascino unico ed era in perfetta armonia con gli altri.






Sebbene ogni forma fosse diversa dalle altre, e non mostrava assolutamente la stessa orbita (per esempio una linea dritta ed un ovale), non c’erano sostanziali differenze tra le formule aritmetiche.






Improvvisamente, gli balenò in testa un’idea.






“È forse possibile che ogni forma di questo mondo si possa descrivere con una formula?”






L’astrologo voltò la pagina velocemente, eccitato.






…..






Quando Stella della Dispersione chiuse il libro, il suo collo era dolorante. Aveva impiegato più di un’ora per leggere tutto il libro. Nel frattempo, Roland sembrava essere abbastanza assorbito dei suoi affari. Era impegnato a stilare la bozza del documento sulla sua scrivania, così non interruppe  la sua lettura.






“Mi dispiace, Vostra Maestà, io…”






“Fatto?” Roland alzò lo sguardo e sorrise all’astrologo. “Scommetto che ci sono molte cose che non comprendete.”






“Si. Non mi ricordo di nessun mentore che vi possa aver insegnato queste cose… questi simboli e formule…” Di dieci mentori, nove su dieci facevano parte dell’Associazione degli Astrologhi. Tuttavia, ciò che Sua Maestà aveva scritto lo aveva totalmente sconvolto. “Sono molto interessanti, ma non riesco ad afferrare la conversione di queste formule complicate.”






“Questo perchè non avete ancora imparato le equazioni. Dovete studiarle per comprendere la geometria analitica.” Magicamente, il Re tirò fuori una pila di libri dalla scrivania e li presentò all’astrologo, i titoli erano scritti in blu o verde. Avevano tutti nomi strani e impronunciabili.






Le mani di Stella della Dispersione iniziarono a tremare. “Posso portarli a casa?”






“Certamente.” Roland annuì. “In realtà, desidero che non solo voi, ma tutti gli astrologi e gli studenti dell’Associazioni li studiate.” Dopo una pausa, Roland continuò, “La seconda cosa che voglio è che non vi preoccupiate troppo della Luna Insanguinata. Una volta che avrete capito tutto ciò che è contenuto nei libri, l’Associazione degli Astrologi giocherà un ruolo essenziale nella lotta contro i demoni. Questi libri servono ad illuminarvi. Dopodiché arriverà qualcosa di più profondo e difficile. A quel punto, non solo sarete capace di calcolare l’orbita del movimento di un oggetto in movimento, ma anche quello di ogni albero e pietra sulla Terra, ogni stella nel cielo, ogni cosa che potete vedere sul Pianeta. Come vi sembra? Siete pronto ad accettare la sfida?”






“Si, con piacere, Vostra Maestà!”






L’astrologo Stella della Dispersione diede una risposta affermativa immediatamente, ora completamente elevato dall’abbattimento che aveva provato quando Roland aveva ignorato la scoperta della Stelle dell’Estinzione.






Ora prevedeva che migliaia di stelle avevano percorso lo stesso percorso che aveva calcolato.






Il giovane Re, nel frattempo, sorrise. Il sorriso era così strano che ricordò a Stella della Dispersione quello di un cacciatore che vede un’animale cadere lentamente nella propria trappola.






“Fantastico. Per favore non vi scoraggiate. Sarà difficile ed è perfettamente normale che voi incontriate degli ostacoli. Sono sicuro che alla fine ne verrete fuori.”






Erre
                                


                                



