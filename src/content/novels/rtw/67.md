---
title: Capitolo 67- La battaglia di Hermes (parte II)
pubDate: 2025-08-07T11:37:50.881Z
tags:
    - rtw
---


Tuttavia la battaglia tanto attesa non ebbe mai luogo.


Qualcuno si diresse verso la guerriera e abbasso l’elsa della sua spada.


“Indietro” disse con voce chiara e pacata. Alicia notò che il suo interlocutore era uno dei soldati che era rimasto in formazione. Sul braccio indossava la fascia del comandante di reggimento. “L’armata della punizione divina è qui”.


Voltò il capo e notò un plotone di guerrieri alti: ciascuno era coperto dalla testa ai piedi da un’armatura luccicante che rifletteva la sfumatura argentata della pioggia attraverso la Porta Nord. Tutti loro avevano mantelli cremisi e diverse armi addosso. Alcuni avevano spade e scudi nelle mani, altri alabarde, lance o asce di ferro. Non ripresero la formazione una volta attraversato il ponte levatoio, ma si unirono direttamente alla battaglia contro le bestie demoniache


Ma che razza di strategia è? Sembra ideata da un bambino! Per sconfiggere gli ibridi, la cui forza e velocità superano quella degli umani, è necessario mantenere la formazione e combatterli come un’unica persona. È possibile che con questo metodo combattano singolarmente contro i mostri? Dovrei semplicemente aspettare e non fare nulla mentre l’armata della punizione divina combatte i mostri?


“Dobbiamo aiutarli!”


“Sarebbe inutile” disse l’uomo con un cenno di diniego, il suo aspetto era cupo, “dovremmo solo guardare. Se ci avvicinassimo senza considerare bene la situazione, rischieremmo solo di renderla peggiore”.


“Renderla peggiore?” esasperata, Alicia fissò l’uomo. Mi sono sbagliata sul suo conto? È solo un codardo? Strinse saldamente l’elsa e superò l’uomo, ormai era pronta a unirsi alla battaglia. Nonostante fosse ancora incerta sulla sorte della Nuova Città Santa, non poteva fare altro se non combattere il nemico fino alla sua fine.


Tuttavia, prima che riuscisse a fare un altro passo, la guerriera si trovò di fronte una scena incredibile.


Un ibrido demoniaco volava in picchiata contro di loro. Sembrava essere uscito direttamente dall’inferno. Le ali grigie erano gigantesche, raggiungevano un’apertura di circa quattro metri. Aveva la testa di uccello da cui partivano delle corna ramificate e due artigli ricurvi in grado di penetrare l’armatura di un soldato.


Erano soliti attaccare verticalmente, il colpo era difficile da vedere e rendeva la difesa estremamente complessa. Lo scudo, benché pesante, non avrebbe avuto scampo contro l’impatto. La sola forza d’urto avrebbe rotto il braccio e anche le costole di chi brandiva lo scudo. Non c’era modo di sopravvivere all’attacco, se non scansarsi rotolando prima che l’ibrido atterrasse.


Però nessuno dell’armata della punizione divina si spostò. Poco prima che l’ibrido attaccasse, un guerriero dall’armatura argentea mise in avanti le braccia e colpì gli artigli del mostro a mani nude. L’impatto fu così forte che risuonò come dei petardi. Qualcosa di simile a nebbia si alzò tra lui e il mostro, l’armatura cigolava sotto pressione.


Il guerriero abbassò il corpo piegando la gamba destra e tenne dritta la schiena. Tuttavia, in quel momento l’ibrido non poté attaccarlo. Un altro guerriero puntò il giavellotto contro la creatura volante, una luce argentea passò di fronte gli occhi di Alicia: il giavellotto aveva fatto centro. La testa recisa del mostro giaceva sul suolo.


Il primo soldato gettò anche il resto del corpo dell’ibrido sul terreno. Il suo braccio era piegato in una posizione innaturale. Sembrava che avesse subito dei danni, ma incurante del braccio rotto, prese l’ascia dalla vita e si lanciò contro un'altra bestia demoniaca.


Alicia non riusciva a credere ai suoi occhi, aveva visto degli umani resistere ai mostri. Centinaia di guerrieri dell’armata della punizione divina avevano sconfitto una mandria di bestie demoniache. I loro mantelli cremisi sembravano un fiume di sangue che impediva ai nemici di avanzare ancora. Aveva finalmente capito cosa intendeva dire il comandante di reggimento dicendole che avrebbero reso la situazione peggiore. Ognuno di quei guerrieri era stato in grado di combattere dieci bestie demoniache, la loro forza, agilità e velocità potevano essere paragonate a quelle degli ibridi demoniaci. Anzi, erano persino meglio, le bestie demoniche comuni non avrebbero avuto scampo.


“Sono incredibili!” esclamò Alicia risplendendo di gioia. Avendo a disposizione dei guerrieri così potenti, non avrebbero mai perso la cattedrale di Hermes contro i nemici. “Oh, non so ancora qual è il suo nome. Io sono Alicia Quinn, uno dei capitani dell’armata del giudizio. Sembra che conosca bene la forza dell’armata della punizione divina!”


L’altro la guardò, i suoi occhi erano tanto freddi quanto la pioggia gelida. Non le disse il suo nome, ma ammise: “Mio fratello è uno dei guerrieri dell’armata della punizione divina”.


***


“Sembra che abbiamo vinto” annunciò l’arcivescovo Mayne guardando attraverso un cannocchiale, erano riuniti nella cupola della cattedrale. Quello era uno dei punti migliori della Nuova Città Santa. Si poteva osservare facilmente più della metà del campo di battaglia attraverso quel cannocchiale venduto dai mercanti dei fiordi. “Fate fermare le manganelle. L’armata della punizione divina arriverà presto in cima alle mura della città”.


“La vittoria non è certa?” chiese l’altro. Indossava lo stesso abito verde dell’arcivescovo Mayne. Eppure la sua voce sembrava più vecchia, “la cosa più importante è che le armate dei quattro regni siano distrutte”.


“Giusto, in questo modo la loro forza difensiva verrà indebolita” constatò la terza. Era la più giovane tra loro, non aveva più di trent’anni ed era l’unica donna tra i due arcivescovi. “Un’armata di cinquemila uomini ben equipaggiati e ben addestrati insieme a mille cavalieri. Anche se qualcuno cercasse di ricostituire le proprie forze iniziando adesso, ci vorrebbero comunque quattro o cinque anni. “Uhm…” esclamò “Che piano meraviglioso e crudele!”


“Eppure per raggiungere questo fine, abbiamo perso molti componenti dell’armata del giudizio. Tutti loro facevano parte delle forze della chiesa”. Mayne sospirò: “Se altre strategie fossero state altrettanto veloci, non li avrei certo gettati all’inferno”.


Il vecchio si toccò la barba e disse: “Non avevamo scelta. Come riportato dal libro Sacro, le bestie selvagge sono emerse. Non abbiamo più tempo. Se non riusciremo a disfare i confini del continente e unire tutte le forze, ci saremo meritati il nostro fato”.


“Il fato non è affatto sgradevole”, la donna sorrise con fare provocante. “Gli esseri umani sono ingordi, malvagi e poco lungimiranti. Le loro azioni di gran lunga peggiori di quelle compiute dalle bestie demoniache. All’inferno, il diavolo potrebbe essere anche più gentile di noi”.


“Heather!” esclamò con rabbia l’uomo più vecchio. “Le tue parole sono un’eresia! Vuoi forse disobbedire al comando divino?”


“Non deve preoccuparsi di ciò, sua Eccellenza Tayfun” si difese la donna scrollando le spalle in disappunto. “Sono io a essere incaricata del tribunale, non lei! Inoltre, è stato Dio a comandare la nostra sopravvivenza? Come può essere certo che non gli importi più del diavolo?”


“Tu…!”


“Basta così! Tayfun! Heather!” li rimproverò con durezza Mayne, “per oggi può bastare. Più tardi comunicherò gli ultimi sviluppi al papa. Adesso dovreste finire i vostri compiti”.


…


Quando quei due se ne andarono, Mayne rimase vicino la finestra francese e guardò verso il nord. Oltre la frattura dell’Invalicabile catena montuosa c’era il regno coperto dalla neve il regno dell’eterno inverno, mentre ad ovest si trovava la Regione Barbara, dove tutto era cominciato.


Sapeva che l’arcivescovo Tayfun aveva ragione. I guerrieri dell’armata della punizione divina erano troppo preziosi. Il loro addestramento e la loro selezione era condotta dai membri più fedeli della chiesa in possesso anche di una volontà di ferro. Nonostante cento anni di sforzi, la chiesa era riuscita a comporre un’armata che non contava più di mille uomini. il loro numero era insufficiente per combattere contro i demoni.


Tuttavia quel numero rappresentava solo ciò che il nord era in grado di offrire. Necessitando più forze, non c’erano altre soluzioni se non unire il continente.


Ovviamente anche l’arcivescovo Heather aveva ragione. Aveva processato centinaia di criminali e streghe, eppure, nessuna di quelle esecuzioni era stata tanto crudele quanto la deliberata vittoria di Pirro oggi.


“Come si può essere sicuri che non gli importi più dei demoni?” ripensando alle parole di Heather, Mayne non poteva evitare di ridere fragorosamente. Solo quella donna era in grado di rendere l’arcivescovo Tayfun dolorante e senza parole.“Proprio questo è il punto” pensò tra sé e sé, “a Dio non importa delle persone sulla terra, esattamente come non gli importa del diavolo”.


“Gli importa solo chi vince”




Thea
                                


                                



