---
title: Capitolo 672: L’Eroina
pubDate: 2025-08-07T11:30:06.806Z
tags:
    - rtw
---






Alla fine, Yorko seguì il consiglio di Hill. Nella luce dorata del tramonto, le loro carrozze partirono da Città del Bagliore.






Tutti i cocchieri lavoravano per Hill, a quanto pareva, erano stati tutti membri della troupe acrobatica. Dopo aver trasportato schiavi con la carovana per diverse volte, avevano imparato a memoria il percorso di ritirata. Il gruppo non rallentò fino a quando il sole non scomparve dietro alle montagne. Ciononostante, prima di montare le tende nella natura selvaggia, continuarono ad avanzare nella notte per un altro paio d’ore con l’aiuto di una lampada ad olio.






I cocchieri si riunirono in cerchio attorno al falò. Un giovane uomo che si era presentato con il nome Clown andò a prendere dell’acqua e iniziò a preparare del porridge. Un uomo alto di nome Collina Rocciosa andò a nutrire i cavalli. Il Mago aveva i compiti di pattugliare e di posizionare le sentinelle mentre i Fratelli Chom piazzavano trappole esplosive… queste persone somigliavano di più a membri di un esercito invece che ad una troupe acrobatica.






Yorko scoprì che non era necessario che lui facesse qualcosa a parte aspettare che gli venga servito il delizioso porridge.






Oltre al porridge, ottenne anche un piatto di bacon e una mela.






Finalmente comprese la ragione per cui Hill aveva deciso di includere anche grano e frutta nel loro carico.






I cibi nei due carri, ovvero le cosiddette “merci da vendere”, sarebbero stati sufficienti a sfamarli durante tutto il viaggio, anche se dovessero spostarsi per uno o due mesi.






Yorko si chiese se Hill avesse preparato da tanto tempo la fuga dal Regno dell’Alba, considerando che non gli era stato necessario tanto tempo per caricare tutti i viveri. Aveva già sentito dalle sue guardie che Hill era stato in contatto con i Ratti di Strada Nera. “Gesù… quell’uomo è davvero solamente un acrobata?”






Yorko si promise di chiederlo al suo vecchio amico una volta che fosse tornato nel Regno di Graycastle.






Tutti i cocchieri si allontanarono con il loro porridge e stettero rispettosamente nella cerchia esterna, lasciando Yorko, Numero 76 e le quattro streghe in cerchio.






“Chiedo scusa per ciò che dissi e feci l’altro giorno” disse Annie cordialmente. “Non ci hai consegnate al Re dell’Alba, ma non posso ancora fidarmi pienamente di te.”










“Perché?” Amy sembrava confusa: “Non sembra un uomo malvagio.”






Yorko arrossì al complimento dato che lui stesso non si era mai considerato un uomo buono. Per fortuna, il rossore era lieve rispetto alla luce del falò e nessuno se ne accorse. “Ahem, suppongo che la signorina Annie sia ancora sospettosa riguardo alla semplicità dell’organizzazione delle streghe nel Regno di Graycastle.”






“Semplicità?”






“Ad esempio, alcuni nobili potenti amano tenersi delle streghe ed usarle come giocattoli…”






“Quella è solo una delle mie preoccupazioni” interruppe Annie. “Che sia Cuore di Lupo o Graycastle, tutte le organizzazioni sono essenzialmente la stessa cosa se il loro scopo è quello di attirare e sfruttare le streghe attraverso menzogne. Se quella a Graycastle opera nel modo in cui affermi, mi scuserò formalmente con te.”






“Non ha importanza per me.” Yorko scrollò le spalle. “Il mio compito è quello di portarvi da Re Roland. Ciò che accadrà dopo non avrà niente a che fare con me. Anche se volessi scusarti, probabilmente non avrai nemmeno occasione di vedermi in futuro.”






Ci fu un silenzio imbarazzante. Per un secondo, non si sentivano altri suoni oltre al crepitio del falò.






Normalmente, Yorko era molto bravo nel socializzare e fare conversazione. Tuttavia, non aveva voglia di parlare con queste streghe. Non solo avevano disturbato la sua pacifica vita di Ambasciatore ma avevano anche messo la delegazione emissaria in una posizione rischiosa. Non c’era niente di sbagliato nell’essere cauti, ma il fatto che ogni suo singolo movimento veniva esaminato lo faceva sentire molto irritato.






Alla fine, Numero 76 ruppe il silenzio.






“Voi provenite tutte dal Regno di Cuore di Lupo?” chiese. “Amy mi ha detto che vi conoscete da un bel po’ di tempo.”






Annie annuì: “Corretto, tuttavia… non siamo nate tutte nella stessa città.”






“Cuore di Lupo è sotto il controllo della Chiesa al momento. Avrete sicuramente sofferto tanto sulla via per il Regno dell’Alba.” Numero 76 si chinò per toccare i pantaloni penzolanti di Eroina. Con un tono basso, chiese: “Ha perso le gambe durante la fuga dalla Chiesa?”






Eroina si morse il labbro e abbassò la testa.






“Sono state tagliate dalle persone che voleva proteggere.” La risposta di Annie stupì tutti. “Eroina si è distinta quando Città di Cuore di Lupo incontrò la crisi più grande nella storia del suo tempo, ma tutto ciò che ottenne fu il rancore del popolo.”






“Ferita dalle… persone che ha protetto?”






Annie annuì: “Possono spiegarti i dettagli se vuoi sapere. Ma non è una storia felice.”






Numero 76 lanciò uno sguardo verso Eroina e rispose con tono serio: “Voglio sapere.”






Yorko drizzò le orecchie mentre continuava a fingere di essere totalmente immerso nel mangiare il suo bacon.






“Quando l’armata della Chiesa attaccò Città di Cuore di Lupo un anno fa, vennero lanciati in città un gran numero di corpi infettati dalla Piaga Demoniaca. Il loro obiettivo era quello di sopprimere il potere del sovrano della città, come fecero al Castello Dente Spezzato.” Annie aggiunse al falò due ramoscelli da cui partirono delle scintille. “Ma Eroina fermò la diffusione della Piaga Demoniaca grazie alla sua abilità. Poteva trasferire il morbo ad altre creature viventi. In questo modo la piaga fu controllata.”






“Che genere di creature viventi?”






“Topi, gatti, cani, mucche, pecore… inclusi esseri umani.” Rispose lentamente. “I cittadini scavarono un’enorme fossa nei bassifondi. Coloro che erano stati infettati si riunivano lì e chiedevano a Eroina di trasferire la loro malattia agli animali. Poi li avrebbero bruciati nella fossa. Lentamente, le persone iniziarono a vederla come la salvezza di Città di Cuore di Lupo e a chiamarla Eroina. Anche Amy ad io abbiamo ricevuto le sue cure.”






“Ma le cose andarono nel verso sbagliato. Un animale grande era in grado di sopportare il morbo di cinque o sei pazienti, mentre cani e gatti potevano sopportarne solamente uno o due. Nel frattempo, la Chiesa continuava a diffondere la Piaga Demoniaca, anche se i cittadini riuscissero a catturare tutte le creature viventi, non sarebbe stato sufficiente per tutti i pazienti. Non potevano essere salvati tutti.”






“Con il prolungarsi della battaglia, le persone iniziarono a mettere gli occhi sugli uomini.”






La parola fece sentire a Yorko un brivido fino alle ossa.






Numero 76 si avvicinò a Eroina e la strinse gentilmente al petto: “Non è stata colpa tua.”






Nella luce tremolante, il volto di Annie era come coperto da una maschera di ghiaccio. “Ovvio che non è stata colpa sua. Quelle persone non le diedero una possibilità di scelta fin dal principio. All’inizio, bruciarono i prigionieri, i criminali ed i volontari. Poi passarono agli anziani, ai soldati feriti e ai prigionieri dell’Armata del Giudizio.”






“Ma Eroina non era disposta a fare ciò che quei pazzi le chiedevano. Non poteva uccidere persone innocenti, specialmente quei soldati che anelavano alla vita e i minorenni che si erano arresi. Questo causò un cambiamento dell’atteggiamento del popolo verso di lei. Le persone iniziarono a sospettare che fosse in collusione con la Chiesa e stesse proteggendo i loro nemici. La salvatrice diventò una traditrice. Poi venne imprigionata. Se non fosse stato per la sua abilità, probabilmente sarebbe stata mandata alla forca già molto tempo prima.”






“In seguito, la Chiesa lanciò un altro attacco. Bastò loro una giornata per impadronirsi delle mura della capitale reale. Nel giorno in cui la città cadde, il carceriere le mozzò le gambe con un’ascia e appiccò il fuoco alla cella. Era convinto che la caduta del Regno di Cuore di Lupo fosse il risultato della collusione tra Eroina e la Chiesa, dunque, essendo una traditrice, non sarebbe dovuta andare da nessuna parte ma doveva essere bruciata e distrutta insieme alla città.”






Dopo queste parole, Annie cadde in un breve silenzio. “Ma il carceriere non fu in grado di prevedere che Eroina, che aveva perso la capacità di muoversi, sarebbe stata salvata dai prigionieri dell’Armata del Giudizio che erano nella stessa cella.”






Aris






 Erialis  Credetemi abbiamo studiato come chiamare questo nuovo personaggio che in inglese appare semplicemente come Hero. Se avessimo usato il nome Eroe tempo che in futuro si sarebbero potuti verificare dei fraintendimenti di genere, inoltre esiste la versione femminile del termine eroe in italiano...ma è davvero davvero brutto..mi dispiace ma non mi fa pensare ad un personaggio alla Giovanna d'Arco ma alla sostanza usata dai ratti o droghe.
                                


                                



