---
title: Capitolo 674: Numero 76
pubDate: 2025-08-07T11:30:06.806Z
tags:
    - rtw
---










Le carrozze erano allineate immobili lungo il lato della strada e i fratelli Chom erano impegnati a legarle le une alle altre. Così facendo, una persona sarebbe riuscita a guidare tutti i veicoli.


Dopo un'accesa discussione, Annie era finalmente riuscita a convincere le streghe, spingendole a seguire Clown, nel profondo della foresta.


Adesso mancavano solo gli altri e Yorko.


Collina Rocciosa aveva addosso una borsa con del cibo e mettendosi di fronte a lui gli disse: "Mio Signore, dobbiamo andarcene ora. Se i nemici ci notassero, tutti gli sforzi che abbiamo fatto finora andranno persi".


"Aspetta un attimo, voglio parlare con lei."


Pensava che gli ci sarebbe voluto del tempo per prendere una decisione, ma in realtà erano bastati meno di 15 minuti.


Numero 76 si era offerta volontaria.


Anche Collina Rocciosa e Annie l’avevano fatto, ma in quanto leader del gruppo, Yorko alla fine aveva deciso che Numero 76 sarebbe rimasta lì e avrebbe coperto la loro ritirata.


"Mi sono addestrata per cinque anni nel combattimento presso " Denaro Sporco ". Sono anche una corridore veloce, quindi non si preoccupi per me". Le parole di Numero 76 erano semplici, tanto semplici come un normale saluto. "Non c'è forse un villaggio qui vicino? Quando porterò le carrozze nel villaggio e mi confonderò con la folla, non riusciranno più a trovarmi. Una volta passata l’emergenza, ritornerò da voi, proprio a Città di Confine del Regno di Graycastle, per favore si ricordi di aspettarmi lì".


Nel frattempo, Mago gli sussurrava piano che il villaggio era a più di 15 chilometri di distanza. Considerata la distanza, sarebbe stato impossibile che qualcuno potesse arrivare lì prima dell’arrivo dei cavalieri, e dopo aver perso tempo a legare le carrozze, le loro possibilità si erano assottigliate ulteriormente.


“Se i nostri inseguitori non sono controllati dal Re del Regno dell’Alba e il loro scopo è catturare le streghe, non c'è motivo di preoccuparsi. Tuttavia, se la previsione del Mago è vera...” non era difficile per Yorko immaginare come i cavalieri avrebbero sfogato la loro rabbia una volta scoperto che Numero 76 li aveva ingannati.


Yorko sospettava che se le carrozze fossero fermate dai cavalieri di Città del Re del Regno dell’Alba, lui sarebbe l’unico a uscirne vivo. In quel caso, Appen Moya probabilmente chiederebbe a Roland un riscatto, e potrebbe ridicolizzarlo e renderlo uno zimbello tra la nobiltà. Tuttavia, non lo avrebbe mai mandato alla ghigliottina seguendo un impeto, sfortunatamente, chiunque fosse stato catturato verrebbe giustiziato senza rimorsi.


Pensò che forse, avrebbe dovuto essere lui a restare indietro per attirare l'attenzione dei loro inseguitori.


Avrebbe voluto farsi avanti molte volte, ma ogni volta che cercava di aprire bocca continuava a farsi prendere dal panico.


“Un ambasciatore rappresenta il suo Re. Non posso lasciarmi catturare e farmi prendere in giro perché sarebbe lo stesso che umiliare il Re di Graycastle” era la consolazione di Yorko. Purtroppo, per il momento non riusciva a guardare Numero 76 negli occhi.


“Dannazione! È solo una schiava che ho comprato”.


Yorko si avvicinò a Numero 76, ma proprio mentre stava per dire qualcosa, lei prese la parola: "Mio Signore, questa è la mia decisione. Questo non ha niente a che fare con "Denaro Sporco", anche se Maschera d’Argento ci ha sempre insegnato ad essere pronti a sacrificarci per l’organizzazione, a me però non piace affatto. Pensavo che avrei continuato a vivere sottoterra per tutta la mia vita a sedurre i clienti, e poi quando sarei diventata vecchia, sarei diventata la nuova Maschera d’Argento. O, pensavo che mi avrebbero mandata a diventare una tuttofare e non avrei più rivisto il sole. Per fortuna, mi ha portato fuori da quel posto. L'ha fatto facendomi sentire la vastità del mondo esterno e non ho rimpianti adesso. Per favore, si sbrighi ad andare nella foresta. Non è rimasto ancora molto tempo".


"Ma..."


Numero 76 sorrise e disse: "Grazie, mio ​​Signore. Se non avesse detto nulla, sarei stata picchiata a morte nella caverna di calcare sotto terra. La mia vita le appartiene, e potrei sopravvivere a questa emergenza. Se ci riesco, incontriamoci nel Regno di Graycastle".


I fratelli Chom erano dietro Yorko e continuavano a fargli pressioni: "Mio Signore, dobbiamo andare ora".


Yorko fece un respiro profondo, si voltò e andò via.


"Sì, lei è solo una schiava".


“Questa è l'opzione migliore”.


Yorko ci credeva, ma nel suo cuore sentiva comunque un disagio indescrivibile.


Prima di entrare nella foresta, si girò un'ultima volta per guardarsi alle spalle. Lentamente le carrozze avevano cominciato a muoversi, guidate da Numero 76. Non aveva perso tempo ne aveva fatto un gesto per salutarlo, si comportava come se fosse una partenza normale.


Lo stesso modo in cui si era offerta volontaria.


Ben presto, le ombre della foresta bloccarono la sua visuale.


***************


Numero 76 non portò le carrozze fino al villaggio.


Dopo aver viaggiato per circa un chilometro, fermò il cavallo e le carrozze si fermarono.


Se fosse andata oltre non avrebbe più visto l'entrata della foresta.


Smontò da cavallo e si sedette sul retro dell'ultima carrozza, aspettando tranquillamente l'arrivo dei loro inseguitori.


Stava aspettando da qualche tempo, tuttavia, sembrava che fosse passato solo un momento. L'attesa era un'abitudine che aveva sviluppato durante la sua lunghissima vita, quindi ci aveva fatto il callo.


Quando il sole cominciò a tramontare a occidente, vide infine le figure dei cavalieri apparire alla fine della strada.


Non avevano un simbolo o un nastro come i cavalieri di Città del Re, ma considerando la loro bellissima armatura e possenti cavalli provenivano da una grande città.


Numero 76 contò con attenzione i cavalieri. Erano 35, di questi metà erano scudieri il cui equipaggiamento e comportamento sembrava essere più raffinato di quello dei cavalieri di una piccola città o villaggio.


Il capo dei cavalieri si accigliò quando vide le carrozze in attesa su un lato della strada. Fece schioccare la frusta e i cavalieri sciamarono in avanti, circondandole.


"Sir Lougan, non c'è nessun altro nelle carrozze!"


"Interessante ... Sembra che il nostro ambasciatore di Graycastle abbia mandato delle spie" Lougan sorrise sprezzante: "Caro, Jester, voi due tornate indietro e controllate le orme su entrambi i lati della strada. Se hanno abbandonato le loro carrozze e sono fuggiti, devono aver lasciato una qualche traccia".


Le parole di Lougan descrivevano le sue intenzioni.


"Signore, che mi dice della donna ...?"


"Tagliale mani e piedi, poi interrogala. Sfortunatamente, dal momento che ha osato restare indietro, probabilmente non otterrai alcuna informazione da lei".


Numero 76 si alzò e disse: "Non c'è bisogno di interrogarmi. Sono fuggiti in quella foresta non troppo lontano da lei, ma ..."


"Ma cosa?" Un cavaliere estrasse la spada con una mano e allungò l'altra per cercare di afferrare il braccio della donna.


Apparentemente, i cavalieri non avrebbero risparmiato la sua vita, anche se lei gli avesse detto loro quello che volevano sapere.


"Ma voi non avrete altre occasioni di vedere ancora le streghe".


Con la sua impressionante velocità, Numero 76 sollevò la mano e afferrò il polso del cavaliere più vicino. Gli tirò braccio, facendolo volare in aria, facendolo volare involontariamente verso di lei.


Colse l'occasione per far scivolare la sua testa sotto l'ascella, bloccandolo in una presa di sottomissione.


Iniziò a stringere la spalla. L’armatura del cavaliere fece uno sgradevole rumore metallico e poi con uno schiocco, il suo elmetto fu spostato, lasciando un buco nella sua armatura vicino alla gola.


Il cavaliere tremava violentemente, teneva la bocca aperta come un pesce appena estratto da un fiume.


"Lascia andare Charlie!"


"Maledizione! Uccidetela!"


Gli altri cavalieri estrassero le loro spade e le puntarono contro Numero 76.


Numero 76 lanciò il cavaliere morto verso di loro, costringendoli a ritirare le spade. Sfruttando l’occasione, raccolse la spada del cavaliere morto e colpì il nemico più vicino.






Thea 




                                


                                



