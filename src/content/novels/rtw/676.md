---
title: Capitolo 676- L'inseguimento
pubDate: 2025-08-07T11:37:51.013Z
tags:
    - rtw
---










...


A volte, quando non voleva più allenarsi, entrava nella zona più profonda del labirinto per vedere il nucleo magico su cui i sopravvissuti di Taqila nutrivano così grandi speranze.


"Questo è lo strumento della punizione divina completamente riparato? Sei sicura che sia utile?"


Il nucleo più grande sembrava un semplice fuso miotico, e le sue dimensioni erano simili a quelle delle torri degli esperimenti delle Streghe Superiori. Dozzine di supporti bianchi come costole interne rilasciavano energia magica. La sua particolarità era ben visibile in quanto galleggiava a mezz'aria del labirinto senza nessun attacco o supporto. A causa della fredda luce emessa dal nucleo, il pavimento non era più di un semplice rosso.


"Certo, lo studio da 385 anni!" Una parte di sarcoma apparve dall'alto e atterrò accanto a lei usando i suoi tentacoli. "Più lo studio, più mi sento come se fosse una creazione di Dio. Paragonate ad esso, ciò che era stato studiato dalla Società di Ricerca, come ad esempio il Sigillo delle Pietre Magiche era letteralmente spazzatura. Beh ... non erano nemmeno vicine all'essenza del potere magico. Se avessimo trovato questa rovina 400 anni fa, probabilmente non ci sarebbe stata una seconda battaglia della Volontà Divina ".


Celine si emozionava sempre molto ogni volta che parlava del nucleo magico, quindi potè accarezzare solo la sua ruvida parte esterna. "Hai verificato gli altri nuclei?"


"Certo, Pasha ha persino usato lo strumento fantasma per mostrare un miracolo alla gente comune di un regno estremamente lontano... Oh, probabilmente allora dormivi ancora, quindi non l'hai visto".


"Così lontano?" chiese sorpresa.


"Giusto, molto più lontano di dove possa arrivare qualsiasi potere, anche il Sigillo Infinito non può essere paragonato ad esso" rispose Celine scuotendo i suoi tentacoli, "Questo è il potere del nucleo magico. Permette alle streghe di avere un potere che va oltre il loro limite. La persona comune che si è inginocchiata esterrefatta per il miracolo ne è la prova migliore. Il nucleo magico avrebbe dovuto essere il nostro obiettivo, non la maledetta armata della punizione divina. Lunga vita a Lady Natalia!"


"Ma senza il progetto dell’Armata della Punizione Divina, non saremmo sopravvissute fino ad ora" sottolineò lei.


"Eh ... bene, viva anche Lady Alice" mormorò Celine riluttante.


"Ma ho sentito dire da Pasha che per attivare lo strumento della punizione divina, è necessaria anche la Prescelta, giusto?"


"Corretto, la Prescelta! Questo nucleo magico è troppo immenso e complicato: senza la Prescelta, sarebbe solo un oggetto morto, incapace di diventare una nuova divinità!" Celine usò tutti i suoi tentacoli per prenderle la mano. "Ecco perché tutte le nostre speranze sono riposte in te. Devi trovarla".


"Se lei esiste".


Sentendo ciò, la voce del sarcoma si fece più grave. "Sì ... se lei esiste. Perché non posso essere io la Prescelta?"


...


"Ho sentito che Città della Stella Cadente è stata presa! È stata alla gente comune a sconfiggerli!"


Quando ricevettero la notizia, il magma sotto terra iniziò a ribollire, e tutti le Addormentate e le Risvegliati iniziarono a scuotere i loro tentacoli emozionate, il loro unico modo per potere esprimere le loro emozioni.


Tuttavia, non tutti erano eccitati dalla notizia.


"Come può essere possibile?" Ad esempio, i movimenti di Alethea esprimevano sgomento e rabbia. "Come possono essere stati sconfitti dalla gente comune?"


"Le notizie sono credibili?" chiese qualcuna.


"Chiederò alla Camera di Commercio dell’Alba di indagare" Pasha agitò i tentacoli per calmarle. "Comportatevi bene, non scuotete l'intero rifugio!"


Sorprendentemente, anche se sembravano tutte uguali, enormi sarcomi con molti tentacoli sulla loro epidermide, lei riusciva comunque a riconoscere ognuna di loro facilmente.


Probabilmente era dovuto al fatto che vivevano lì da così tanti anni che riusciva a ricordare chiaramente ogni cosa, dal ritmo del loro respiro ai loro movimenti tentacolari.


Pasha piegò la sua enorme figura e si immerse nella lava. "Per Taqila".


Coloro che potevano ancora muoversi si buttarono e molte voci risposero all’unisono. "Per Taqila".


La lava in fermento si calmò in fretta.


"Una volta che la notizia è stata confermata, suggerisco di recuperare immediatamente la reliquia divina" suggerì Elena, " Città della Stella Cadente non è più adatta a conservarla".


"Ma in quel caso, uno scontro con Armata della Punizione Divina sarà inevitabile e non credo che saranno impreparati. Anche se hanno perso contro la gente comune, ciò non significa che anche Hermes sia vulnerabile" disse Alethea e continuò: "Chissà come ha vinto la gente comune? Forse hanno appena ucciso alcune centinaia di soldati dell’Armata della Punizione Divina e hanno pensato di rivendicare un'importante vittoria".


"Anche questo è possibile".


"La penso anche io così".


Molte espressero la loro approvazione.


"Le altre persone comuni ci aiuteranno a capire" disse Pasha, "e in questo momento, la cosa più importante è trovare la Prescelta: Banach Lothar ha già preparato il palco, ora era il momento dell’entrata degli attori".


"Se riuscirà a trovare la Prescelta in questo viaggio, i demoni periranno definitivamente e le streghe raggiungeranno nuovi limiti!"


...


Si diresse verso l'uscita della rovina e si fermò.


C'era un enorme palazzo, per metà coperto dalla terra. Al centro del palazzo, c'era un patio con una superficie di circa una decina di metri.


Una luce bianca e brillante lo illuminava in un delicato raggio di luce su un pezzo di terra ai suoi piedi.


Di fronte al patio, c'erano due lapidi.


In contrasto con quell’ambiente squallido e sporco, non c'era traccia di polvere su di esse.


Ovviamente, per centinaia di anni, qualcuno che aveva pulito quell'area immacolata, aveva anche piantato un piccolo fiore bianco per le persone sepolte.


Si chinò, mettendosi in ginocchio davanti alla tomba.


Lì erano state sepolte le streghe più straordinarie. Indipendentemente dal tipo di disaccordo che avevano in vita, o quanto intense fossero state le loro dispute, erano state solo per la sopravvivenza delle streghe. Così, anche dopo la morte, erano state messe insieme, affinché non fossero più separate.


Due dei tre capi dell'Unione.


Alice, l'inarrestabile regina di Città della Stella Cadente.


Natalia, l'impressionante regina di Sunchaser.


"Possano le divinità essere con te".


Dopo aver pregato, si alzò e fece un cenno verso l’alto. "Sono pronta, per favore mandami via".


Un tentacolo apparve dal buio, si arrotolò intorno alla sua vita e la alzò verso il patio. Il cielo appariva sempre più vicino finché non c'era più null’altro oltre ad esso.


Sbatté le palpebre per cercare di abituarsi alla luce intensa, poi lentamente aprì gli occhi e vide il mondo tanto atteso che si svolgeva davanti ai suoi occhi.


"Posso arrivare soltanto fin qui" Il tentacolo di Pasha la salutò dall'uscita del buco. "Questo corpo non può essere esposto al sole".


"Lo so" Si chinò e abbracciò il tentacolo per salutarla. "Aspettati delle buone notizie da parte mia".


"Oh, giusto, non puoi più usare il tuo vecchio nome. La Camera di Commercio della gente comune creerà una nuova identità per te, così come un nuovo nome più appropriato…Numero 76".


"Suona bene" sorrise. "Allora vado. Fai attenzione".


"Anche tu".


Quindi, per inseguire quella debole speranza, un nuovo viaggio era iniziato.






Thea 
                                


                                



