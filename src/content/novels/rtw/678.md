---
title: Capitolo 678- I Nuovi Ordini dei Fiordi
pubDate: 2025-08-07T11:37:51.013Z
tags:
    - rtw
---










Un ospite che non si vedeva da molto tempo fu accompagnato a Neverwinter alla fine del crepuscolo autunnale.


Si trattava della donna d’affari, Margaret.


Roland aveva preparato un omaggio d’altissimo livello per l’amica che era stata la prima a salire a bordo e a portare generosi profitti a Città di Confine, durante i suoi momenti difficili. Non solo era stata accolta dai colpi di cannone del Primo Esercito, ma Roland si era anche recato alla Spiaggia Poco Profonda per darle il benvenuto di persona.


“Ѐ molto gentile da parte vostra, Vostra Maestà,” Margaret sorrise e disse: “Sono semplicemente un’ordinaria donna d’affari.”


“La Regione Occidentale non sarebbe così sviluppata oggi senza il tuo aiuto,” disse Roland con disinvoltura, “Neverwinter non deluderà mai un’amica.”


La Camera di Commercio di Margaret era stata di grande aiuto sia nell’iniziale acquisizione di una vasta quantità di cibo, sia nel noleggio di navi per trasportare i rifugiati negli ultimi giorni. Persino Theo aveva dipeso dai contatti e dal supporto di Margaret per ottenere una posizione sicura nella vecchia Città del Re. Anche se ciò non era stato concesso gratuitamente, per Roland era molto evidente che molte cose non potessero essere fatte solo con i soldi.


“Ѐ un onore per me essere vostra amica,” Margaret si inchinò leggermente e disse: “Oltre al rispettare il contratto sul profumo firmato in precedenza, Vi ho portato una nuova opportunità di fare affari questa volta.” Fece cenno di guardare dietro di lei e disse: “Loro sono gli uomini d’affari più popolari dei Fiordi e sono molto interessati al piano sul battello a vapore.”


“Davvero?” Roland sorrise. “Potresti farmi una breve introduzione più tardi, per favore?”


Stando alla sua solita prassi, mangiare e parlare erano il modo di trattare con gli uomini d’affari. Il lungo tavolo nella sala da pranzo era colmo di una gran varietà di cibi deliziosi e i visitatori d’oltreoceano sembravano essere particolarmente felici di non mangiare pesce. Avevano cercato di controllarsi e di comportarsi nella maniera più elegante possibile, dato che l’etichetta non era popolare nei Fiordi, ma dopo qualche drink l’imitazione dell’etichetta era svanita mentre l’atmosfera si era scaldata sempre di più.


A Roland non importava affatto di questo, preferiva un clima vivace rispetto alle complicate regole da rispettare a tavola del Palazzo.


Aveva anche un po’ capito il gruppo di uomini d’affari in visita attraverso la sessione di chiacchiere. A parte Gammon e Marleen (1) che erano già venuti a Città di Confine, c’erano anche le Camere di Commercio dell’Isola del Tramonto e della Città delle Acque Basse. Entrambe le isole a sud e a nord vicino alla Baia della Luna Crescente formavano un gruppo commerciale strettamente collegato.


Anche se le tre isole non erano di grandi dimensioni, possedevano il maggior numero di popolazione e potere in qualità di prima zona residenziale dei Fiordi. Inoltre, c’era molta competizione tra di loro come si poteva evincere dalla grandezza e dalla portata delle loro navi. Ognuna delle navi a tre alberi attraccate al molo della Spiaggia Poco Profonda poteva trasportare circa 300 persone e carichi di egual peso. Il prezzo di tali imbarcazioni si aggirava intorno ai 5000 ori reali l’una, esclusi i marinai. Era ovvio che entrambe le Camere di Commercio non volessero restare indietro rispetto alla Baia della Luna Crescente nella gara di rispetto e potere.


Dopo che i dessert furono serviti, arrivò il momento della discussione ufficiale.


“Margaret ha menzionato il fatto che voi volete acquistare la macchina a vapore, è così?”


“Sì, Vostra Maestà.” Nibelung, il responsabile della Camera di Commercio della Città delle Acque Basse, fu il primo a parlare. “Tuttavia, oltre alla macchina a vapore, speriamo di possedere anche un battello a vapore come quello che avete venduto alla Baia della Luna Crescente.”


“Ho sentito dire che la tariffa di modificazione che avete quotato in precedenza ammontava a 1800 ori reali e l’Isola del Tramonto è disposta a pagare un extra di 200 ori reali per modificare 5 navi al prezzo di 2000 ori reali ciascuna,” disse Atiyer, l’uomo d’affari proveniente dall’Isola del Tramonto, come se non fosse disposto ad essere lasciato indietro, “La Camera di Commercio dell’Isola del Tramonto può pagare metà del deposito iniziale.”


Apparentemente si stavano riferendo al battello a vapore che la Baia della Luna Crescente aveva acquistato un anno fa, che era pressoché tecnologia obsoleta per Roland. Tuttavia, sarebbe stata un’operazione molto economica per lui, visto che con quell’ordine poteva formare i lavoratori mentre guadagnava un bel po’ di denaro.


“Ci vorranno dai due ai tre mesi per costruire un battello a vapore e ci vorrà circa un anno per costruire 5 navi. Barov, il Direttore del Municipio, firmerà il contratto con voi se lo accetterete.”


“Questo non è affatto un problema. Tuttavia, l’Isola del Tramonto ha una piccola richiesta,” Atiyer si schiarì la gola e disse: “Speriamo che Voi possiate assumere gli artigiani provenienti dai Fiordi per costruire le barche.”


“Cosa intendi?” Domandò Roland, sollevando le sopracciglia.


“Ѐ proprio come la fabbrica delle macchine a vapore della Baia della Luna Crescente. Noi vi forniremo un gruppo di artigiani e le barche che loro costruiranno saranno prima utilizzate dall’Isola del Tramonto, poi loro potranno scegliere se rimanere o andare via dopo il completamento dei 10 anni.”


“Anche la Città delle Acque Basse spera di firmare lo stesso contratto,” aggiunse Nibelung, “Cinque velieri sono solo per il primo ordine. Ci saranno almeno cinque navi da costruire ogni anno dopo che Voi avrete accettato la nostra richiesta.”


“Capisco,” pensò Roland, “Così, questo è un grande ordine che durerà per 10 anni in cui ogni operazione completa costerà annualmente fino a 10000 ori reali. In più, non verranno controllati da altri dopo 10 anni dato che avranno imparato il dettagliato metodo di costruzione nel frattempo.”


Di fatto, non gli importava minimamente di diffondere quel metodo. Il battello a vapore era evidentemente datato in confronto alla turbina a vapore, che era in fase di sviluppo, e alla macchina a vapore a tripla espansione che era già in produzione.


Il suo iniziale obiettivo di firmare un contratto decennale con la Baia della Luna Crescente, piuttosto che per far trapelare la tecnologia, era per far adattare gli artigiani alla vita della Regione Occidentale, per poi far rifiutare loro di tornare nei Fiordi e farli così diventare membri di Neverwinter.


Si trattava apparentemente di un bellissimo castello in aria, a parte la tecnologia basata sull’industria.


Pensandoci, Roland batté sul tavolo e disse: “In linea di principio non ci sono problemi, ma ci potrebbero essere alcune rettifiche richieste nei dettagli, come per esempio cambiare la durata da 10 anni a 5…”


A proposito, entrambi gli uomini d’affari sembravano estremamente felici di questo. Si trattava di una scelta persino migliore per loro, se avessero padroneggiato in anticipo il metodo di costruzione del battello a vapore.


“Posso farvi anche uno sconto del 20% sul prezzo, se Città delle Acque Basse e l’Isola del Tramonto sono disposte a lasciar rimanere gli artigiani nella Regione Occidentale. Cosa ne pensate?”


“Questo…”


Entrambi esitarono immediatamente dato che era difficile istruire un artigiano. Tuttavia, per loro era dura determinare se ridurre la durata a 5 anni con poche centinaia di persone e un ulteriore risparmio annuo di 2000 ori reali fosse un affare conveniente.


“Vostra Maestà, potrei rispondervi più tardi, dopo averne discusso con gli altri nella Camera di Commercio?” Domandò Nibelung.


“Sì. Certamente,” rispose Roland, facendo un gesto cortese con la mano.


“Vi prego di scusarmi momentaneamente.” Successivamente, Atiyer lasciò la sala da pranzo.


“Così…” Rivolse lo sguardo verso Gammon e Marleen dicendo: “Voi non siete qui per il battello a vapore?”


I rappresenti della Baia della Luna Crescente erano rimasti molto calmi quando entrambe le Camere di Commercio stavano combattendo per essere le prime a discutere dell’affare. Avevano solamente parlato occasionalmente sul loro affare precedente con Città di Confine e pareva che non fossero lì per il commercio ma per un’amichevole chiacchierata… Quel tipo di azioni avevano destato la curiosità di Roland.


“No, Vostra Maestà. Anche noi siamo qui per il battello a vapore,” Gammon prese un sorso di liquore bianco e disse: “Ma non quello di legno. La Baia della Luna Crescente vuole l’indistruttibile nave d’acciaio che può spaccare la tempesta, proprio come quella che avete costruito per Ser Tuono.”


Lo sguardo di Margaret cambiò immediatamente dopo aver sentito quelle parole.


Haru






 Erialis  I soliti inglesi Marlan ora è diventato Marleen lo abbiamo incontrato nel capitolo 187 è un mercante di Città del Re facente parte della Carovana della Baia della Luna Crescente e amico di Margaret
                                


                                



