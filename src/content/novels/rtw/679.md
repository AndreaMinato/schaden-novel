---
title: Capitolo 679- Un Generoso Guadagno
pubDate: 2025-08-07T11:37:51.014Z
tags:
    - rtw
---






“Vostra Maestà, io non ho assolutamente fornito a nessuno le informazioni conferite tra Voi e Ser Tuono…” Spiegò velocemente lei.


“Lo so,” Roland agitò la mano e osservò Gammon con grande interesse. “Dove ne hai sentito parlare?”


Anche se non considerava la questione come confidenziale, per un estraneo era praticamente impossibile conoscere la nave d’acciaio, dato che mancavano ancora un paio di mesi prima che fosse pronta per essere lanciata sul mercato. In più, al momento, solamente il fondo dello scafo era ultimato ed era stato costruito in un cantiere navale totalmente recintato. Tutti i lavoratori che avevano selezionato erano i più esperti residenti locali.


Avrebbero dovuto prestare particolare attenzione se qualche locale fosse stato segretamente in contatto con i Fiordi.


“Il fatto che Ser Tuono stia reclutando nuove ciurme e che la propaganda sia in una scala maggiore rispetto ai reclutamenti passati è una grande notizia nei Fiordi. Non è una sorpresa che molte persone nei Fiordi si siano unite al suo team, dal momento che ci sono molti capitani straordinari nella Baia della Luna Crescente.” Disse Gammon con un sorriso, “Le novità sulla magica nave d’acciaio provengono anche da Tuono. Deve adottare dei duri provvedimenti per dissipare i timori degli altri su una radicale esplorazione dell’oceano a ovest delle Isole delle Ombre.”


“Quante persone ne sono a conoscenza?”


“Non molte, Vostra Maestà. Il capitano non ci avrebbe mai rivelato niente se non avesse prima ricevuto un grande aiuto da parte della Camera di Commercio della Luna Crescente. Dopo tutto, Ser Tuono viene rispettato molto di più di noi uomini d’affari.”


“Ho capito,” Roland annuì, “Tuttavia, non posso assecondare la vostra richiesta dato che non posso costruire una seconda nave in poco tempo e che questo tipo di imbarcazione è estremamente difficile da realizzare.”


“Comprendiamo, Vostra Maestà,” disse Marleen, “Speriamo solamente che Voi possiate vendere la seconda nave d’acciaio a noi, dopo che avrete completato la trattativa con Ser Tuono. La Camera di Commercio della Baia della Luna Crescente è disposta a pagare in anticipo il 10% della caparra e il rimanente 40% una volta iniziato il progetto.”


“Hanno già iniziato a parlare della caparra prima ancora di aver saputo il prezzo.” Ancora una volta, Roland si era reso conto dello spirito avventuriero del popolo dei Fiordi. Forse avevano fiutato il grande potenziale della nave ancor prima di qualsiasi altro sovrano dei Quattro Regni. Perlomeno, non aveva mai visto nessun famoso nobile disposto a pagare un alto prezzo per qualcosa che non aveva mai visto prima.


“La città di Neverwinter ha bisogno anche di molto più di una sola nave d’acciaio, dunque ci vorranno due o tre anni prima che il cantiere navale possa avere il tempo di costruirvene una.” Disse Roland, lentamente, “Non avete considerato l’idea di mandare i vostri artigiani per partecipare alla costruzione e firmare un nuovo contratto decennale o quinquennale? Questo velocizzerebbe il processo di costruzione, e voi potreste anche apprendere le relative tecniche.”


“State scherzando,” Gammon si sentì un po’ in imbarazzo e disse: “Noi non abbiamo assolutamente intenzione di bramarle. Non oseremmo mai domandarvi tali tecniche. Con una nave d’acciaio come quella, potete sicuramente diventare il partner più popolare nelle Isole dei Fiordi, ammesso che sia davvero come Ser Tuono l’ha descritta.”


“Non sto scherzando.” Roland prese un sorso di drink e fece spallucce.


“…” Era il loro turno di essere sconvolti stavolta.


Dopo un momento, Gammon disse scettico: “Intendente dire che… siete disposto a divulgare le tecnologie alla Camera di Commercio della Baia della Luna Crescente?”


“Purché mi forniate abbastanza artigiani, visto che non ho bisogno solamente di fabbri e carpentieri ma anche di apprendisti,” replicò Roland senza esitare. “Avrò bisogno di 2000 di loro. Potete reclutare civili alfabetizzati per completare il numero se non ne avete abbastanza. Dovete fornirmi gli operai in 5 anni. In questo caso, inizieremo la costruzione della nave l’anno prossimo. Ovviamente, vi assumerete sempre le spese sostenute per le costruzioni navali.”


“Non so davvero che cosa abbiate in mente, Vostra Maestà,” disse Gammon con un sorriso ironico. “Non si tratta forse della vostra tecnologia più preziosa al momento?”


Roland fece cenno di no con la testa e disse: “La nave d’acciaio che sto costruendo per Tuono è la tecnologia più all’avanguardia che la Città di Neverwinter possiede per ora.”


Non si stava rendendo ridicolo. “Per ora” in realtà non era un’esagerazione in questo momento… Chi poteva sapere cosa sarebbe successo 5 o 6 anni più tardi?


“Allora perché Voi…” Gammon trasalì. Poi agitò la mano con rassegnazione e disse: “No, farei meglio a non chiedervelo. La Baia della Luna Crescente è disposta a concludere l’affare.”


Perché? Dal momento che lo sviluppo delle tecnologie non poteva essere garantito senza dei fondamenti, tralasciando quelli della costruzione navale. I Fiordi non avrebbero avuto abbastanza manodopera per salvaguardare quell’enorme industria, nemmeno se fossero state donate loro miniere, macchine e convertitori. Da quando era stata introdotta la prima macchina a vapore, l’industria manifatturiera non poteva più essere imitata da un paio di mani esperte o da un martello.


Roland non poté fare a meno di ricordare la risposta del direttore del Cantiere Navale Mare Nero quando gli venne chiesto di cosa avesse bisogno la costruzione di Varyag, “Ha bisogno del Comitato del Partito Centrale, della Commissione Statale per la Pianificazione, della Commissione militare-industriale e di nove Commissioni dell’Industria per la Difesa Nazionale.” Anche se le navi d’acciaio non fossero così richieste, si trattava anche del risultato della produzione congiunta dell’intera Città di Neverwinter. Oltre alle parti del nucleo centrale e al lavoro di saldatura dello scafo di cui Anna era responsabile, le parti rimanenti erano state distribuite in lotti per la fabbrica d’assemblaggio e per essere trasformate dalle persone comuni.


Sarebbe stata un’evoluzione inevitabile dello sviluppo industriale.


Inoltre, aveva bisogno di raggiungere il suo obiettivo piuttosto che proteggere le tecnologie dall’essere rubate. La popolazione della Città di Neverwinter stava aumentando drasticamente ma non abbastanza velocemente per Roland. Tuttavia, non aveva bisogno di spiegarlo ad un uomo d’affari. L’uomo lo avrebbe eventualmente capito cinque anni dopo.


“Che scelta saggia! La nave d’acciaio non vi deluderà,” Roland sollevò il bicchiere e disse: “Cin-cin.”


“Cin… cosa?”


“Vuol dire bere il vino in un sorso per festeggiare,” spiegò lui con calma. “La nuova etichetta di Città del Re.”


“Ah, davvero? In questo caso… Cin-cin.” Entrambi gli uomini d’affari della Baia della Luna Crescente si sforzarono di bere il vino bianco nei loro bicchieri.


Dopo un po’, anche Nibelung e Atiyer tornarono in sala da pranzo e accettarono di firmare il contratto.


Di conseguenza, la Città di Neverwinter ricevette il più grande ordine che avesse mai avuto. Includeva una rinnovata caparra di 4000 ori reali (i 4000 ori reali rimasti sarebbero stati pagati a costruzione conclusa), e un pagamento anticipato di 5000 ori reali per la costruzione, ambedue sarebbero stati ricevuti entro la fine dell’anno. Ci sarebbe anche stato un prezzo totale stabilito secondo il successivo progresso della costruzione. Riusciva già ad immaginare il viso sorridente di Barov. Una volta che il Comune avesse incassato tali introiti, sarebbero stati finanziariamente più capaci di organizzare un impiego per ogni cittadino.


Nibelung cambiò argomento dopo aver raggiunto un accordo commerciale, “Vostra Maestà, abbiamo anche sentito dire che qui, oltre alle navi, ci sono molti profumi in vendita, mi chiedevo…”


“La Signorina Margaret ha firmato un contratto con me sei mesi fa. Lei sarà la mia addetta alle vendite e si occuperà della vendita dei profumi nelle Isole dei Fiordi dopo che avremo aperto il porto della Spiaggia Poco Profonda. Dunque, dovreste parlare con lei qualora voleste acquistare dei profumi.”


“Tuttavia, la Città di Neverwinter si sta preparando a promuovere una merce nuova di zecca. Forse vi interesserà.” Aggiunse Roland dopo aver visto la sua espressione addolorata.


A quelle parole, batté le mani e la guardia che era di turno fuori dalla sala entrò subito dentro con tre bottiglie di vetro.


Lo strano colore del limpido liquido all’interno delle bottiglie, catturò immediatamente l’attenzione dell’uomo d’affari.


Haru
                                


                                



