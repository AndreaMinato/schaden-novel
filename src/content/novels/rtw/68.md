---
title: Capitolo 68- Il Funerale
pubDate: 2025-08-07T11:37:50.881Z
tags:
    - rtw
---


Il funerale si tenne nelle terre selvagge a sud ovest di Città di Confine.


Non era proprio corretto definirle delle terre selvagge. Van’er non sapeva precisamente quando, ma un giorno, qualcuno aveva costruito un piccolo recinto di pietra in questa area. Dopo di che nessuno aveva mostrato un particolare interesse per quest’appezzamento di terra. Il recinto era coperto da uno spesso strato di neve, e osservandolo da lontano, sembrava come ricoperto da un cappotto argenteo. Anche se sarebbe riuscito a scavalcarlo facilmente, Van’er in qualche modo pensava che rappresentasse i confini della città. Infatti avevano lo stesso colore e la stessa forma.


Non era la prima volta che sentiva parlare di un rituale simile, degli uomini d’affari gliene avevano già parlato. Quando un membro dell’alta nobiltà o della famiglia reale moriva, la famiglia del deceduto si riuniva nel cimitero; lì venivano suonate delle melodie tristi e i presenti piangevano prima che la bara fosse interrata. Il livello di pomposità di ogni funerale era regolato in base a quanto fosse alto lo stato nobiliare del defunto.


“Un morto che riceve più attenzioni dei vivi” ecco cosa aveva pensato con invidia quando l’aveva sentito. Cosa succedeva alla morte di un abitante di Città di Confine? Al massimo, il corpo sarebbe stato lasciato in una fossa scavata al confine della Foresta delle Ombre. E non si poteva nemmeno essere certi che le bestie demoniache non avrebbero disseppellito il corpo e se lo sarebbero mangiati nei Mesi dei Demoni!


Gli abitanti di Città di Confine conoscevano la morte, era familiare; soprattutto d’inverno, sulla strada per raggiungere la fortezza Longsong. Si riunivano tutti nelle baracche dei bassifondi e morivano di fame e freddo, o malattia e dolore… era quasi la prassi. Non c’era nemmeno il tempo per rattristarsi, la cosa migliore da fare era risparmiare le energie e implorare di avere più pane nel centro della città al sorgere dell’alba.


Eppure oggi, sua Altezza aveva persino scelto di organizzare un funerale per un soldato!


Si diceva che quell’uomo stesse inseguendo un ibrido demoniaco quando era stato gettato in terra e metà della sua testa mangiata.


Van’er conosceva quel povero sfortunato, nel vecchio distretto era considerato un viso familiare. Non aveva nome, quindi tutti lo chiamavano Ali. Aveva una moglie e due bambini; il più grande aveva sei anni mentre quello più piccolo aveva appena iniziato a camminare.


In casi normali la famiglia sarebbe già stata distrutta. La donna poteva trovare un altro uomo, ma chi sarebbe stato disposto a prendersi cura di due bambini? I due piccoli sarebbero stati abbandonati nella strada, dove avrebbero imparato a cercarsi del cibo. Oppure la madre li avrebbe tenuti, e avrebbe adescato dei clienti al bar e sarebbero morti di diverse strane malattie.


Tuttavia, sua Altezza reale sembrava volere onorare la promessa fatta quando aveva reclutato la milizia. In caso di morte in battaglia, un soldato non riceveva solo tutta la paga dovuta, ma anche un compenso addizionale. Come si chiamava? Van’er dovette riflettere, ah… sì, la pensione. La somma totale del compenso era di cinque ori reali.


Inoltre, alla famiglia starebbero stati forniti cibo e carbone mensilmente. Ciò significava che la moglie di Ali poteva prendersi cura dei due bambini anche se non lavorava. Beh, era molto difficile credere a questi benefici, ma gli ori reali erano senza ombra di dubbio reali. Aveva visto sua Altezza affidare la pensione nelle mani del cavaliere comandante, il quale li aveva affidati alla moglie di Ali.


Dannazione, perché si sentiva improvvisamente un po’ geloso di Ali? No, no… Van’er scosse la testa ripetutamente per scacciare queste stupide idee. Non voleva che sua moglie traesse dei benefici dalla sua morte… dopotutto, a quel punto sarebbe diventata la moglie di qualcun altro.


Dopo aver consegnato il denaro, sua Altezza tenne un breve ma accattivante discorso. Nonostante la sua brevità, il principe era riuscito a colpire Van’er. In modo particolare la frase: “Non ci dimenticheremo mai coloro che hanno sacrificato la vita per proteggere le loro persone care e gli innocenti”. Una volta assimilate le parole, aveva percepito un sentimento caldo avvolgergli il petto. Quindi è questo, pensò, non mi stupisce che negli ultimi giorni oltre al pane e agli argenti reali, ho sempre pensato di stare combattendo per una causa maggiore. Almeno quest’inverno saremo in grado di sopravvivere facendo affidamento sul nostro potere invece di sperare nella carità della fortezza Longsong.


L’ultima parte era la sepoltura. La bara di Ali era stata inserita in una fossa. Il cavaliere comandante aveva fatto mettere in fila proprio tutti i membri della milizia, che fossero dei membri formali o sostituti. Ognuno di loro aveva gettato sulla bara una pala di terra. Il mettersi in fila ormai era un’azione ordinaria quindi tutti e 200 i presenti formarono velocemente quattro colonne. Quando giunse il turno di Van’er sentiva che improvvisamente la pala fosse diventata più pesante. L’attenzione che il suo plotone accanto a lui gli dedicava, rallentò le sue azioni.


Quando si fece da parte, i suoi occhi trasferirono quel sentimento al prossimo in fila.


La lapide di Ali era un rettangolo di pura pietra bianca e Van’er non ne capiva nemmeno una parola. Ali non era l’unico ad avere preso residenza fissa nelle terre selvagge. Accanto alla lapide di Ali ce n’era un’altra, aveva lo stesso stile e la parte superiore era ricoperta dalla neve. Quando tutti se ne andarono, vide il vice capitano Brian versare lentamente un boccale di birra sulla pietra.


In quel momento Van’er non poté non pensare che se quella fosse stata la sua ultima meta, non sarebbe stata poi così brutta.


***


“Altezza” disse improvvisamente Carter mentre ritornavano al castello. “l’ha fatto per…”


“Era inappropriato?”


“No” disse poi ci pensò su e scosse la testa “non saprei, penso che nessuno ha mai trattato i propri sudditi in questo modo. Non hanno né titolo, né lignaggio familiare, nemmeno dei nomi o cognomi”.


“Però ti sei sentito bene, no?”


“Uhm…”


Roland sorrise. Ovviamente sapeva quanto Carter sarebbe rimasto affascinato da quest’idea: lui vedeva l’onore nel combattere e nel proteggere. Quando si inizia a pensare per chi e per che cosa si sta combattendo, si subivano dei cambiamenti inimmaginabili. Tuttavia, per Carter assumeva un valore più grande. Se l’onore non era più un privilegio riservato ai nobili e il popolo che non possedeva nulla, poteva comunque raggiungerlo difendendo la sua casa, il senso di realizzazione del cavaliere era raddoppiato: questo cambiamento era reso possibile anche dai suoi insegnamenti e il suo addestramento!


Ovvio, il funerale pubblico era solo l’inizio, aveva ancora molti mezzi utilizzabili per accrescere il senso collettivo dell’onore, ad esempio: il motivo di una bandiera militare, la composizione di una canzone militare, la scelta di un modello di eroe e così via.


Ogni tipo di spirito aveva avuto un’origine. Solo attraverso la pratica costante era possibile creare un’idea comune, i risultati sarebbero stati graduali. Per potersi assicurare di avere un sistema operativo affidabile in futuro, aveva persino creato un piccolo gruppo composto da lui stesso, il comune e la milizia. Il loro compito era quello di accertarsi che il cibo e il carbone dovuti fossero continuamente distribuiti.


Col passare del tempo, Roland sentì che questo fardello si stava facendo sempre più pesante. La Città di Confine era ancora troppo arretrata, anche se i mezzi di sostentamento del popolo stavano via via crescendo. La riserva di cibo era adeguata, e fino ad ora nessuno era morto di fame o di freddo. In altre città poteva persino essere considerato un miracolo. Anche nella città del re, la capitale del regno di Graycastle, gli inverni mietevano annualmente molti rifugiati e orfani.


Eppure voleva fare di più, il tasso di lavoro del comune aveva già raggiunto il limite. Gli affari finanziari e amministrativi facevano capo al cancelliere Barov e ai suoi dodici apprendisti. Se voleva una maggiore espansione del settore avrebbe dovuto reclutare alcuni responsabili. Una volta aveva chiesto a Barov se conoscesse degli studenti o dei colleghi in gamba nelle città del re, ma il cancelliere gli rispose secco: “Anche se ce ne fossero, non sarebbero disposti a venire. Altezza, si rende conto anche lei quanto sia terribile la sua reputazione nella città del re?”


“Ah, sembra proprio calzante” pensò Roland infelice.


Una volta giunto nel retro del castello, Usignolo uscì fuori dalla nebbia e diede un caloroso abbraccio a Wendy che l’aspettava fuori dalla costruzione in legno. Fulmine si trovava vicino la macchina a vapore non ultimata e quando vide Roland gli offrì insistentemente il suo aiuto nell’assemblaggio della macchina automatica.


Assistendo a questa scena, il principe si rese improvvisamente conto che i suoi sforzi ne erano valsi la pena.




Thea
                                


                                



