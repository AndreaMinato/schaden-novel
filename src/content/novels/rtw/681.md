---
title: Capitolo 681: La Preparazione di Isola dormiente
pubDate: 2025-08-07T11:30:06.807Z
tags:
    - rtw
---






Fiordi, Isola dormiente.


Con l'avvicinarsi dell'inverno, la brezza marina si spargeva nell’aria mentre l'isola diventava sempre più fredda. Anche con la finestra chiusa, Tilly sentiva un acuto sibilo quando il vento freddo soffiava attraverso le fessure.


In quel momento non c’erano molte persone a passeggiare fuori da quella casa. Tuttavia, nella piazza di Isola Dormiente c’erano sempre delle feste con un grande falò che duravano per diversi giorni e con diverse pentole di zuppa bollente di pesce. Le streghe avevano trasformato quella piazza in un incantevole pezzo di paradiso con le loro abilità.


Anche Tilly avrebbe voluto unirsi al carnevale e condividere la sua gioia per la sconfitta della Chiesa, o almeno, se solo non avesse avuto così tante cose a cui pensare.


La vita delle streghe era cambiata radicalmente da quando era tornata con quella notizia. Non erano le loro condizioni di vita a essere cambiate, piuttosto la loro condizione psicologica lo era. Sembrava che il peso che tutte portavano sulle loro spalle fosse stato sollevato, adesso i loro occhi si erano fatti più vividi e nel frattempo si vedeva chiaramente che apparissero e parlassero più liberamente e a loro agio.


Finalmente non dovevano più vivere nella paura e nella preoccupazione. Lo stress che aveva premuto su di loro si era finalmente allentato e la densa coltre di nuvole era scomparsa. Il loro entusiasmo non poteva nemmeno farsi disperdere dai freddi ululati del vento.


" Probabilmente questa è la 'liberazione' di cui parlava Roland" pensò Tilly.


Tuttavia, tutto ciò cambiò quando Camilla Dary, la gran coppiera di Isola Dormiente entrò in casa dopo aver bussato.


"Vostra Altezza, ho completato la statistica preliminare delle streghe che sono disposte ad andare nella Regione Occidentale" le comunicò mentre si sedeva a gambe incrociate di fronte a Tilly, mise una lista sul tavolo basso "e quasi la metà di loro si sono segnate per aiutare la Regione Occidentale ".


"Davvero? È meglio di quanto mi aspettassi. Hai fatto un buon lavoro" Tilly sorrise e le fece un cenno quando prese la lista per osservarla meglio.


Per quanto riguardava il trasferimento nella Regione Occidentale, la Principessa Tilly aveva detto alle streghe che potevano trasferirsi e dare il loro contributo alla costruzione della città di Neverwinter che si stava preparando a resistere a una catastrofe peggiore, che era la battaglia della Volontà Divina.


Per assicurarsi che tutte scegliessero di loro volontà, Tilly non aveva nascosto le informazioni sugli imperi delle streghe, l'Unione e i demoni. Aveva detto loro che la Chiesa era solo una parte dell'Unione e che al contrario il vero nemico degli esseri umani erano sempre stati i demoni. Non provavano pietà o rimorso, quindi aiutare la Regione Occidentale significava anche aiutare loro stesse. Naturalmente, aveva anche sottolineato che se non volevano andarsene avrebbero potuto vivere una vita tranquilla sull'isola.


Inizialmente aveva pensato che molte sorelle avrebbero deciso di rimanere su Isola Dormiente, perché era possibile che fossero spaventate dai nuovi nemici o si fossero stancate di trattare con la gente comune o avessero dei dubbi su quel futuro incerto. Tuttavia, i risultati statistici avevano mostrato che quasi la metà di loro aveva deciso di aiutare. I demoni che non avevano mai visto erano molto meno spaventosi della Chiesa e il desiderio delle streghe di un mondo esterno più grande non era svanito.


"Sono interessate al Principe Roland che ha sconfitto il Papa e vogliono vedere qual è l’aspetto del Signore che ha sradicato il nemico delle streghe". Camilla emise un sospiro sconfortato. "E, cosa più importante, tuo fratello maggiore ha guadagnato molti punti extra per se stesso a causa della sua identità, e in lui hanno trasferito la stessa fiducia che hanno in te".


"Sembri preoccupata".


"Certamente, dopotutto è sia un nobile che una persona comune, è fondamentalmente diverso da noi... E, a essere onesti, il sangue a volte può essere un ostacolo ai benefici". La Gran Coppiera (1) corrugò la fronte e disse: "Vostra Altezza, non sto né mettendo in dubbio la tua decisione né dicendo che tuo fratello è un ipocrita, ma cosa succede se ... cioè se quello che lui sta cercando è l’opposto degli interessi delle streghe, e ci ucciderà come gli altri nobili?"


"Comprendo la tua preoccupazione, ho preso questa decisione in seguito a ripetute valutazioni". Tilly posò la lista e prese la mano di Camilla. "Le streghe possono essere diverse dalle persone comuni ma tutti noi abbiamo uno stesso obiettivo di fronte la minaccia della Battaglia della Volontà Divina ossia quello di restare in vita. Perché non cogliamo questa opportunità di integrarci nel mondo formando una comunità dagli stessi interessi con la gente comune piuttosto che evitarli del tutto? Mentre noi sviluppiamo le nostre abilità in tutti i settori, Roland non può fare a meno del potere delle streghe anche se dovesse pentirsi e volesse annullare il contratto con Isola Dormiente".


"In ogni caso... rinuncerà al suo controllo su di noi?"


"Basandosi su quanto accaduto negli ultimi sei mesi, Roland non sembrava imporre ulteriori restrizioni alle streghe. Altrimenti l’Unione delle streghe nella Regione Occidentale non lo avrebbe appoggiato senza ribellarsi". Tilly sorrise. "E, credo nel mio istinto più che in questi principi generali".


"Istinto?"


"Sì ... non credo che lo farà" disse lentamente mentre tamburellava sul tavolo.


Camilla esitò, ma alla fine rise come se si stesse arrendendo. "A ripensarci, il tuo istinto non si è sbagliato neanche una volta da quando ti conosco".


"Sarà lo stesso anche questa volta" Tilly sorrise.


"Capisco, Vostra Altezza. Finirò il lavoro preparatorio per il trasferimento delle streghe il prima possibile" affermò la gran coppiera con una mano al petto.


"Grazie".


La Principessa Tilly era certa che Camilla, che era nata come nobile, avesse perso la fiducia nei confronti dei nobili, poiché li aveva osservati mentre cercavano di ottenere più potere e proteggevano i loro interessi senza fermarsi di fronte a nulla. Tuttavia, non sapeva che grazie alla profonda relazione che aveva sviluppato con Roland, Tilly poteva ovviamente sentire che lui non era soltanto un nobile tradizionale. Paragonato ai nobili, Roland non trattava diversamente solo le streghe, ma tutti. Lo chiamava "fratello", non per la relazione che c’era stata tra lei e il precedente Principe Roland, ma per il semplice fatto che a lei piaceva quel tipo di rapporto privo di barriere e imparziale.


Quando parlava con Roland, si sentiva sempre rilassata e a suo agio, come non si era sentita per molto tempo. Credeva che anche le altre streghe provassero lo stesso.


"Oh sì, di recente ho sentito delle brutte voci" disse Camilla cambiando argomento.


"Che tipo di voci?"


"Riguarda le notizie che hai portato. Alcune pensano di dovere imitare l'Unione e creare un'organizzazione di streghe come esseri superiori per riconquistare la gloria delle loro antenate, in quanto quelle streghe avevano creato un enorme impero che governava tutte le persone comuni".


"La fonte?" Tilly sollevò le sopracciglia e chiese: "Si tratta delle streghe dell'Associazione della Zanna Insanguinata?"


"No ... credono nella lealtà verso i forti. La Regione Occidentale riesce a sconfiggere i nemici apparentemente invincibili, e Iffy, Piumina e Tramonto hanno spinto ulteriormente per consolidare questa credenza. Le streghe combattenti sono state le prime a registrarsi per andare in città di Neverwinter" Camilla scosse la testa. "Ho indagato e la fonte dovrebbe essere un'altra organizzazione di streghe".


Le streghe di Isola Dormiente erano un grande gruppo simile a quello dell’Associazione delle Streghe Alleate nella Regione del Vento Marino. C'erano anche alcuni gruppi sparsi oltre all'Associazione della Zanna Insanguinata. Questi ultimi erano stati originariamente costruiti per sfuggire agli arresti della Chiesa e per aiutarsi a vicenda prima che Tilly le riunisse. Tuttavia, non avevano il potere dell'Associazione della Zanna Insanguinata e raramente avevano discusso la sua politica.


"Capisco" disse lei annuendo.


"Dobbiamo parlare con il loro capo?"


"No, lasciale stare" disse Tilly "capiranno da sole che l'Unione è diventata il nostro passato quando raggiungeranno la Regione Occidentale, e che una strada completamente inesplorata ci sta aspettando".


Thea






 Erialis  (1) Nell'antichità e durante l'epoca medievale nelle mense delle corti e delle maggiori case signorili il coppiere aveva la funzione di versare il vino ai commensali. Coppieri ebbero i Greci nei loro banchetti (οἰνοχόοι), e così anche i Romani e la loro casa imperiale (pincernae). Similmente anche ai Germani è nota questa carica, e un coppiere col nome di canovarius o scaptor è presso la corte dei re longobardi. Nella corte carolingia il coppiere maggiore, detto princeps pincernarum, è uno dei primi ufficiali della casa reale e assume sotto la sua direzione e sorveglianza quanto si riferisce alla mensa regia; alle sue dipendenze, per le diverse mansioni, sono varî pincernae. Più tardi, sotto i Capetingi, il coppiere o buticularius, data l'importanza del suo ufficio e la vicinanza al sovrano, sale addirittura alla dignità di grande ufficiale della corona. Anzi si può dire che, salvo straordinarie circostanze, furono d'allora in poi altri ufficiali, da lui dipendenti, che ebbero l'effettiva cura della mensa. Nel 1468, abolito il buticularius, le funzioni di mensa restarono presso la corte francese al grand échanson che sparisce con la Rivoluzione francese e riappare durante la Restaurazione.
                                


                                



