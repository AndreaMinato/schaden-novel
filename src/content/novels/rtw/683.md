---
title: Capitolo 683- Operazione Deserto
pubDate: 2025-08-07T11:37:51.014Z
tags:
    - rtw
---










“Vostra Maestà, state pianificando di partire per una spedizione di conquista delle Regioni Meridionali?” Il volto tranquillo di Ascia d’Acciaio mostrò una rara agitazione. “Ma i Mesi dei Demoni si stanno avvicinando...”






“Quanti soldati pensi che dovrebbero essere lasciati a Neverwinter per contrastare l’orda delle bestie demoniache?”






“Beh...” Ascia d’Acciaio fece un lungo respiro per sopprimere la sua agitazione. “Giudicando dal numero di bestie demoniache dell’anno passato, mille soldati dovrebbero bastare per difendere le mura cittadine.”






“Quindi, per sicurezza, duemilacinquecento soldati dovrebbero essere più che sufficienti per difendere la città. Inoltre, è iniziato un nuovo giro di reclutamento per salvaguardare Neverwinter.” Detto ciò, Roland camminò verso la portafinestra. “Parlami della Regione Meridionale. Sei quello che ha più familiarità con le persone di quel luogo.”






“Sì, Vostra Maestà.” Disse Ascia d’Acciaio. “Più della metà delle terre della Regione Meridionale è composta da sabbia gialla. Le oasi sono sparse sul lato occidentale del deserto, lungo la Corrente d’Argento. Oltre il novanta percento dei Mojin vive in queste oasi. In cima all’oasi più estesa, vi è costruita una città, che è anche l’unica città della Regione Meridionale, Città delle Sabbie Ferrose.”






“Quindi la Corrente d’Argento è un fiume?”






“Può essere considerato un mezzo fiume.” Spiegò. “Gran parte scorre nel sottosuolo, proprio come lo Stige Infernale; nelle zone in cui sbuca fuori dal terreno, si sono formate le oasi. Per questa ragione, i Mojin lo chiamano anche Fiume della Vita.”






Roland si girò incuriosito: “Da dove nasce? In base alla cartina, non ci sono alte montagne o laghi nelle vicinanze.”






“Nasce dal mare, è un dono del Dio del Mare.” Ascia d’Acciaio camminò verso il tavolo e indicò la giuntura tra una zona occidentale della Regione Meridionale e un pezzo di landa verde. “C’è un’enorme grotta calcarea locata qui in cui l’acqua marina fluisce costantemente. Stando in piedi su questa zona, si possono sentire le vibrazioni provenienti dal sottosuolo.”






“Intendi dire che la Corrente d’Argento è originata dal mare? Ma ha permesso la formazione delle oasi.”






Dato che permetteva la formazione di oasi, significava che le acque della Corrente d’Argento erano dolci; l’acqua di mare conteneva troppo sale, non era adatta all’irrigazione e non era potabile. Ciò che diceva Ascia d’Acciaio non aveva alcun senso.






“Madre Terra assorbe il sale del mare. Residui di sale bianco possono essere trovati su tutto il terreno di quell’area, che funge anche da confine naturale con la zona verde del Regno di Graycastle. Quando le persone hanno bisogno di sale, è sufficiente raccoglierlo dal suolo con una paletta e un secchiello.”






“Questa è la magnifica abilità della natura? La terra sottostante alla sabbia gialla filtra il sale e fa di quell’area un suolo alcalino.” Roland non poté che esclamare. Pareva che oltre al petrolio, vi era adesso un’altra risorsa che aspettava di essere sfruttata.






“Quanti abitanti ci sono nella Città delle Sabbie Ferrose?”






“Circa quarantamila.”






“Addirittura più della Vecchia Città del Re di Graycastle?”






“Vostra Maestà, la città della Nazione della Sabbia è diversa dalla Città del Re.” Ascia d’Acciaio sorrise. “Vi è solo un’area urbana centrale in cui risiedono i membri dei sei clan che detengono il potere. Le aree circostanti sono piene di tende o casette di paglia. Dopo diversi processi di estensione, la città divenne ciò che possiamo vedere adesso; non appena un individuo mette piede nell’oasi, entra nel dominio della Città delle Sabbie Ferrose.”






“E cosa puoi dire sui Mojin che vivono nelle altre oasi? Dovrebbero essercene parecchi giusto?” Chiese Roland. Le risorse umane erano la chiave per convertire velocemente le specialità locali in risorse pratiche. Ma era improbabile che avrebbe spedito un gran numero di persone da Neverwinter per scavare il petrolio, quindi avrebbe dovuto affidarsi sulla manodopera locale.






Il Comandante Capo annuì: “Non ci sono statistiche al riguardo, ma penso che ci siano al minimo centomila residenti.”






“Quindi se costruissi diversi impianti di estrazione e un condotto dovrebbero bastare. Il prossimo problema è decidere come controllare i residenti.”


 


“La volta scorsa menzionasti i Duelli Sacri. Di cosa si tratta? Cosa fanno i Mojin per determinare chi ha il diritto di governare?”






Ascia d’Acciaio diede delle risposte molto dettagliate a quelle domande. Impiegò quasi mezz’ora prima che Roland comprese finalmente la struttura governativa e la successione del potere della Nazione della Sabbia.






Mettendo da parte le promozioni interne dei clan, l’unica cosa che veniva considerata affidabile e veniva sostenuta era la forza fisica. I partiti che governavano nella Città delle Sabbie Ferrose erano composti in genere da sei clan che non ottenevano il potere per ereditarietà, ma combattendo con la forza. Per evitare una perdita eccessiva di membri del clan in questo inseguimento del potere, che indebolirebbe di conseguenza la loro forza combinata in caso di pericoli esterni, la loro scelta migliore era quella di scegliere dei rappresentanti per il Duello.






Con il tempo, questa regola venne universalmente riconosciuta in tutta la Nazione della Sabbia e gli venne attribuito un significato sacro; i grandi clan stazionati nella Città delle Sabbie Ferrose e i nuovi piccoli clan nati nelle oasi riconoscevano tutti il risultato dei Duelli Sacri. Chiunque non rispettasse i Duelli sarebbe stato condannato da tutti i civili della Nazione della Sabbia.






“Intendi dire che i governatori principali dei Mojin sono i leader di ciascun clan?” Chiese Roland confuso. “Non avete una figura di capo?”






“Capo?”






“Intendo dire un individuo che esercita il potere su tutti i clan, una figura come il Re del Regno di Graycaste.”






“Beh...” Ascia d’Acciaio esitò. “Tra i clan è diffuso il detto che vi sono solamente due metodi per ottenere l’obbedienza volontaria dei civili della Nazione della Sabbia; uno è quello di ottenere il riconoscimento e la benedizione dei Tre Dei. L’altro è quello di creare delle oasi di dimensioni infinite per la popolazione, eliminare le opprimenti tempeste di sabbia e rimuovere i rischi di sete e di morte dalla Nazione della Sabbia.”






Roland aggrottò le sopracciglia: “Il riconoscimento dei Tre Dei... come funziona?”






“Offrire dei sacrifici alle Tre Divinità della Terra del Fuoco, che sono lo Scorpione Corazzato Gigante che regna sulla terra, l’Unicorno Marino che controlla il Promontorio Meridionale Estremo e l’Aquila dalle Quattro Ali che domina il cielo.” Ascia d’Acciaio si fermò un attimo. “Queste tre bestie appaiono e scompaiono misteriosamente. Hanno già preso numerose vite ma le loro tane sono ancora sconosciute agli umani. Esche e trappole non funzionano contro di loro; assumo che siano delle bestie demoniache ibride che potrebbero aver acquisito una sapienza basilare.”






“Entrambi i modi non sono semplici da raggiungere, specialmente il secondo. Riuscire a fare del deserto un’oasi è quasi come il potere di Dio.” Roland entrò in una meditazione profonda.






“Facendo di Eco nuovamente Capoclan come vendetta per il tradimento di cinque anni fa, non sarebbe di sufficiente aiuto per l’integrazione con la Regione Meridionale. Anche se i sei clan hanno stato sociale differente, non sono direttamente affiliati, senza contare i civili della Nazione della Sabbia sparsi nelle oasi. Devo trovare un modo per fare di me stesso il Grande Capo del clan Mojin.”


 


“Inoltre, devo considerare anche i Duelli Sacri. Probabilmente il Primo Esercito sarebbe in grado di sconfiggere le guardie della Città delle Sabbie Ferrose facilmente come fare a pezzi del legno marcio, ma per fare in modo che i civili della Nazione della Sabbia si sottomettano a me volontariamente non sarà così facile.”


 


“La via più adatta all’annessione sarebbe quella di seguire le regole imposte dai clan Mojin.”


 


“Possono essere invitati degli esterni per partecipare ai Duelli?”






“Non è un problema.” Affermò Ascia d’Acciaio. “Sono un sangue misto, ma potrei comunque partecipare ad un duello come rappresentante del Clan Osha. Di fatto, gladiatori coraggiosi sono solitamente ben accetti dai grandi clan. Questa è anche l’unica speranza dei piccoli clan per avere una possibilità di scalare le classifiche: se ci sono tre o quattro guerrieri coraggiosi tra i loro discendenti, hanno una migliore possibilità di ottenere un buon grado nei Duelli Sacri.”






“Quindi è così?” Disse Roland con un sorriso. “Questo rende le cose più facili.”






Aris
                                


                                



