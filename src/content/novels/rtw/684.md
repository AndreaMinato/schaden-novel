---
title: Capitolo 684- La Prima Neve d’Inverno
pubDate: 2025-08-07T11:37:51.014Z
tags:
    - rtw
---






 


Tre giorni più tardi, nel secondo giorno d’inverno, Barov consegnò il messaggio che diceva che il contratto per la Camera di Commercio Comune era stato firmato con successo.






Come risultato della negoziazione, Margaret ottenne la concessione commerciale per il territorio interno del Regno di Graycastle; Isola del Tramonto e Città delle Acque Basse ottennero la concessione commerciale delle loro stesse terre, del Regno dell’Eterno Inverno e del Regno di Cuore di Lupo; Baia della Luna Crescente ottenne la concessione dei Fiordi e del Regno dell’Alba.






Con grande sorpresa di Roland, vide sul contratto un’equazione che stabiliva delle condizioni in numeri sconosciuti che sarebbero stati determinati in base a circostanze specifiche. In questo modo, sarebbe stato possibile derivare le quote annuali per quell’anno.






“Chi ha scritto questa?” chiese Roland incuriosito.






“Un mio studente” Barov rispose sorridendo mentre si accarezzava la barba. “Nel riassumere i numeri, notò che si era formata una complicata tabella annessa che sarebbe stata espressa in modo migliore con questa formula e tutte le tre parti riconobbero la sua precisione.”






“Ma ricordo che una formula come questa non faceva parte dell’educazione universale.”






“Vostra Maestà, non iniziaste una classe intermedia? Ho comprato a ciascuno dei miei studenti una serie di libri di matematica e ho chiesto loro di frequentare le lezioni della Signorina Pergamena ogni qualvolta avessero tempo.” Esclamò Barov. “Sono troppo vecchio per raggiungere questi giovanotti nell’apprendimento, quindi ho dovuto lasciare a loro questa opportunità. Se fossi stato di dieci anni più giovane, avrei raccolto tutti i materiali scritti da Vostra Maestà e li avrei studiati tutto il giorno.”






Roland era compiaciuto da questi complimenti. Il suo Ministro aveva una buona lungimiranza se si era accorto che la matematica sarebbe stata utile per la finanza e l’amministrazione.






“Riguardo a Edith? Come si è comportata durante questo negoziato?”






“Solamente così così.” Barov tossì due volte. “Nonostante quei mercanti fossero affascinati da lei, quando arrivarono alle condizioni di scambio specifiche, mostrò chiaramente una carenza di esperienza. Suppongo che ha avuto pochi contatti con mercanti marittimi. Dopotutto, gli scambi e i commerci nella Regione Settentrionale sono poco sviluppati, diversamente dalla Vecchia Città del Re dove il Tesoriere aveva il dovere di visitare i mercanti dei Fiordi tutti i giorni. Ci fu una volta…”






“Capisco.” Notando che Barov stava iniziando a raccontare del passato, Roland lo interruppe immediatamente. “Dal momento che il caso è questo, per favore impiega più sforzi nell’insegnarle.”






Il vecchio Ministro trasalì: “Um… questo… Vostra Maestà, in realtà lei…”






“È deciso” disse Roland maliziosamente. Giudicando dalla frequenza con cui Usignolo pizzicava il retro della sua spalla, aveva capito che Barov non stava dicendo la verità. Ma non voleva immischiarsi con questi trucchetti tra i suoi subordinati, fintanto che non mandassero le cose all’aria. “Bene, com’è l’incremento della popolazione in Neverwinter? Ha raggiunto le nostre aspettative?”






Nonostante ci fosse ancora circa un mese, prima della fine dell’anno, dato che l’inverno era arrivato, gli emissari all’estero sarebbero gradualmente rientrati a Neverwinter, riducendo drasticamente il numero di persone emigrate. La situazione corrente avrebbe determinato la realizzazione o meno del piano di incremento della popolazione.






Quando fu menzionato ciò, sulla faccia di Barov si espanse un sorriso. Le rughe sul suo volto erano talmente strette da formare dei precipizi e l’imbarazzo svanì nell’aria. “Vostra Maestà, il Municipio ha effettuato un calcolo. I soggetti immigrati da altri luoghi superano gli ottantamila individui, il cinquanta percento di loro sono immigrati volontariamente. Se includiamo i nativi della zona di confine e della zona Longsong, la popolazione di Neverwinter ha raggiunto ad oggi i centodiecimila abitanti.”






“Oh?” Roland era euforico. “Cinquanta percento sono immigrati di propria volontà?”






“La maggior parte proviene dall’area centrale del Regno e dalla Regione Orientale. Non era evidente durante la primavera e l’estate, ma in autunno la percentuale ha iniziato a crescere. Di questo passo, i Ribelli che supportano Timothy diventeranno ansiosi il prossimo anno.”






Questo doveva essere il risultato di Theo nell’aver diffuso il messaggio della sconfitta della Chiesa nella Regione Orientale, ma Roland sperava ancora che quei nobili non continuassero a resistere a lungo. Stava cercando una scusa per sradicarli tutti assieme in modo tale da dare al popolo della Regione Orientale un nuovo Regno più ordinato e stabile.






“Hai già ultimato i preparativi per l’inverno?”






“Si, il Municipio ha completato i preparativi due mesi fa.” Barov rispose con assoluta confidenza. “Il Ministro dell’Edilizia ha affidato alla Signorina Lotus la costruzione di diverse abitazioni rupestri tra la Catena Montuosa Invalicabile e il Fiume Acqua Rossa in sostituzione delle baracche con spifferi. Abbiamo anche accumulato un grande volume di carbone per assicurarci che ogni civile possa averne una cesta.”






Dopo le ripetute sollecitazioni di Roland, il Municipio si era finalmente abituato allo slogan del “nessuno muore di freddo o di fame” e lo considerava come obiettivo amministrativo, implementandolo in ogni politica.






Roland annuì gratificato: “Ottimo. Per favore, porgi i miei saluti a Pergamena e dille di non dimenticarsi dell’educazione durante l’inverno.”






“Sì, Vostra Maestà.”






“Inoltre, ho in mente di iniziare una guerra in scala ridotta, ovviamente con la premessa di non influenzare le normali operazioni di Neverwinter. Il mio obiettivo è la Regione Meridionale. Quando Ascia d’Acciaio avrà terminato il piano di battaglia specifico, per favore coordinati con lui per radunare le scorte di cibo.” Vedendo che Barov stava esitando sulla risposta, Roland camminò verso di lui e gli diede una pacca sulla spalla. “Non preoccuparti. Ho tutto sotto controllo.”






Dopo che Barov se ne fu andato, Usignolo si mostrò. Chiese stupita: “Sei sicuro che vada bene? Quello che ha detto su Edith è chiaramente lontano dalla realtà. Non c’era neanche bisogno della magia per poterlo indovinare.”






“Ma se l’avessi criticato, potrebbe non osare più reprimere Edith apertamente.” Disse Roland stendendo le mani. “Per mantenere l’equilibrio nel Municipio, deve esserci qualcuno in grado di trattenere la Perla delle Regioni Settentrionali. Per quanto ne so, Barov è l’unico capace di ciò.”






“Per quale motivo vorresti trattenerla? Se ha la capacità di gestire il Municipio, non dovrebbe recarti alcun danno.”






“Perché…” Roland aprì bocca ma non sapeva cosa dire.






“Giusto, perché dovrei voler trattenere Edith?”


 


“Sono preoccupato del fatto che possa diventare troppo potente?”


 


“Questo è improbabile. Fino a quando sono io il Re, mi basterebbe una parola per rimpiazzarla. Inoltre, al Municipio non è permesso di interferire con l’esercito, quindi anche se controllasse tutti i dipartimenti del Municipio, non rappresenterebbe comunque una minaccia al mio trono.”


 


“Come dato di fatto, tutti gli impiegati del Municipio sono stati selezionati in base a avvisi di assunzione e pagati dal Tesoro, la possibile influenza causata dalla sostituzione di un manageriale è minima.”


 


“Sono forse preoccupato del fatto che potrebbe falsificare la mia politica dietro alle spalle di tutti?”


 


Perlomeno a Neverwinter non sarebbe potuto succedere poiché tutti i commenti riguardo alle sue politiche avrebbero raggiunto le sue orecchie. E dato che l’area urbana era limitata, le voci viaggiavano in tempo reale.






Prima che arrivasse in questo mondo, ‘controllo e bilanciamento reciproco’ era il metodo che odiava di più. Specialmente sul suo luogo di lavoro, il suo boss lo utilizzava come un trucco per la monarchia, per questa ragione vedeva il suo boss con disprezzo. Ma quando arrivò al potere, iniziò a realizzarne l’importanza… Se Usignolo non glielo avesse ricordato, probabilmente sarebbe diventato il tipo di persona che lui stesso odiava di più in assoluto.






Era ovvio che il controllo e il bilanciamento reciproco era necessario, ma non doveva essere raggiunto giocando al gioco dei poteri con un’altra persona o diverse altre persone. Al contrario, dovrebbe essere regolato da politiche, strutture e leggi. Senza violare nessuno di questi contesti, un impiegato dovrebbe essere incoraggiato a mettere in pieno gioco tutte le sue abilità.






Roland espirò profondamente e arricciò le labbra. Stava per ringraziare Usignolo per avergli ricordato questa cosa quando si accorse che stava guardando intensamente fuori dalla finestra.






“Guarda, sta nevicando” sussurrò.






Roland guardò fuori e scoprì che infiniti fiocchi bianchi erano apparsi silenziosamente dal cielo grigio e stavano scendendo lentamente come i passi di un elfo.






I Mesi dei Demoni erano iniziati.






Aris
                                


                                



