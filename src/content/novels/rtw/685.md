---
title: Capitolo 685: Disastro Travolgente
pubDate: 2025-08-07T11:30:06.808Z
tags:
    - rtw
---










Città Sacra di Hermes, Tempio Sotterraneo del Segreto Fondamentale.






Erano già due mesi consecutivi che Tayfun non riusciva a dormire per bene.






Tutte le volte che chiudeva gli occhi, le grida dell’Arcivescovo Ayr rieccheggiavano nelle sue orecchie. Era stata colpita allo stomaco dalle armi nemiche ed era stata trascinata indietro dall’Armata del Giudizio. Tutte le sue budella erano in subbuglio e nessun trattamento a base di erbe della Città Santa fu in grado di curare le sue ferite. Dopo due giorni di sofferenze, ottenne infine una morte dolorosa.






Tayfun era divenuto scettico riguardo al potere reale di Graycastle da quando l’avanguardia della Chiesa, guidata da Soli Daal aveva sofferto una sonora sconfitta. Aveva consigliato ripetutamente a Sua Santità Mayne di ripensarci più volte e di investigare più a fondo prima di entrare in azione, ma il Papa era rimasto inamovibile e aveva ordinato alla forza principale della Chiesa di lanciare un attacco immediato contro la linea difensiva di Graycastle ai piedi del Crinale Ventofreddo.






Si era aspettato che la Chiesa avrebbe dovuto pagare un prezzo per questa decisione precipitosa, ma non si era mai immaginato che questo prezzo sarebbe stato così terribile.






Ancora più inaspettato era il fatto che l’invincibile Armata della Punizione Divina, composto dalle truppe d’élite della Chiesa, era stato anch’essa sconfitto.






Nel momento in cui venne informato di questa notizia incredibile, aveva tossito sangue ed era svenuto sul piano più alto della Torre di Babele.






Aveva scoperto altre cose inconcepibili dopo questo fatto.






Nessuna delle Streghe Pure era tornata indietro e, al termine della battaglia, non erano stati in grado di trovare Sua Santità Mayne da nessuna parte. Fino a quando non prese l’audace decisione di irrompere nell’Area Segreta Centrale, scoprendo la verità dalle guardie del luogo.






Gli dissero che Mayne non era il reale successore di Sua Santità O’Brien e colei che aveva ricevuto lo scettro e la corona dal Papa precedente era la Strega Pura Zero.






Dunque, la Città Santa aveva perso perfino il Papa in quel momento.






Date queste circostanze, l’unica cosa che Tayfun fu in grado di fare, fu quello di mantenere questo segreto sottoterra per sempre. Aveva fatto entrare nel Tempio del Segreto Fondamentale tutte le persone che erano scese in quel luogo assieme a lui. Lui stesso prese il ruolo di Papa temporaneamente.






Nel mese seguente, Tayfun aveva impiegato tutto il suo tempo nel restaurare l’ordine nella Città Santa e nel leggere la storia segreta conservata nella Biblioteca.






Le sue letture gli permisero di conoscere tutta la verità, incluse la ragione segreta per cui era iniziata la caccia e l’uccisione delle streghe, la creazione dei Guerrieri della Punizione Divina, l’origine della Chiesa e il collasso dell’Impero delle Streghe.






Questi archivi avevano rovesciato il suo modo di vedere il mondo.






Neppure nelle sue fantasie più folli aveva mai pensato che la Chiesa fosse stata istituita dalle streghe.






Un Impero delle Streghe talmente potente da essere in grado di governare su tutte le Terre Barbariche aveva comunque fallito nell’eliminare i demoni. Cosa dire della Chiesa? L’Armata della Punizione Divina e i Sigilli delle Pietre Magiche non erano altro che un’eredità di quelle antiche streghe esiliate.






Torturato da questi pensieri sconvolgenti, era immediatamente caduto in apatia. Dopo due mesi che gli parvero due anni, la sua faccia era cominciata a diventare pesantemente rugosa come quella del vecchio Vescovo e i suoi movimenti erano diventati lenti come quelli di un uomo morente.






Tuttavia, rendendosi conto che la sua caduta avrebbe causato la fine della Chiesa, aveva continuato a lavorare e si rifiutava di fermarsi.






Aveva promosso diversi soldati delle forze di riserva in Guerrieri del Giudizio e scelto nuovi Arcivescovi dai credenti di grado medio con la massima velocità possibile. Aveva chiamato il suo popolo in difesa della Città Santa fino all’ultimo uomo, stabilizzando la situazione in un momento estremamente difficile.






Nonostante ciò, lui stesso era perfettamente consapevole di tutte le difficoltà dietro alla stabile facciata. Niente poteva compensare rapidamente la perdita dell’Armata della Punizione Divina. I giovani soldati provenienti dalle forze di riserva potevano difficilmente competere con guerrieri esperti in termini di capacità combattive. Se si fossero trovati in un periodo di pace, avrebbe avuto una possibilità per compensare la perdita; ma adesso i Mesi dei Demoni si stavano avvicinando, se non fosse stato in grado di fermare le bestie demoniache, la Chiesa non avrebbe più avuto futuro.






Per sopravvivere agli imminenti Mesi dei Demoni, aveva pianificato di radunare tutte le truppe dei nobili di Cuore di Lupo e dell’Eterno Inverno per difendere la Città Santa allo stesso modo in cui i Quattro Regni avevano precedentemente protetto assieme la linea di difesa di Hermes.






Si aspettava che non sarebbe stato facile. Quando quei nobili che conservavano ancora le loro terre e i loro cavalieri avessero ricevuto la notizia della sconfitta della Chiesa, avrebbero probabilmente deciso nuovamente di combatterla. Considerando ciò, dopo che gran parte dell’esercito di Graycastle aveva lasciato la Regione Settentrionale, aveva inviato i circa cento soldati dell’Armata della Punizione Divina rimasti in vita ai vari regni tramite le delegazioni emissarie, come mezzo per costringere i nobili a sottostare ai suoi ordini.






Le difese della Vecchia e della Nuova Città Santa non erano mai state così deboli, prima della partenza dei Guerrieri della Punizione Divina






Adesso, Tayfun non aveva altra scelta se non pregare che le delegazioni emissarie portassero rinforzi ad Hermes prima dell’inizio degli attacchi delle bestie demoniache.






Strofinò gli occhi doloranti e chiuse l’antico libro riguardante la cerimonia di incarnazione dei Guerrieri della Punizione Divina. Mentre era intento a prepararsi un tè di farfara per alleviare il suo mal di testa, sentì lo scoppiare di una lotta.






Tremante di paura, fece cadere la sua tazza, che si frantumò sul pavimento.






“Come hanno fatto gli invasori ad arrivare fin qui?”


 


Con questo dubbio in testa, camminò verso la finestra e guardò di sotto. Nella luce fioca del prisma di pietra magica, vide una folla di persone che continuavano a muoversi verso il Tempio del Segreto Fondamentale.






Erano incredibilmente rapidi e uccidevano con un solo colpo qualunque guardia che tentasse di fermarli. Le loro armature parevano completamente inutili nel proteggerli dalle lame degli invasori. Quasi istantaneamente, i gradini bianco-grigi si ricoprirono di sangue e in un batter d’occhio, gli invasori raggiunsero il portone del tempio.






In quel momento, udì un forte colpo sulla porta. Una guardia pretoriana irruppe e gli disse: “Vostra Eminenza, il Tempio del Segreto Fondamentale è sotto attacco. Per favore se ne vada subito!” Questa era la guardia del corpo del Papa. Al suo seguito c’era una dozzina di Guerrieri della Punizione Divina.






Tayfun urlò con voce rauca: “Come hanno fatto ad arrivare fin qui?”






Non riusciva a credere a quello che stava vedendo. “Per scendere fino a questa area sotterranea, devono aver usato la gabbia o sono passati dalla fortezza segreta della Vecchia Città Santa. Nessuno, nemmeno i soldati di Graycastle possono conquistare entrambe la Vecchia e la Nuova Città Santa e controllare le entrate per questo luogo, a meno che non abbiano le ali!”


 


La guardia pretoriana era pallida: “I nemici provengono dalle profondità della grotta. Per favore, Vostra Eminenza, venga con me immediatamente, altrimenti sarà troppo tardi.”






“Dalle profondità della… grotta?” Ripeté Tayfun incredulo, per quanto ne sapeva, in quel luogo non c’era niente ad eccezione di alcune buche circolari.






Confuso e sconvolto, seguì la guardia pretoriana in un tunnel segreto lungo il muro e arrivò rapidamente sul fondo del tempio.






La guardia pretoriana aprì una botola di pietra situata in un angolo e disse: “Vostra Eminenza, dato che non c’è nessuno di guardia alla gabbia, potrebbe non essere un passaggio sicuro al momento. Vi scorterò lungo il tunnel che porta alla Vecchia Città Santa. Per favore, raduni qui più persone possibile per difendere il Tempio del Segreto Fondamentale al più presto.”






Quando attraversò il tunnel, il suo cuore sprofondò fino in fondo.






Una dozzina di invasori erano già in attesa con le loro spade, come se sapessero che sarebbero usciti da lì.






Un uomo avanzò e disse: “Pensavo che non avrei mai più avuto l’opportunità di mettere nuovamente piede nella Città Santa. I successori della Regina della Meteora non sono nient’altro che questo.” Indossava una strana armatura che assomigliava a pile di lamiere e portava una spada la cui lama era macchiata di sangue nero-blu.






Quando Tayfun posò gli occhi sul volto dell’uomo, tutto il suo sangue si gelò all’improvviso.






Aveva già visto quest’uomo in passato.






“Lui è Ellington, il Capo Giustizia della Sesta legione della forza avanzata. Questo coraggioso uomo si era offerto volontario per unirsi all’Armata della Punizione Divina tre anni fa. Prima di avviarsi per la sua cerimonia di incarnazione, era venuto a salutarmi” ricordò Tayfun.






Sentì una strana sensazione di gelo insinuarsi attraverso la spina dorsale e scavare nella sua testa. Il terrore si impadronì di lui e gli rese difficile muovere la lingua.






“Ch-Che… mostri… siete?”






Aris




                                


                                



