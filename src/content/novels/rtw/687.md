---
title: Capitolo 687- Il Segreto della Reliquia
pubDate: 2025-08-07T11:37:51.014Z
tags:
    - rtw
---






La reliquia era un pezzo di cristallo carminio trasparente. Simile al nucleo magico nel labirinto di rovine, anch’esso un apparato del fuso, ma era molto più piccolo, solo metà dell’altezza di un uomo.


Quando Elena mise piede nella camera, tuttavia, sembrava diverso. La sua liscia superficie sferica si era trasformata in un affilato angolo retto. Dall’alto, sembrava un quarto di una sfera.


Stava a galla da solo nell’aria come faceva il nucleo magico, il che provava che non fosse insolito.


“Ѐ questa la cosa che determina il destino del genere umano?” Pensò Elena.


Era piena di dubbi e allo stesso tempo si sentiva un po’ irritata dagli Dei.


Secondo Pasha, nessuno sapeva come fosse apparso in questo mondo, ma nel momento in cui arrivò venne legato al destino degli esseri umani. Se l’umanità l’avesse perso, tutte le persone, incluse le streghe e la gente comune, sarebbero morte in un istante. Per proteggere la reliquia, innumerevoli persone avevano combattuto sanguinose battaglie contro i demoni ed erano morte sul campo di battaglia. Vedendo le sofferenze del genere umano, tuttavia, gli Dei non diedero mai alcuna istruzione al popolo. Avevano continuato semplicemente ad osservare ciò che accadeva in silenzio, attendendo il vincitore finale.


Elena si sentì disgustata da quel gioco.


In quel momento, Zooey le chiese: “Sei pronta? Ti ricordi quello che ci ha detto Pasha? Dobbiamo controllare le nostre menti e non cercare mai di connetterci con le divinità quando muoviamo la reliquia.”


Elena replicò con un cenno d’assenso: “Non preoccuparti. Me lo ricordo. Conterò fino a tre e poi la spostiamo insieme ok?”


Zooey fece cenno di ‘sì’.


“Uno, due, tre.” Sollevarono la reliquia e la spostarono verso l’esterno. Poteva fluttuare nell’aria, ma non era leggera come una piuma. Pur avendo il corpo forte di un Guerriero della Punizione Divina, Elena la sentì ugualmente pesante nel suo braccio quando la sollevò. Era estenuante.


Se Pasha non le avesse mai detto la verità su quella sensazione, avrebbe pensato che i suoi sensi, a lungo dimenticati, stessero tornando dopo centinaia di anni.


Questo ‘senso di fatica’ era mentale.


La reliquia tentava di connettersi con loro.


Elena scosse il capo, cercando di scacciare quei pensieri, ma all’improvviso si ricordò che non avrebbe dovuto svuotare la mente. Tenuto conto di ciò, pensò che fosse meglio pensare a qualcosa durante quel processo.


“A cosa dovrei pensare adesso? Un uomo… un cibo gustoso… o un letto soffice?” 


Una voce entrò nella sua mente all’improvviso. “Ciò che vuoi sono sensazioni, benessere, felicità, dolori, freddezza, sensualità, e così via. Io posso dartele. Rilassati e guarda verso di me…”


“Cosa dovrei guardare? No, no!” Gli occhi di Elena si spalancarono per la sorpresa. “Chi sta parlando? Si tratta della reliquia?”


Si voltò verso Zooey e vide i suoi occhi opachi. Adesso sembrava un guscio vuoto senz’anima.


“Dannazione, che sta succedendo? Pasha non ci aveva detto che sarebbe potuto succedere qualcosa del genere!” Pensò Elena ansiosamente.


La voce nella sua testa riiniziò nuovamente. “Non preoccuparti, sta semplicemente seguendo il suo cuore integrandosi in me.”


“Lasciala andare!” 


“Non posso. Devi entrare e tirarla fuori…” La voce nella sua testa iniziò a cambiare, da un suono rauco ad una morbida voce femminile. Per un momento, non riuscì a dire se stesse comunicando con la reliquia o con se stessa.


“Entrare dentro e tirarla fuori?”


A quel punto, le tornò in mente l’avvertimento di Pasha.


“Mai cercare di connettersi con le divinità.”


Ma non poteva semplicemente star lì a guardare Zooey perdere la ragione. Un guscio senz’anima sarebbe morto presto. Tenendolo in considerazione, decise prima di tirar fuori Zooey dalla reliquia.


“Devo solo guardare la reliquia?” Domandò lei.


Fece un respiro profondo e poi guardò verso il cristallo carminio.


Lo vide distorto, e poi l’oscurità si impossessò di lei. Quando ricominciò a vedere le cose, scoprì di trovarsi in un mondo totalmente differente.


Si trattava di una sala incredibilmente maestosa e spaziosa. La sua cupola era la scena di un cielo stellato con una Luna di Sangue. Poteva vedere il potere magico fluire sulla superficie della Luna di Sangue come lava bollente, e poi quattro enormi quadri avvolgerla e circondarla in silenzio.


La sala, la Luna di Sangue e i quadri la riempirono di uno stupore indescrivibile. Aveva solo sentito parlare di questo mondo da Pasha. Questa era la prima volta che assisteva ad una scena così incredibile.


“Zooey! Dove sei?” Gridò.


Ma nessuno rispose.


Adesso, i quadri erano l’unica cosa rimasta nella sala.


Si sforzò di restare calma e di guardare verso di loro.


Subito dopo avergli lanciato un’occhiata, sentì la sua schiena ricoprirsi di sudore freddo poiché aveva scoperto che la stavano guardando di rimando allo stesso tempo.


Nel primo quadro, vide un demone con indosso una corazza sottile alzarsi dal suo trono. Le sue pupille stavano emettendo una spaventosa luce rossa, e si stava avvicinando verso di lei passo dopo passo.


Nel secondo quadro, vide un occhio gigante, in cui c’erano molte pupille disposte in una forma triangolare sul bulbo oculare. Esse si aprirono allo stesso tempo come gigantesche bocche sul procinto di divorare qualcuno.


Non poté fare a meno di indietreggiare, continuando comunque ad incoraggiarsi in silenzio, “Niente panico. Sono solo delle immagini in movimento.”


Tuttavia, perse la propria compostezza in pochi secondi.


Tutto ad un tratto, sei o sette tentacoli neri aventi piccole mani, alla fine spuntarono fuori da quei due dipinti, cercando di afferrarla.


Troppo spaventata per reagire, venne catturata da loro.


Ogni gruppo di tentacoli fece del suo meglio per spingerla nel proprio quadro, non volendo cederla ad uno degli altri come se fosse un raro trofeo. Appesa tra i due dipinti, sentì come se stesse per essere dilaniata. L’intollerabile dolore la fece gridare.


“Aspetta… sento il dolore?” 


In quel momento, rimase scioccata dal fatto che il suo aspetto era tornato di nuovo quello di una strega.


“Così, l’ultima sensazione che proverò prima di morire è il dolore di essere fatta a pezzi. Fa niente… almeno, non morirò in un guscio vuoto, nel corpo di un Guerriero della Punizione Divina.” La sua coscienza fuggì lentamente via da lei, quando il dolore aumentò.


Prima di svenire, trovò qualcosa di strano in un altro dipinto.


Vide il guscio del Guerriero della Punizione Divina che possedeva giacere a terra con gli arti in preda alle convulsioni. Zooey le stava tenendo le gambe, trascinandola verso una botola.


Domandò: “Che sta succedendo? Quella stupida ragazza non si era fusa con la reliquia?”


Proprio in quel momento, la sala collassò all’istante. La Luna di Sangue, i quadri, i tentacoli e il suo dolore scomparvero improvvisamente. Sbatté le palpebre e si rese conto di trovarsi nuovamente nella biblioteca.


“Ѐ stato… un sogno?” Mormorò.


Zooey digrignò i denti e disse: “Quale sogno? Mi hai davvero delusa. Ricordi cosa ti ha detto Pasha? Mai cercare di connettersi con gli Dei! Te l’ho ricordato prima che spostassimo la reliquia!”


“Ma ti ho vista perdere la ragione…”


Zooey la interruppe con impazienza: “E io ti ho vista essere inghiottita dalla reliquia. Non era altro che un’illusione creata dalle divinità! Se non ti avessi tirata fuori, saresti rimasta lì dentro per sempre.”


Pensando ai forti tentacoli, il demone e l’occhio gigante nei quadri, Elena trovò difficile credere che fossero solo delle illusioni. Si sentiva ancora incerta. Dato che Pasha non aveva mai sperimentato personalmente la reliquia, era ragionevole il fatto che non le avesse ricordato di quelle illusioni. Tuttavia, basandosi su ciò che aveva vissuto proprio ora nella reliquia, non si era trattato affatto di un’illusione, visto che le cose nei dipinti l’avevano notata nel momento in cui lei le aveva guardate.


Betty interruppe: “Scusate, non intendo intromettermi, ma cosa dovremmo fare adesso?”


Zooey guardò nuovamente verso Elena e disse: “Qualcun altro deve venire qui ad aiutarmi a portare fuori la reliquia. La Sala della Preghiera è stata distrutta. Dobbiamo mettere la reliquia nella scatola di Pietra Divina al più presto possibile, altrimenti, quelle bestie demoniache ci seguiranno nelle cave sotterranee.”


Haru
                                


                                



