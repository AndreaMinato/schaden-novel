---
title: Capitolo 688: Arrivo nella Regione Occidentale
pubDate: 2025-08-07T11:30:06.809Z
tags:
    - rtw
---






Dopo quasi sei mesi, la nave raggiunse finalmente la Regione Occidentale.


Il vento si era intensificato dopo essere passati al largo di Città di Salice. Stando nella cabina della nave, Numero 76 riusciva ancora a sentire il rumore della vela che fluttuava al vento.


“Fuori sta nevicando!”


Amy corse eccitata dentro la cabina con della neve nelle mani a coppa, ma prima che potesse mostrarla a Numero 76, si sciolse in scintillanti gocce d’acqua sgocciolanti tra le sue dita. “Fuori è tutto bianco. Non ho mai visto una nevicata così forte.”


Numero 76 faticò a sedersi sul suo morbido letto e disse: “Davvero? Nevica di rado a Città del Bagliore nel Regno dell’Aba.”


Nel frattempo, pensò tra sé e sé, “Ma non era raro che accadesse a Taqila. Ogni anno, durante i Mesi dei Demoni, dovevamo spalare la neve ripetutamente, il che era piuttosto stancante; ma per fortuna, i demoni avrebbero posticipato i loro attacchi durante quel lasso di tempo, rendendo il paesaggio innevato molto più adorabile.”


“Lo so. La Città del Bagliore è tiepida come se fosse primavera tutto l’anno. Vuoi andare sul ponte per dare un’occhiata? Posso portarti io fuori.” Disse Amy con un gran sorriso, i suoi occhi assunsero la forma di una luna crescente.


“Ferma. Le sue ferite non sono ancora guarite. Non può sopportare le correnti fredde,” la interruppe Spada Spezzata, che stava preparando un decotto con delle erbe medicinali in disparte.


“Oh… scusa.”


Numero 76 fece cenno di sì con la testa e disse: “Va tutto bene. Che ne dici se ci godiamo insieme la nave quando mi sarò ripresa? La città di Sua Maestà si trova molto più a ovest rispetto a qui. Laggiù vedremo dei paesaggi innevati molto più belli.”


Sentendo quelle parole, le due streghe vicine al suo letto assunsero un’espressione triste, ma Amy dissipò velocemente la loro tristezza ed annuì vigorosamente in direzione di Numero 76. “Nessun problema. Lo prometto.”


Numero 76 non era sorpresa di vederle tristi per lei. Dato che possedeva il corpo di un Guerriero della Punizione Divina, tutte le ferite superficiali che aveva sarebbero guarite in tre o quattro giorni. Al fine di celare la propria identità, aveva dovuto rompersi i femori e il gomito per evitare che il suo corpo si riprendesse perfettamente. Facendo questo, aveva fatto credere alle altre di essere abbastanza fortunata da sopravvivere. Tutte pensavano che se non avesse incontrato una strega capace di guarirla nella Regione Occidentale, non sarebbe riuscita ad andare in giro da sola e che avrebbe passato il resto della sua vita soffrendo di disabilità fisica e disagio mentale.


Non avevano idea che per Numero 76 quel corpo fosse semplicemente uno strumento per completare una missione, e che non appena fosse ritornata nel suo labirinto sotterraneo, ne avrebbe ottenuto uno nuovo. I fatti provavano che la storia che aveva inventato era molto convincente. Poteva evincere dagli occhi e dalle azioni di Annie che si sentiva colpevole vedendola seriamente ferita, e tutte le altre streghe le mostravano fiducia e gratitudine, specialmente Amy. Da quando erano scappate insieme da “Denaro Sporco”, quella ragazzina l’aveva considerata come una compagna e la seguiva quasi ovunque. Ogni notte, sarebbe andata da Numero 76 e l’avrebbe convinta a dormire raccontandole le sue leggende con voce sommessa.


Tuttavia, ogni volta quella piccoletta si sarebbe addormentata prima di Numero 76.


Quest’ultima era soddisfatta del risultato poiché aveva bisogno della fiducia delle streghe. In questo modo, avrebbe conosciuto più streghe e scoperto la Prescelta, che era la missione che Pasha le aveva affidato.


Spada Spezzata si avvicinò al suo letto con in mano un vaso di terracotta, dicendo: “Ѐ il momento di cambiarti la fasciatura. Potresti sentire un po’ di dolore, perciò è meglio se chiudi gli occhi.”


“Non preoccuparti. Posso sopportarlo. Puoi iniziare adesso.” Numero 76 fece finta di sentire un gran dolore stringendo i denti, ma per reagire adeguatamente, non chiuse gli occhi. Dato che non aveva emozioni, se non avesse guardato, non avrebbe mai saputo se Spada Spezzata stesse cominciano a bendarle la ferita o meno.


Il rimedio erboristico sembrava fango appiccicoso fuori dal barattolo. Dall’espressione sui volti di Amy e Spada Spezzata, sapeva che doveva avere un brutto odore.


Applicare il tutto sulle ferite in una cabina così piccola e ben chiusa non era un compito facile per le streghe.


Dopo che il trattamento fu finalmente ultimato, Numero 76 fece un sospiro di sollievo e si sdraiò nel suo letto, sudando.


Aveva accelerato il suo battito cardiaco per aumentare la temperatura del suo corpo e velocizzare il flusso del suo sangue, attivando la sudorazione. Facendo tremare i suoi arti e assumendo espressioni di dolore, fece credere a tutti di star soffrendo.


Non le importava se quel normale rimedio popolare facesse effetto sulle sue ferite e no.


Dopo un po’, disse: “Grazie.”


Amy prese un asciugamano per asciugare il sudore sulla sua fronte, dicendo: “No, non dire così. Te lo dobbiamo. Dovremmo essere le prime a dirti grazie.”


Spada Spezzata aggiunse: “Amy ha ragione. Riposati. Quando arriveremo a Neverwinter, andrà tutto bene.”


Quando se ne andarono, Numero 76 toccò l’anello di pietra magica sul suo petto, che aveva nascosto sotto i vestiti, e sospirò lievemente, persa nei suoi pensieri.


“Solo quando troveremo la Prescelta, tutto andrà veramente bene.


Se non dovessimo riuscire a sconfiggere i demoni, moriremo tutte. Nessuno può fuggire dalla guerra prestabilita, l’incombente Battaglia della Volontà Divina.


Tuttavia, tutt’oggi non sappiamo ancora se la Prescelta esista oppure no.”


Stando alle descrizioni riportate nei documenti rimasti nel labirinto di rovine, il potere magico era un regalo conferito alle persone rare dalle divinità. Tutti quelli che riuscivano ad usarlo dovevano avere una Chiave per liberare la Fonte di Potere Magico. Per questo solo in pochi potevano usufruire di quel potere prevalente.


Soprattutto, ogni Chiave era diversa.


Alcune streghe erano estremamente potenti, tanto da poter evocare forti tempeste o far tornare in vita i morti, ma alcune erano capaci solamente di usare il loro potere per cucinare una ciotola di fiocchi d’avena o per riparare vestiti stracciati.


Cosa provocava tali differenze tra le Risvegliate?


Questa domanda aveva confuso l’Unione per centinaia di anni, fino a quando le streghe rimaste dell’Unione non trovarono i documenti nel labirinto di rovine. Studiando quei registri, avevano trovato una vaga spiegazione per quel fenomeno.


Le differenze nelle abilità e nel potere delle streghe erano dovute alle differenze tra le loro Chiavi.


Una Chiave non aveva niente a che fare con la capacità magica di una strega, ma era strettamente legata all’essenza del potere magico. Ogni volta che una strega usava la propria abilità, avrebbe trasformato in realtà parte del potere magico. Perciò si trattava di un processo estremamente complicato che una strega non poteva portare a termine da sola. Anche gli Dei ne avrebbero preso parte.


Tuttavia, dato che le divinità avevano delle preferenze nei confronti di alcune streghe, le Chiavi variavano in termini di quanto fossero difficili i processi. Alcuni erano molto semplici, ma altri erano particolarmente complicati. La complessità di una Chiave determinava il limite massimo della quantità di potere magico che una strega poteva utilizzare.


Numero 76 non aveva ben capito questa spiegazione fino a quando Pasha non le aveva fatto un esempio, le Pietre Magiche. Una strega poteva usarle per realizzare diversi effetti magici senza alcun cambiamento nel suo stesso Ciclone Magico. Questo significa che il potere magico usato da streghe diverse, con diverse abilità, era effettivamente la stessa cosa. Non era importante se si trattava di una Straordinaria o di una Strega Superiore, usava lo stesso potere.


Se fosse stato così, le streghe avrebbero potuto avere una possibilità di prevalere sui demoni, pur in presenza di una Pietra Magica onnisciente capace di permettere loro di realizzare tutti gli effetti che volevano?


Un nucleo magico funzionava proprio così. Imitava il funzionamento di un Ciclone Magico, cercando di chiedere potere direttamente agli Dei. In un certo senso, poteva essere considerato come una Pietra Magica estremamente potente fatta a mano, molto più forte dei Sigilli, semplici e rozzi giocattoli rispetto ad un nucleo magico, che potevano solamente aumentare il potere di una strega. Solamente una strega in possesso di una Chiave corrispondente poteva attivare questo oggetto.


Tale Strega era la Prescelta.


Haru
                                


                                



