---
title: Capitolo 689: Primo Contatto
pubDate: 2025-08-07T11:30:06.809Z
tags:
    - rtw
---






Utilizzando questa pietra magica colorata, Numero 76 poteva osservare il “dialogo” tra Dio e la strega mentre quest’ultima eseguiva la sua magia.






Il dialogo appariva come una pallida luce arancione che connetteva la strega con il vasto cielo.






Secondo le memorie documentate, i demoni e alcune specie di bestie demoniache ibride erano capaci di produrre lo stesso tipo di luce arancione.






Dio non mostrava attenzioni gentili verso il mondo.






Ogni volta che ci pensava, si preoccupava.






Rispetto agli innumerevoli demoni, le streghe non formavano una potente nazione. I loro poteri non potevano né essere ereditati né coltivati. L’unico modo per risvegliare il potere di una strega risiedeva nella fortuna. Inoltre, i loro poteri magici erano più deboli di quelli dei nemici.






Fortunatamente, la Chiave non era una cosa immutabile.






Potevano cambiare la Chiave tramite un Risveglio Supremo. Facendo ciò, avrebbero ricevuto un potere molto più forte dal Dio.






Da quando avevano lasciato il Regno dell’Alba, Numero 76 aveva osservato le luci arancioni di Amy, Annie e Eroina. Eroina era la più forte tra loro, mentre Annie era la più debole. Tuttavia, in generale, le differenze tra le tre erano trascurabili. Erano tutte della stessa dimensione, con la larghezza di un dito, ed erano tutte ancora lontane dal richiedere l’utilizzo dello Strumento della Divina Penitenza.






Aveva le sue ragioni per credere che una Strega Superiore potesse essere la Prescelta.






La porta della cabina si aprì all’improvviso ed entrò Yorko, l’Ambasciatore di Graycastle. Inarcò le sopracciglia, andò al lato del letto e disse: “L’odore di quest’erba è più nauseante di una latrina. Perché uno dovrebbe usare una cosa così maleodorante in medicina?”






“Probabilmente i marinai pensavano che la Piaga Demoniaca potesse essere curata da questo odore pungente” disse Numero 76 sorridendo compiaciuta. “Comunque, adesso mi sento meglio e della ferita è rimasta solo una cicatrice.”






Ovviamente, tutto ciò non aveva niente a che vedere con la medicina, piuttosto, dipendeva dai corpi individuali della meravigliosa Armata della Punizione Divina.






“Se è inutile, devo assolutamente mettere le loro teste in una latrina. Così si abitueranno all’odore di questa medicina.” Yorko scelse una panca e si sedette.






“Poveri marinai” sussurrò. “Amy mi ha detto che hai chiesto loro se avevano qualche ricetta medica particolare.”






“Ahem. Mentire ad un nobile è un crimine grave, possono solamente incolpare se stessi” disse l’Ambasciatore. “Se non riesci ad avere una vera risposta, basta dire loro di berla con acqua calda e limone. Anche se non dovesse curare le loro ferite, se ne andrebbero comunque sorridenti e soddisfatti. Oh… non mi riferivo a te!”






Numero 76 sorrise con abbandono. Durante il lungo viaggio in nave, Yorko andava a visitarla almeno una volta al giorno. Le visite erano brevi ma scambiavano sempre due chiacchiere piacevoli. Pensava che Yorko fosse probabilmente una persona comune, ma quando passava del tempo con una donna, era molto più spiritoso rispetto a molti altri nobili. Anche se si fosse trovato a Taqila, sarebbe diventato famoso. Dopo la perdita di gran parte dei sensi, la comunicazione verbale era diventata uno dei passatempi più piacevoli.






Dopo aver chiacchierato per un po’, l’Ambasciatore diventò insolitamente silenzioso.






Numero 76 pensò un momento prima di sollevarsi con un braccio e chiedere: “Signore, avete bisogno che vi serva? Anche se il mio corpo è poco flessibile…”






“L’ho già detto diverse volte, non sei una mia domestica. Non usare il termine ‘servire’ ogni volta che incontri qualcuno. Adesso, a Graycastle sei una persona libera, capisci?” Si mise una mano sulla fronte: “Sei ancora ferita e io non sono uno di quei nobili superiori con una dipendenza malsana.”






“Quindi, vuoi solo parlare con me?”






Dopo aver udito ciò, l’espressione di Yorko cambiò un pochino. Si schiarì la gola e disse: “Ehm… in realtà, avrei una domanda da farti. Dopo che arriverai alla Città del Re, cosa hai intenzione di fare?”






“Mmh… trovare una taverna e fare la cameriera? Anche lavorare in un casinò andrebbe bene.” Inclinò la testa: “Ammesso che la strega riesca a curare il mio corpo.”






Se fosse riuscita a restare a Neverwinter, avrebbe potuto fare qualsiasi cosa. Aveva guadagnato la fiducia delle streghe del Regno dell’Alba e finalmente era arrivata un’occasione per familiarizzare con le altre streghe dell’Unione delle Streghe.






“Dovresti fare qualcos’altro” Yorko cercò di dissuaderla: “Dato che sei libera, dovresti provare qualcosa di nuovo.”






“Come? ‘Denaro Sporco’ mi ha insegnato solamente come servire gli uomini. Anche se avrei voluto diventare una guardia, il mio arto riparato non sarà più flessibile come prima.”






“Le persone di Neverwinter ti insegneranno. Ho sentito da Sua Maestà che il regno fornisce ad ognuno un lavoro formale.” Prima di fermarsi, Yorko disse: “Se incontri qualche difficoltà in futuro, puoi venire a trovarmi quando vuoi, fintanto che non me ne sarò andato via.”






“Ha esitato così tanto solamente per dirmi queste parole.” Numero 76 non poté non sentirsi un po’ commossa. Quando erano ancora nel Regno dell’Alba, aveva visto che genere di persona problematica era. Probabilmente era difficile per lui fare una promessa come quella.






“Um… ci proverò.” Abbassò la testa prima di dire: “Grazie!”






Dopo che furono passati quattro giorni, i marinai portarono buone notizie. Avevano finalmente raggiunto la nuova città nelle Regioni Occidentali di Graycastle: Neverwinter.






Le streghe si riunirono nella stanza di Numero 76, erano ansiose e aspettavano i prossimi ordini. Tra tutte, Annie era la più ansiosa. Aveva aperto la finestra ed ogni tanto volgeva lo sguardo verso il porto. Se avesse visto qualcosa di preoccupante, avrebbe fatto saltare tutti nel fiume freddo senza neanche pensarci.






Ma per Numero 76 era un po’ troppo rumoroso, la tromba suonava incessante e il fiume frustava continuamente i lati dell’imbarcazione, inoltre c’erano circa altre mille barche che galleggiavano intorno a loro.






“Siamo nei Mesi dei Demoni. Anche se è estate, come mai il porto è così affollato?”






Non poteva muoversi quindi non riusciva a vedere la scena al di fuori della finestra.






“Dove sono le vele di queste barche, sorella Annie?” chiese Amy con stupore.






“Dei marinai staranno remando sotto il ponte.” Annie si fermò all’improvviso e si appoggiò sulla finestra: “Silenzio! Qualcuno sta arrivando!”






Spada Spezzata chiese ansiosa: “Quante persone ci sono?”






“Solamente quattro, non penso che ci abbiano notato.” Annie aggrottò le sopracciglia: “E… sono tutte donne.”






“Sono tutte streghe?” Amy si alzò all’improvviso: “Lo sapevo che il Signor Ambasciatore non ci aveva mentito!”






“I membri dell’Associazione della Zanna Insanguinata sono tutte streghe, ma non sono come noi” disse con tono basso. “In sostanza, seguite i miei ordini non verbali come prima.”






“OK!” Annuirono tutti.






Poco dopo, qualcuno bussò alla porta e le quattro donne entrarono nella stanza. La leader era una signora dai capelli rossi. “Benvenute a Neverwinter, sorelle!” Disse con un sorriso.






Annie era stupita, non aveva pensato che sarebbero state così amichevoli. Perfino Numero 76 pareva sorpresa. Anche a Taqila le streghe erano numerose, ma non erano amichevoli al punto da dare il benvenuto ad una strega risvegliata da poco… “Differenziano anche le streghe in base alle abilità?”


 


Il fatto che una strega combattente potesse essere paragonata ad una strega non combattente era irrispettoso.






In quel momento, Numero 76 si accorse di una ragazza bionda che la fissava. Il suo bellissimo sorriso aveva confermato la sua identità e i suoi occhi acuti parevano vedere attraverso tutte loro.






Aris










 Erialis  Ciao a tutti Natale si avvicina a passi da gigante e per questo tutte noi siamo indaffarate in questi giorni a realizzare un piccolo contest per voi cari lettori, che si aprirà il 1 dicembre e concluderà il 26 dicembre. I premi saranno consegnati  nella settimana della befana ..Siete pronti al nuovo contest pensato dalle vostre streghette?   
                                


                                



