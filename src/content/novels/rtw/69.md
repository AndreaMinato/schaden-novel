---
title: Capitolo 69: La produzione dei cannoni
pubDate: 2025-08-07T11:30:06.669Z
tags:
    - rtw
---


Quattro giorni dopo, un’area di prova fu allestita nel retro della Miniera settentrionale.


Due buchi furono scavati nel terreno, entrambi rotondi con un fondo stretto e un’apertura larga. Il diametro frontale era di 20 centimetri, mentre quello posteriore ammontava a 26 centimetri.
Quei buchi erano le forme che Roland intendeva utilizzare per produrre il suo prototipo di cannone. Le pareti interne del buco erano cotte e indurite da Anna. Le aveva bruciate così a lungo che la superficie era senza nessuna imperfezione, proprio come uno stampo. Aveva iniziato a bruciare il fondo eliminando man mano tutte le bolle e la feccia mentre procedeva verso l’alto.
Nel corso della storia ci furono diverse misure di cannoni, Roland si era sforzato di ricordare che i cannoni da 2 e 3 chili avevano preso il loro nome dal peso del loro stampo. Il primo passo nella realizzazione dei cannoni era stata la produzione di numerose palle da 5 chili. Inseguito era stato necessario calcolare le loro misure a seconda del diametro e dallo spessore dei lati dello stampo del cannone.


A causa della mancanza di strumenti adatti alla misurazione, Roland decise di rendere sé stesso un’unità di misura. Stabilì una sezione del suo stesso anulare e la definì un centimetro. Dopo di che utilizzò questo metodo per determinare misure più grandi su un’asta di ferro dove incise le linee guida.


Il diametro di una palla da 5 chili, secondo il nuovo righello in ferro era di circa 12 centimetri. Per questa ragione, la parte più sottile dello stampo doveva essere di 4 centimetri, invece la parte posteriore doveva essere spessa 7 centimetri per impedire un’auto esplosione. Perciò il diametro dello stampo poteva essere ottenuto in questo modo. Per quanto riguardava la lunghezza, sapeva già che quella di un cannone si misurava dal diametro. Ricordava solo il calibro delle navi da guerra e dei carrarmati, ma delle armi antiche, non ne aveva proprio idea.


Prese anche in considerazione un tubo più corto, che sarebbe stato più leggero e avrebbe anche ridotto i costi e la quantità di materiale necessario. Quando Roland arrivò al progetto di un metro e mezzo, aveva già la consapevolezza che nel caso in cui i risultati del test non fossero stati soddisfacenti, avrebbe potuto essere aggiustato in futuro.


Il primo cannone inventato era realizzato in ferro con un cuore di legno, il tutto saldato con la polvere di ferro. In seguito era stato rinforzato con degli anelli di ferro proprio come una canna. Roland sapeva che questo tipo di cannone aveva un alto rischio di auto esplosione a causa della perdita di gas, per questa ragione, sarebbe stato meglio modellare il corpo del cannone in un solo momento. Se avesse utilizzato la macchina a vapore per plasmare il cannone, non ci sarebbe stata differenza tra un cannone da due chili e uno da cinque.


Il calibro era solo un concetto per differenziare le loro dimensioni, quindi optò per un cannone da 12 chili che aveva una maggiore apertura di volata e una canna più spessa. Se fosse diventato più grande, non sarebbe stato semplice utilizzarlo come arma da campo. Non importava come il peso dello stampo fosse calcolato se con le palle di fello o lingotti di ferro, l’importante era che riuscisse a sparare. Dopotutto, prendeva solo esempio dagli esperimenti condotti nella storia, non stava cercando di replicarla.


“Iniziamo” disse Roland dopo avere preso un respiro profondo, guardò Anna. La strega annuì, prese un lingotto d’acciaio e lo sollevò sopra la buca. Le fiamme verdi eruppero. In poco tempo il lingotto si fece rosso, poi si sciolse formando una piccola cascata che colava a picco nel buco. La superfice dell’acciaio era diventata rossa e arancione, il centro era incandescente e la sua brillantezza era difficile da guardare direttamente. Per proteggere la vista di Anna, Roland aveva appositamente creato un supporto per lei. La strega avrebbe solo dovuto stabilire prima la posizione esatta e poi poggiare le braccia sull’imbottitura di supporto, in questo modo non avrebbe dovuto fissare il liquido per capire se entrava o no nel buco.


I lingotti d’acciaio si erano accumulati lentamente nel tempo. Solo con aiuto di Anna, non sarebbe mai riuscito a dare inizio ad un’era della produzione d’acciaio, tuttavia, realizzarne una piccola serie non era difficile per lei. Una volta risolto il problema della temperatura, liquefare l’acciaio sarebbe servito a produrne altro di alta qualità.


Questa era anche la ragione per la quale Roland osò personalizzare la misura della canna. Paragonata alle canne di ghisa o bronzo, la canna d’acciaio risultava indubbiamente più forte. Anche se la misura non fosse stata corretta, il cannone non avrebbe comunque bombardato facilmente.


Pian piano l’acciaio liquido stava aumentando, mentre i lingotti venivano velocemente utilizzati. Quando se ne accorse, Roland provò una fitta al cuore. Quanto tempo ci sarebbe voluto prima di potere produrre una canna fumaria e un alto forno? In quel modo sarebbe riuscito a creare un quantitativo infinito d’acciaio. Per molti anni, la produzione d’acciaio era stato uno dei criteri di misurazione del potere e della forza di una regione. Era finalmente riuscito a capirne il motivo.


Dopo avere riempito due stampi, le guance di Anna erano diventate rosso fuoco. Quando Roland se ne accorse, tirò fuori il suo fazzoletto e tamponò il sudore dal naso della strega. Inizialmente la ragazza era un po’ restia al suo tocco, ma adesso restava in piedi e permetteva al principe di asciugarla, tenendo gli occhi chiusi.


La parte più esterna della frangia di Anna sembrava rossa, poiché rifletteva il colore dell’acciaio fuso. Invece, la morbidezza del suo collo sembrava invitarlo. Essendo molto più alto di lei, quando le guardava il collo, riusciva a vedere anche la sua clavicola esposta. Erano così vicini che Roland poteva persino sentire il suo profumo delicato.


“Beh, d’accordo...” Roland mise via il fazzoletto e soppresse i suoi sentimenti. “Direi che può bastare per oggi. Hai fatto un ottimo lavoro, comunicherò alle cucine di ripagarti con una porzione in più di filetto al pepe nero”.


Non è il momento giusto, pensò Roland, se dovessi fare qualcosa adesso, tutti penseranno che sto sfruttando una persona vulnerabile. Dovrò aspettare ancora, fino a quando lei non sarà completamente libera…


Ancora prima di aprire gli occhi, Anna sapeva che Roland aveva asciugato il suo sudore; tuttavia adesso il suo viso era persino più rosso di prima. Fece un cenno gentile a Roland e lo ringraziò appropriatamente.


***


Nei giorni seguenti, Roland viaggiò tra il castello e la miniera settentrionale.


Oltre alla canna aveva prodotto una quantità sufficiente di utensili per l’alesatura.


La loro produzione era simile a quella delle canne. Il diametro e il guscio erano esattamente gli stessi. Una volta tolto dallo stampo, Anna lo riscaldava ancora e facevano affidamento sulla lavorazione a martello per modificarlo. La forma era molto diversa da quella del cacciavite e somigliava più a quella di una barra di ferro. Tuttavia, l’unica differenza era che aveva un buco nella testa, lo scopo era quello di liberarsi dei detriti di metallo. L’ultimo passaggio era la tempera del ferro per aumentarne la durezza.


Il metodo di produzione era diverso da quello degli attrezzi da alesatura di precisione moderni. Dopotutto, Roland doveva solo perforare il ferro. Considerando il tasso di usura e rottura, il principe e Anna realizzavano cinque di questi semplici attrezzi da alesatura in una settimana. Inoltre, la macchina a vapore aveva già dimostrato il suo pieno potenziale: la produzione delle canne in ghisa era cresciuta da due a mese a 10 a giorno.


Infine tutto fu pronto. Il cannone che si trovava ancora nel fosso, venne estratto e ripulito dalla sporcizia dai minatori, per poi essere portato dal fabbro.


Per la produzione di questi due prototipi di cannone, fu prosciugata quasi tutta la riserva di lingotti di acciaio di Roland. Era decisamente un bene senza prezzo. Durante il trasporto, il principe ordinò a Carter e ai due cavalieri di non perderli d’occhio per tutto il viaggio. Il cavaliere comandante pensava che questo livello di sicurezza fosse innecessario. Chi mai avrebbe rubato un’arma tanto pesante?


I fabbri continuarono la livellatura e la lucidatura esterna dei cannoni, sotto richiesta del principe. Dopo la lucidatura, fu ritrasportato nel cortile del castello.


In quel momento sembravano due solide barre di ferro di una sfumatura tendente al grigio scuro e dall’aspetto tondeggiante che emanava un luccichio metallico.


Roland non vedeva l’ora di iniziare la foratura, quindi insieme a Carter portò i prototipi nel posto giusto e posizionò la punta dell’attrezzo contro la parte iniziale della barra d’acciaio.


Roland azionò la leva della macchina a vapore, segnando un momento storico. L’attrezzo d’alesatura iniziò a muoversi lentamente e non ci volle molto prima che raggiungesse una velocità costante.


“Avanti!” gridò il principe.


Il cavaliere comandante attivò la manovella scorrevole per controllare la distanza tra il cannone e lo strumento. Quando la testa toccò la canna, ne uscì un rumore stridente che coprì quello emesso dalla macchina al vapore. Il lardo veniva utilizzato come lubrificante e lo colavano sopra il buco per evitare la fuoriuscita di scintille e detriti. Le streghe iniziarono a dileguarsi dal fabbricato in legno, solo Fulmine scelse di restare. Sentiva che quelle macchine scure fossero più belle di qualsiasi altro scenario.






Thea

