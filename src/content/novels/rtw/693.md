---
title: Capitolo 693: Il Luogo Ideale
pubDate: 2025-08-07T11:30:06.810Z
tags:
    - rtw
---










La cena fu servita da un domestico.


Prima che il domestico sollevasse le cloches dai vassoi, Annie aveva già annusato l’odorino invitante. Sul vassoio di ferro vi erano delle fette di pane dorato ben cotto. Bastò un solo morso per capire che il pane era stato impastato con finissima farina bianca, lavorata (1) e fermentata dopo aver mondato la spiga. Inoltre, vi erano anche un panetto di burro ed una pentola con una porzione brodo di carne per cinque persone.


“I piatti ed i cucchiai sono nella credenza di legno. Domani mattina serviremo anche la colazione, pertanto non avete bisogno di conservare gli avanzi”. Disse il domestico “Prima di ottenere la Carta d’Identità, non potrete lasciare l’Edificio degli Affari Esteri senza permesso. In aggiunta, non vi è permesso andare nei sotterranei. Nel caso voleste esercitarvi con le vostre abilità, il tetto è a vostra disposizione. C’è una stanza di servizio al primo piano, in cui dormo. In caso di necessità, sono a vostra disposizione. A differenza degli hotel, tutti i servizi sono gratuiti”.


Le cinque persone erano piuttosto confuse e, quando il domestico si inchinò e se ne andò, ancora non si erano riprese.


“Questa è l’ospitalità dei grandi nobili? È esattamente come nello spettacolo”, Amy fu la prima a parlare lamentandosi “Eccetto per alcune battute che andrebbero cambiate”.


“Ad esempio?” Chiesero curiose Spada Spezzata e Eroina.


“Ad esempio Sua Onorevole Eccellenza, è un onore servirla… Di solito iniziano così le frasi”.


“Noi non siamo nobili, è normale che non ci abbia parlato in quel modo”. Numero 76 sorrise delicatamente “Ad ogni modo, prima mangiamo. Sto morendo di fame”.


“Giusta osservazione”. Tutte erano d’accordo su questo punto e deglutirono affamate.


Questo non era buon segno. Il Signore di Graycastle stava cercando di sedurle utilizzando quel cibo delizioso? Amy iniziò ad essere preoccupata. Sembrava che il Re stesse cercando di persuaderle, ma il Capo dell’Unione delle Streghe non aveva ancora chiesto loro, circa le loro abilità. Il loro comportamento era così privo di logica, da renderle impossibile immaginare le loro reali intenzioni. Siccome non era sola, vi erano altre quattro persone, avrebbe dovuto esser cauta e non commettere gli stessi errori del passato.


Senza alcun dubbio, la scelta più sicura era star lontane dalla Regione Occidentale. La Chiesa era stata annientata, perciò il loro più grande nemico non esisteva più. Ciò di cui avevano più bisogno era trovare un villaggio o un paesino vicino alle grandi città, per poter vivere lì con una delle identità segrete, come avevano già fatto nel Regno dell’Alba.


Ma, questo metodo adesso non avrebbe funzionato.


Non poté far nulla tranne sospirare quando vide numero 76 zoppicante accanto al tavolo. Ad ogni modo, l’Unione delle Streghe era capace di curare i feriti e la prospettiva da loro descritta era invitante. Adesso che c’era una speranza che Eroina potesse riprendere a camminare, non poteva semplicemente portarle via.


Bene, è meglio che mangi. 






Quando Annie morse una fetta di pane e burro, la sua bocca fu invasa all’istante da una dolce morbidezza, che non aveva mai assaggiato prima. Il pane era molto delicato, senza alcun grumo, e si sciolse nella sua bocca appena lo morse. Non ebbe nemmeno bisogno di masticare, che il pane scivolò facilmente nella sua gola.






Maledizione! Si sarebbero potute far sedurre facilmente da del cibo così delizioso.


Nonostante stesse pensando ciò, non riusciva a fermare le sue mani dall’afferrare un’altra fetta di pane.


Quasi tutte nella stanza erano impegnate a mangiare e nessuna stava parlando.


Riuscirono solo ad espirare profondamente quando nel vassoio di ferro non rimasero che briciole.


“In futuro potremo mangiare ancora cibo del genere?” Spada Spezzata si leccò le dita contrariata.


“Ho paura… che sia improbabile”. Amy prese la pentola e verso il brodo profumato, dividendolo equamente in cinque ciotole. Sulla superficie, vi erano degli scalogni e dell’olio, che lo rendevano ancora più saporito. “Soltanto i nobili maggiori possono permettersi di mangiare questo pane, addirittura mio padre mangiava pane nero”.


“È abbastanza buono il pane nero. Ricordo che appena arrivammo nel Regno dell’Alba eravamo sempre affamate”. Eroina soffiò sul vapore bollente e bevve un sorso con impazienza, e poi sbuffò dell’aria calda. Quando mormorò, nella sua voce traspariva un appagamento atteso da molto.


“La Signora Wendy ha detto che dopo esserci unite all’Associazione delle Streghe potremmo usufruire di molti benefici… tra questi ci sarà anche il cibo delizioso?”


“Ci ha anche detto che ci avrebbe fatto visitare la città di Neverwinter e l’Unione delle Streghe prima che parta. Possiamo chiedere a lei dopo”.


“Spero che il cibo sia incluso in questi benefici”.


Sentendo che le altre quattro streghe stavano discutendo del trattamento che avrebbero ricevuto dall’Unione delle Streghe, Annie ebbe il presentimento che sarebbero rimaste in quella città per molto tempo.


…


Dopo una doccia, andarono a letto presto – l’appartamento era composto da un salotto e quattro camere da letto. Dopo essersi consultate brevemente, stabilirono come suddividersi nelle quattro stanze. In qualità di strega più forte, Annie avrebbe sicuramente scelto di dormire con Eroina.


Il letto era molto soffice e non vi erano tracce di muffa. Era evidente che venivano fatte spesso le pulizie. Nel caminetto vi erano solo due fiammelle, la loro luce, debole e tremante, proiettava l’ombra dell’arredo sul bianco muro di pietra. Le ombre scure tremolavano leggermente, come se stessero danzando nel freddo vento che soffiava fuori dalla finestra.


Mise Eroina a letto e spense le candele.






Annie usò la sua abilità per scaldare il letto con le sue mani. Eroina si strinse al suo petto e disse delicatamente: “È passato quasi un anno da quando abbiamo lasciato il Regno di Cuore di Lupo?”






“Si… un anno e due mesi, se contiamo i giorni da quando abbiamo attraversato i confini del Regno dell’Alba”.


“Quanto tempo è passato da quando abbiamo lasciato il nostro paese natio?”


Quella domanda la ammutolì. Infatti, Annie aveva dimenticato la data esatta quando aveva lasciato il suo paese natio e ricordava solo che si trattasse di un remoto villaggio a nordovest del Regno di Cuore di Lupo. Da quando l’identità di strega era stata esposta, aveva dovuto scappare senza sosta verso est ed aveva attraversato quasi metà Regno di Cuore di Lupo. Si era stabilita nella periferia di Città del re solo dopo esser stata tradita dall’ Associazione della Zanna Insanguinata.


Era lo stesso per Spada Spezzata e Eroina.


Per differenti ragioni erano state forzate a lasciare le loro case e scappare. Avevano sofferto molto lungo il tragitto ed avevano incontrato Annie a Cuore di Lupo, e da qui avevano iniziato a scappare in gruppo.


“Sono trascorsi circa cinque anni da quando ho lasciato la mia casa”, disse Eroina con un filo di voce, “In cinque anni non mi sono mai fermata, per non esser catturata dalla Chiesa. A Città del Re ho pensato di non dover mai più fuggire, ma con mia grande sorpresa, sono dovuta scappare, anche se non avevo più le gambe.”


Annie non poté far nulla, se non stringerla più forte.


“La Signora Wendy ha detto che questa è la casa delle streghe. Possiamo davvero rimanere qui?” La voce di Eroina andava e veniva, come il vago rumore del vento fuori da una finestra. Sembrava come se lo stesse chiedendo ad Annie, ed allo stesso tempo stesse pensando ad alta voce.(2)  “Non voglio più scappare”.


Gli occhi di Annie si riempirono di lacrime. “Non ti preoccupare. Avremo una nostra casa e tu riavrai l’uso delle gambe. Potrai andare ovunque tu vorrai, per il tuo piacere e non perché devi fuggire”.


“Davvero?” Eroina stette in silenzio per un po’, poi chiese “Se fossi nata nel Regno di Graycastle…”.


Annie non riuscì più a sentire la sua voce. Quando stava per parlare, sentì il suono del respiro dell’altra.


La ragazza sul suo petto, si era addormentata.






Moumentai






 Erialis  Ciao vi ricordiamo il nostro Contest.  


(1) vi proponiamo un link sulla macinazione magari vi può interessare


(2) Nel testo inglese la seconda parte della frase è “she was murmuring”, per renderlo meglio mi sono rifatta al testo cinese 自言自语, è un’espressione a quattro caratteri che significa parlare con sé stessi, o pensare ad alta voce. È un’espressione molto bella, perché è simmetrica zi, significa sé stessi, e sia yan che yu sono verbi, entrambi con il significato di parlare; infatti nel cinese moderno esiste il verbo 言语, che significa, appunto, parlare.
                                


                                



