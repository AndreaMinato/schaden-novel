---
title: Capitolo 696- Vittoria del Saggio
pubDate: 2025-08-07T11:37:51.015Z
tags:
    - rtw
---






Garcia aveva un completo che indicava che volesse mantenere un basso profilo. Indossava una camicia a quadri e un paio di jeans che erano stati abbinati a degli occhiali da sole e un cappello sulla sua testa, tutto questo probabilmente per non attirare attenzioni indesiderate. Tuttavia il ricordo che Roland aveva di sua sorella era molto profondo, quindi capì immediatamente dalla sua voce chi era, nonostante la sua faccia fosse quasi completamente coperta.


Roland guardò la scritta sul bracciolo della sedia per assicurarsi di non sedersi nel posto sbagliato e poi chiese: "Perché non posso essere io?"


"Beh" emise un suono nasale per mostrare il suo disappunto, apparentemente aveva visto anche lei il nome sul biglietto.


"Comunque, non riesco a credere che tu abbia dei figli!"


Era assolutamente incredibile. Zero aveva posseduto sia Garcia che il figlio che aveva dato alla luce a Porto delle Acque Chiare durante la battaglia dell’Eterno Inverno?


"Mio cugino" disse lei freddamente tra i denti.


"Beh ... sembra solo una sostituta" pensò Roland.


Per qualche motivo si sentiva un po’ a disagio per il cambiamento dell’atteggiamento di Garcia nei suoi confronti. Al loro primo incontro aveva mostrato disprezzo e disgusto, mentre in quel momento dimostrava un'impazienza che era aperta e ovvia.


Una volta entrati i partecipanti, l'incontro dei genitori ebbe finalmente inizio. Dopo che l'insegnante sul palco finì di esporre il suo programma per il nuovo semestre, arrivò il turno di ogni studente di prendere la parola. Non appena Zero si alzò dalla sedia, i suoi capelli completamente e naturalmente bianchi, i suoi occhi rosso cristallo che sembravano estremamente unici, insieme al suo bellissimo aspetto, scatenarono un'improvvisa ondata di chiacchiere tra i genitori e attirarono sguardi persistenti da parte di tutti i ragazzini. La bellezza personale era un qualcosa che ogni strega manteneva nel Mondo dei Sogni, qualcosa che, secondo Roland, poteva essere considerata un enorme vantaggio.


Visto che gli era toccato alzarsi per accompagnare Zero che stava per prendere la parola, Roland non ebbe altra scelta se non ricevere un cenno di saluto dagli altri partecipanti. Riusciva a sentire i dubbi e lo scherno negli occhi degli altri genitori, pensavano che Zero appartenesse senza ombra di dubbio a un'altra famiglia e che lui non fosse qualificato per essere un genitore. Poteva sentire tutto ciò dai loro sguardi e sorrisi. Roland fu costretto ad ammettere che il suo abbigliamento casual, che consisteva in una maglietta a maniche corte a tema fumettistico abbinata a un paio di pantaloni al ginocchio, lo rendevano molto diverso rispetto al resto di loro.


Quando Roland tornò al suo posto, percepì lo scrutinio nascosto di Garcia, che lo depresse ancora di più. Visto che indossava un paio di occhiali da sole, poteva guardarlo tanto quanto desiderava, al contrario, se lui avesse iniziato a fissarla e si fosse accorto che in realtà lei non gli stava prestando alcuna attenzione, si sarebbe trovato in una situazione piuttosto imbarazzante.


Non ci volle molto tempo prima che sentisse un colpetto al gomito da parte di Garcia e che gli venisse passato un biglietto.


Roland aggrottò le sopracciglia e aprì il biglietto. La sua calligrafia mostrava una tale durezza e severità che persino chi non apprezzava la calligrafia sentiva il potere al suo interno. Mentre Roland leggeva il biglietto, il suo cuore emise un leggero tonfo.


"Sei il misterioso marzialista che è scappato per strada l'altro giorno, non è vero?"


"Maledizione, come fa a saperlo?" Roland imprecò tra sé e sé.


Roland non poté fare a meno di voltarsi a guardare Garcia, quindi si accorse che inaspettatamente stava ancora scrivendo qualcosa.


In breve tempo arrivò anche il secondo biglietto.


"Non negarlo: i marzialisti hanno un senso molto acuto nella valutazione delle forme del corpo e una memoria minuziosa per catturare i dettagli nei movimenti. Quando ti ho visto per la prima volta nel notiziario, il tuo profilo mi aveva lasciato un senso di familiarità, ma adesso sono sicura che si tratta di te. Sii onesto, hai risvegliato da poco la tua Energia della Natura o hai sempre voluto nascondere chi sei veramente?"


Ricordare il suo profilo? Che teatralità! Anche se fosse stato messo di fronte quel video, non era certo che sarebbe riuscito a riconoscersi da solo. Ad ogni modo, Garcia non sarebbe mai arrivata al punto di fare quella domanda a ogni uomo che le capitasse a tiro con un profilo simile al suo. Ciò significava che, in un certo senso, lei doveva essere un’ottima osservatrice per collegare il misterioso marzialista a lui.


"È questo il motivo per cui ha cambiato atteggiamento?"


Roland esitò per un momento, e non appena sollevò la mano gli fu passata una penna.


Aveva intenzione di negarlo, di dibattere su quanto fosse assurdo, eppure, quando la penna toccò il foglio, fu improvvisamente colpito da un'idea.


Ad essere onesti, il suo interesse per il marzialista era uguale a quello di qualsiasi altro spettatore. Non aveva nemmeno la minima intenzione di abboccare all’esca. Nel Mondo dei Sogni poteva essere considerato quasi la metà di un Dio creatore, quindi vincere un combattimento non era un grosso problema, tuttavia perderlo sarebbe stato senza dubbio umiliante. Inoltre, in nove casi su dieci, secondo quanto aveva visto in TV, avrebbe molto probabilmente perso senza nessun allenamento ufficiale.


In realtà, paragonata alla raccolta dei materiali da collezione e all'esplorazione dei frammenti di memoria, lo studio dell’Energia della Natura non era una priorità assoluta. Eppure aveva scoperto che avrebbe potuto considerare quell’incontro un bel passo avanti. Ovviamente sarebbe stato anche utile cogliere l’occasione per migliorare il suo rapporto con Garcia. Poteva usarlo per avere la possibilità di visitarla nel suo appartamento.


Seguendo quei pensieri, Roland annotò la risposta sul retro del biglietto, nella sua calligrafia sghemba.


"Cos'è la Energia della Natura? Non capisco cosa intendi".


"Anche i bambini lo sanno, perché ti comporti da stupido?"


Dopo aver rigirato il biglietto, si tolse persino gli occhiali da sole e lanciò di sbieco uno sguardo severo a Roland.


"Quindi la Energia della Natura è la ragione per cui la mia forza è cresciuta improvvisamente?"


"La Energia della Natura può fare molto di più. Non hai prestato attenzione alla propaganda della Gilda dei Marzialisti?"


"Non sono interessato né a combattere né a preoccuparmi di quello che hai detto".


"Oltre a partecipare alle competizioni, essere un marzialista significa anche essere responsabili della preservazione dell'ordine urbano e del garantire la sicurezza comune".


"Cosa significherebbe?"


"È complicato, faremmo meglio a trovare un posto dove poterne discutere più nel dettaglio".


Eccellente, Roland applaudì da solo alla sua intelligenza tra sé e sé. Le cose sembravano muoversi proprio nella direzione in cui sperava.


"Davvero? Ma devo andare all’azienda questo pomeriggio. Che ne dici invece se vengo a farti visita questa sera?"


Roland aveva tutto sotto controllo. Pensava che se ne fosse andato con Garcia in quel momento, probabilmente avrebbero trovato un caffè o un piccolo ristorante nelle vicinanze per discutere. Al contrario, se avesse inventato qualche scusa per ritardare la conversazione fino a quella sera, lei avrebbe trovato difficile rifiutare una sua visita a casa sua. Dopotutto, gli appartamenti 0825 e 0827 erano così vicini che sarebbe stato molto più ragionevole parlare a casa sua in un orario compreso tra la cena e la mezzanotte.


Come previsto da Roland, Garcia esitò per un attimo, ma poi annuì.


Gli studenti e i genitori si alternarono per parlare sul palco. Poi, quando arrivò il turno del cugino di Garcia di alzarsi in piedi e fare un discorso, il mormorio del pubblico esplose di nuovo.


Tuttavia quella volta le chiacchere si concentrarono più sulla classe sociale e storia del ragazzo piuttosto che sulla sua esibizione scolastica e sul suo aspetto.


"È il giovane Signore dell’Associazione del Trifoglio?"


"Non è venuto con i suoi genitori".


"Come potrebbero mai degli imprenditori famosi come loro avere del tempo per partecipare a quest’incontro?"


"Quella donna appartiene anche lei all’Associazione del Trifoglio?"


" È probabile. Sembra che si sia vestita in modo particolare per evitare attenzioni indesiderate".


"Sarebbe bello se potessi avvicinarla".


"Smettila di sognare ad occhi aperti, come è possibile che una donna come quella possa parlarti?"


"L’Associazione del Trifoglio? Che diavolo è?" Roland alzò gli occhi al cielo. "Sembra un'impresa molto grande, eppure, in questo caso, come è possibile che un parente del proprietario dell'Associazione viva nel misero appartamento a forma di tubo?"


Inoltre, Roland notò un'espressione un po' strana sul volto di Garcia. Anche se i suoi occhi erano nascosti dietro gli occhiali da sole, i pugni chiusi e la bocca stretta in una linea rivelavano le sue emozioni.


Roland aveva la sensazione che ci fosse dell'altro, ma non ci ragionò ulteriormente. Quella sera, avrebbe avuto la possibilità di verificare se la sua ipotesi fosse corretta.






Thea




                                


                                



