---
title: Capitolo 698- Il Sospetto di Usignolo
pubDate: 2025-08-07T11:37:51.016Z
tags:
    - rtw
---






…


Era il mattino del giorno seguente quando si svegliò dal Mondo dei Sogni.


Roland sferrò animatamente due pugni sul letto quando scoprì che la sua ipotesi era giusta. Ogni casa nell’Appartamento delle Anime possedeva un cancello che conduceva ad un frammento di memoria, proprio come il suo, e il mondo al di là di ogni cancello era un luogo in cui il perdente che abitava nella camera, aveva una volta riposto la sua più grande speranza.


Detto questo, la Principessa Garcia doveva aver lasciato il suo ultimo ricordo nel Porto di Acque Chiare, la location del lavoro della sua vita e il punto di partenza per competere per essere la nuova Sovrana di Graycastle.


Poiché Garcia avrebbe potuto riagganciare il telefono in qualsiasi momento, Roland non aveva varcato il cancello per esplorare ulteriormente il mondo al suo interno. Dopotutto, si era trovato in una posizione imbarazzante e non si sarebbe trattato di una piacevole esperienza se i marzialisti lo avessero considerato un ladro di biancheria intima. Prima di lasciare la sua camera, le chiese accortamente del Portale della Memoria, lamentandosi dell’inutile porta di ferro nella sua stessa camera, ma la sua risposta fu abbastanza fredda, persino noiosa.


Questo significava che o stava mentendo o non aveva ancora notato il bizzarro cancello di ferro.


Se l’ultima supposizione era corretta, meritava di essere studiata.


Forse, a parte lui, tutte le persone nell’Appartamento delle Anime non avevano accesso a quei ricordi sigillati e lui avrebbe potuto essere l’unico che riusciva a vedere e aprire il Portale della Memoria.


Dimostrare quel pensiero era semplice. La prossima volta avrebbe chiesto a Zero di riordinare lo sgabuzzino, e a quel punto, avrebbe saputo la risposta.


Ad ogni modo, sarebbe stata una scoperta eccitante.


Dato che i demoni ingoiati da Zero custodivano la chiave, per lui non era necessario esplorare accuratamente ogni casa. I demoni erano diventati i residenti dell’Appartamento delle Anime. Trovarli e entrare nei frammenti della loro memoria lo avrebbe aiutato a trovare delle informazioni utili sulla Battaglia della Volontà Divina.


…


Quando si recò nel suo ufficio, Wendy lo stava aspettando da molto tempo.


C’era una pila di curricula sulla scrivania, si trattava delle dettagliate informazioni sulle quattro streghe provenienti dal Regno di Cuore di Lupo. Anche se aveva appreso la situazione generale da Yorko, aveva voluto anche condurre un’intera revisione di quest’ultima, specialmente di quelle cose che stavano accadendo nel Regno di Cuore di Lupo.


Roland lesse ogni pagina del documento scritto da Wendy e Pergamena. Alla fine, fissò il suo sguardo sul nome di Annie.


Sentì una certa familiarità quando sentì parlare di Annie per la prima volta. Dopo che Usignolo glielo ricordò, rimembrò la rancorosa storia tra l’Associazione della Zanna Insanguinata e le streghe del Regno di Cuore di Lupo.


Tuttavia, Annie era un nome piuttosto comune, specialmente tra la gente povera del ceto basso. Come minimo, cinque o sei ragazze su 100 si chiamavano Annie, quindi era normale sentire ripetutamente quel nome. Ma il curriculum riportava chiaramente che lei aveva cercato l’Associazione della Zanna Insanguinata, e che non solo era stata rifiutata ma anche venduta ai nobili, dunque si trattava probabilmente della ‘sorella Annie’ menzionata da Iffy.


“Devo dire che una tale coincidenza è davvero piena di dramma.”


Una settimana fa, aveva ricevuto una lettera confidenziale consegnata da un piccione viaggiatore proveniente dai Fiordi. La lettera diceva che Tilly e le altre streghe avevano cominciato il loro viaggio. Oramai avrebbero dovuto completare metà di quest’ultimo. Lui non sapeva come sarebbe stato lo scenario quando le due si sarebbero incontrate.


Anche se la riunione non avrebbe riguardato solamente le gioie, e Iffy avrebbe sicuramente avuto un mix di emozioni di felicità e senso di colpa, Annie avrebbe perdonato colei che l’aveva tradita?


Roland sospirò di nascosto, sperando che il tempo avrebbe guarito il trauma tra le due.


Chiuse il curriculum, alzò lo sguardo per vedere Wendy e le domandò: “Che luogo hai deciso di mostrare loro oggi?”


“Vostra Maestà,” replicò Wendy, “Voglio far fare loro un tour della Miniera del Versante Settentrionale, la Fabbrica d’assemblaggio della macchina a vapore e anche la Fabbrica della Bevande del Caos.”


La proposta era stata portata avanti da Wendy e prevedeva che l’Unione delle Streghe avrebbe guidato le nuove streghe in giro per Neverwinter. A suo avviso, quel metodo avrebbe lasciato familiarizzare le nuove arrivate con la vita locale ed eliminato allo stesso tempo precauzioni e fraintendimenti inutili. Dopo due giorni di tour e un giorno di riposo, sarebbero riuscite a scegliere volontariamente se firmare un contratto o no, il che era diventata una pratica comune per l’Unione. Dato che Roland aveva lasciato a Wendy la gestione delle streghe, quest’ultima si era posta gradualmente sulla strada giusta.


A giudicare dai luoghi da visitare che aveva scelto, tutti quei posti dimostravano che le streghe potevano collaborare con i sudditi e anche dimostrare loro che le streghe assistenti potevano esprimere le proprie abilità per altri scopi, non solo per combattere.


Roland annuì soddisfatto e disse: “Allora lascio tutto nelle tue mani. Porta Fulmine e Maggie con te, per favore. Se succede qualcosa di inaspettato, possono aiutarti a controllare la situazione.”


Dopo tutto, Wendy non era brava a combattere e lui pensava anche che ogni nuova strega non sarebbe stata simpatica come Anna. Se ci fossero state due assistenti in volo nel cielo per mantenerli informati, e Wendy avrebbe portato con sé una pistola, sarebbe riuscita ad affrontare le emergenze più inaspettate.


“Ho capito.”


“Comunque, cosa ne pensi della guida?” Cambiò argomento.


“Volete dire Numero 76?”


“Sì.” Roland prese un sorso di tè. Di solito, non avrebbe speso il suo prezioso tempo con una normale schiava, ma Yorko aveva parlato molto bene di lei. Inoltre, dopo aver ascoltato la storia raccontata dal suo vecchio amico, aveva anche un certo rispettato per una donna del genere che avrebbe sacrificato la sua stessa vita per salvare quella degli altri. Se non ci fossero stati problemi con il suo passato e la sua identità, le avrebbe voluto offrire un buon lavoro.


“Va d’accordo con le quattro streghe, specialmente con Amy che la considera una parente. Per quanto mi riguarda, se Numero 76 fosse malvagia, non avrebbe salvato le altre vite a scapito della propria in una situazione critica.”


“La pensiamo allo stesso modo. E se venisse nominata un’impiegata dell’Unione delle Streghe? Ricordo che ci sono solo tre o quattro persone nel tuo ufficio. Se avessi più sottoposti, troveresti più facile gestire l’organizzazione.”


Questa posizione non prevedeva requisiti extra. Il salario era accettabile e il lavoro era abbastanza semplice. Fin quando sarebbe andata d’accordo con le streghe, avrebbe avuto il diritto di fare quel lavoro.


Wendy sorrise, “Per me non c’è nessun problema se è disposta ad accettare il lavoro.”


“No, Vostra Maestà,” Usignolo apparve all’improvviso, interrompendolo, “Non offritele alcuna occupazione per il momento.”


Roland rimase sorpreso, poi chiese: “C’è qualcosa che non va?”


“Io… Io non riesco a capirlo,” esitò per un po’ e continuò: “Ma sento che c’è qualcosa di sbagliato.”


Lanciò una strana occhiata ad Usignolo e rimase in silenzio per un bel po’ prima di dire: “Ho capito. Lasciamo stare questa storia del lavoro.”


“Sì, Vostra Maestà.”


Dopo che Wendy si fu inchinata e fu uscita dal suo ufficio, Usignolo tenne ansiosamente le mani di Roland e chiese: “Scusate, Vostra Maestà. Ho… Esagerato?”


“Per il bene della sicurezza?”


“Sì.”


“Ѐ quello che dovresti fare.” Picchiettò il dorso delle sue mani e la confortò, “Sei responsabile della sicurezza interna di Neverwinter e non sei da biasimare se sei molto cauta su queste cose. Ma nessun dato nei tuoi documenti suggerisce che ci sia qualcosa che non va in lei. Qual è il problema?”


Ascoltando quelle parole, Usignolo si rilassò un po’. “Numero 76 non mente e la mia abilità può anche provarlo. Ma…” Fece una piccola pausa ed espresse i suoi dubbi. “Penso che non si comporti come una normale schiava quando si trova dinnanzi agli sconosciuti, quindi sarebbe più sicuro osservarla, se mi concedeste più tempo.”






Haru






 Erialis  Ciao a tutti cvi ricordiamo che la prima parte o step del contest di Natale si chiuderà il 13 dicembre per maggiori informazioni vi invito a leggere Contest. 
                                


                                



