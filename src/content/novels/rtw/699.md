---
title: Capitolo 699: Uno Stato d’Animo Implacabile
pubDate: 2025-08-07T11:30:06.811Z
tags:
    - rtw
---






Quando Numero 76 entrò nella sala da pranzo, le altre quattro streghe erano sedute intorno ad un tavolo circolare, intente a godersi il nuovo cibo che era appena stato servito da un servitore.


“Buongiorno,” Amy fu la prima a salutarla, “Vieni qua e fai colazione. Oltre al pane, abbiamo uova al tegamino e latte stavolta! Non mangiavo un pasto così sontuoso da parecchio tempo.”


“Certo,” Concordò lei, un’espressione felice sul volto, mentre prendeva posto accanto ad Amy. Dopo aver perso il senso del gusto, il cibo veniva consumato solamente per mantenersi in vita, mentre il processo era diventato una tortura. Avendo quest’afflizione da centinaia di anni, riusciva tranquillamente a divorare i rifiuti e i cibi insapori. Avrebbe allora fornito l’elogio appropriato basandosi sui suoi vecchi ricordi. “Questo è davvero delizioso!”


“Vero?” Farfugliò Amy mentre masticava un po’ di uovo, “L’ultima volto che ho mangiato delle uova al tegamino è stata più di un anno fa…”


“Non lamentarti, almeno tu hai mangiato un anno fa.” Obbiettò Spada Spezzata, “Non ho mai mangiato delle uova al tegamino in quasi 10 anni.”


“Ahem…” Annie si schiarì la gola e disse: “C’è qualcuno che non ha mai mangiato delle uova al tegamino.”


“Chi?” Fecero eco le tre, tutte un po’ stordite.


“Io.” Annie indicò se stessa prima di continuare, “Quando ero nel mio villaggio, il mio vicino tirò su un branco di vecchie galline. Ho sempre voluto strisciare dentro al pollaio e rubare un uovo, così da poterlo assaggiare. Ma, il mio primo tentativo è finito con l’essere quasi picchiata a morte con un mattarello da mio padre, dopo che mi ha scoperta.”


“Tuo padre è onesto.” Disse Eroina con tono rispettoso.


“Onesto?” Fece spallucce e disse: “Temeva solamente che il vicino potesse scoprirmi e chiedere un risarcimento. Per quanto riguarda le uova, che ho rubato sono state mangiate tutte da mio padre e mio fratello minore.”


La sala da pranzo cadde istantaneamente in un breve silenzio.


“Ahem, facciamo colazione,” sviò Eroina, piuttosto imbarazzata.


“Pff…” Amy fu la prima a scoppiare a ridere, “Ahahaha… quindi è questo quello che è successo… Ahahaha…”


Non appena Amy cominciò a ridere, il resto delle streghe non riuscì a trattenere le risate.


Persino Numero 76 non poté fare a meno di sorridere. Dopo aver lottato per sopravvivere per così tanto tempo, quelle streghe avevano trovato finalmente una casa pacifica. Da qui, si sentì come se riuscisse a vedere la personificazione di Taqila nei suoi tempi d’oro.


No, non era più la quintessenza. Disse a se stessa che Neverwinter sarebbe potuta essere la nuova Città Santa e che le streghe sarebbero potute essere legate per riconquistare la loro gloria.


Perché la Prescelta era comparsa.


“Huh, non hai dormito bene vero?” Amy allungò la mano per pulire gli angoli degli occhi di Numero 76, “Hai dei cerchi scuri sotto gli occhi.”


“Oh… forse,” Numero 76 abbassò la testa mentre rispondeva, “Ieri notte ero troppo su di giri per addormentarmi.”


Anche se aveva bisogno di sole due ore di sonno profondo per rinvigorire lo spirito, non poteva passare giorni senza dormire. Se un’anima veniva usata in modo eccessivo, gli effetti si riflettevano sul fisico, il che era un grande taboo per le streghe. Dopo tutto, ad un corpo danneggiato e anziano vi si poteva porre rimedio, mentre un’anima traumatizzata sarebbe potuta rimanere avvizzita per sempre.


Tuttavia, come poteva dormire! Non voleva affatto cadere in letargo, temeva che tutto fosse solamente un sogno e che quando si sarebbe risvegliata, la Prescelta sarebbe scomparsa nel nulla.


Ciò di cui aveva più bisogno era trovare quella con la luce arancione e contattare Pasha.


Effettivamente non sarebbe stato per niente facile.


Secondo Wendy, la maggior parte delle streghe viveva nell’Edificio delle Streghe nel Distretto del Castello. Tuttavia, lei non era una strega e non poteva entrare nel Castello unendosi all’Unione. Era improbabile che potesse dipendere da queste streghe provenienti dal Regno di Cuore di Lupo.


Ovviamente, poteva rischiare di essere scoperta e cercare di intrufolarsi nel Castello. In questo modo si sarebbe accertata della Prescelta, ma sfortunatamente non si trattava di un’opzione intelligente. Non sapeva se la Prescelta le avrebbe creduto e la strega dai capelli verdi, che aveva la capacità di percepire la magia, era difficile da gestire. Numero 76 non era sicura di riuscire a prelevare senza intoppi la Prescelta dal labirinto di rovine, mentre veniva perseguitata dalle streghe combattenti. L’Armata della Punizione Divina era nata per combattere le streghe, ma non erano invincibili.


C’era anche il Signore locale che casualmente era terribilmente potente e si comportava come una sorta di deterrente. Dato che il Signore poteva sconfiggere Città della Stella Cadente, temevano che si sarebbe impossessato di molti soldati dell’Armata della Punizione Divina.


Visto che avevano perso la capacità di ripopolare, avevano bisogno di umani per incrementare i loro numeri, anche se i demoni erano stati sconfitti. Pertanto, Pasha aveva ragione sul fatto che prima o poi avrebbero dovuto cooperare con i Quattro Regni.


Perciò, a meno che non fosse stato assolutamente necessario, Taqila non avrebbe dovuto rivoltarsi contro il Regno di Graycastle.


Certamente, se il Re avesse voluto uccidere la Prescelta, non le avrebbe lasciato alcuna scelta. Anche se avesse dovuto sacrificare se stessa, avrebbe protetto la Prescelta, che poteva dominare la Battaglia della Volontà Divina.


“Non puoi fare un pisolino più tardi?” Amy celò un sorriso mentre diceva: “Il servitore ci ha detto che il pranzo e la cena saranno serviti in orario, quindi a differenza di prima, non dobbiamo uscire e passare la giornata a cercare da mangiare.”


“Non preoccuparti, la Signorina Nana mi ha guarita completamente.” Precisò Numero 76 accarezzandosi il petto, indicando che la sua energia era stata ricostituita. Poi esitò prima di chiedere: “La Signorina Wendy vi porterà in giro per Neverwinter più tardi? Io… Io non voglio restare da sola.”


“Puoi venire con noi,” rispose Amy all’istante.


“Ma…”


“Non preoccuparti, possiamo ciondolare per le strade. In più, se vieni puoi aiutare a trasportare Eroina.”


“Ho capito,” fece eco Spada Spezzata, “Nemmeno a me piace stare da sola in camera.”


“Scusami se ti creo problemi,” Eroina sorrise a Numero 76.


“Non fa niente. Ne parlerò con la Signorina Wendy.” Disse Annie con calma.


“Grazie…” Numero 76 fece un profondo inchino, abbassando la testa.


Doveva ammettere che provava dell’affetto per questa nuova generazione. Nonostante non venissero considerate delle streghe combattenti, le sopravvissute dell’Unione avevano pian piano cominciato a cambiare i loro modi di pensare. Dopo 400 anni, passando costantemente dalla prosperità alla povertà, vivendo una vita senza speranza nella cava profonda, i loro stati d’animo avevano finalmente iniziato a cambiare.


Tuttavia, non dovettero fare a turno per trasportare Eroina, come avevano inizialmente pensato.


Wendy portò una raffinata sedia a rotelle.


“Puoi spingere le ruote per guidarla avanti e indietro. Se fai ruotare le ruote puoi cambiare direzione.” Lo dimostrò personalmente mentre spiegava: “Anna e Soraya hanno lavorato tutta la notte per forgiare questa sedia a rotelle. Con questa, Eroina potrà andare ovunque, all’interno di una zona limitata.”


Sentendo il nome di Anna, Numero 76 rimase sbalordita. Non era Anna la Risvegliata Suprema di cui aveva parlato Nana? Avrebbero davvero fatto così tanta fatica per una comune strega che aveva perso le gambe?


“La ringrazio… Mia Signora,” disse Eroina, trattenendo le lacrime.


“Figurati. Per favore, considerate Neverwinter come casa vostra.” Disse Wendy gentilmente, “Come ho detto, tutte le streghe qui sono vostre sorelle.”


Mentre Eroina prendeva familiarità con la sedia a rotelle, Annie chiese a Wendy, il capo dell’Unione, se Numero 76 poteva unirsi a loro.


Tuttavia, Wendy non rispose subito, al contrario, si voltò ad osservarla. Dopo qualche attimo, Wendy annuì, “Certo, che male può fare una persona in più.” Tuttavia, la lunga pausa catturò l’attenzione di numero 76, che entrò sulla difensiva.


Per qualche motivo, quell’attimo di silenzio la fece sentire a disagio.


“La mia ispezione non è ancora finita?”


Haru
                                


                                



