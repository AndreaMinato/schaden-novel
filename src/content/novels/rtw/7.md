---
title: Capitolo 7: Allenamento (Parte II)
pubDate: 2025-08-07T11:30:06.654Z
tags:
    - rtw
---


Il fuoco si sollevò da sotto i suoi piedi, ma presto svanì.






Questo era già il ventitreesimo tentativo.






E aveva fallito ancora.






Sulla fronte di Anna continuavano a formarsi goccioline di sudore, ma lei subito usava il dorso della mano per asciugarle, e il rumore scoppiettante delle fiamme che si alzavano risuonava nuovamente.






Senza pause per riposarsi, la fine di un esercizio era seguita dall’inizio del successivo. La divisa della strega era appoggiata di lato, accuratamente piegata; se Anna non avesse insistito nel fare così, la sua nuova divisa sarebbe già stata ridotta in cenere.






Per fortuna, grazie al fatto che Roland fosse il Quarto Principe, non era stato difficile trovare qualche veste in più da farle utilizzare. Si era fatto portare da Tyre, la domestica, un intero cesto di vestiti, recuperati dalle cameriere perché la strega li potesse usare.






Il ventiquattresimo tentativo era finalmente andato a buon fine. La fiamma non si innalzò più partendo dai suoi piedi, ma le comparve nel palmo della mano. Mosse il braccio con cautela, provando a farla andare verso le punte delle dita, ma d’improvviso la fiamma tremolò due volte e le salì su per il braccio, mandando a fuoco la manica e espandendosi fino a inghiottire l’intero abito.






Anna fece sparire la fiamma, ma il suo vestito era oramai completamente bruciato, quindi si diresse verso il cesto e ne prese un altro.






Non era la prima volta che succedeva, ma, quando accadeva, Roland guardava da un’altra parte, in modo da fissare lo sguardo altrove, anche se ad Anna non importava più di tanto.






In realtà, se non fosse stato per le forti obiezioni di Roland, lei probabilmente si sarebbe tolta tutti i vestiti e si sarebbe esercitata nuda, in pieno giorno! Ma anche se così Roland avesse ottenuto una bella vista del suo gran bel fisico, non sarebbe stato in grado di lavorare tranquillamente con una ragazza nuda, specialmente quando Anna prendeva fuoco e il suo corpo acquisiva un tipo di fascino completamente differente.






Roland scosse la testa, scacciando i pensieri impuri. Per il momento, non sembrava facile dominare il potere della magia. L’obiettivo che aveva fissato per Anna era che potesse controllare la sue fiamme al punto da rilasciarle dal palmo della mano o dalle dita senza ridurre a brandelli i suoi stessi vestiti. Tuttavia, voleva anche che le fiamme raggiungessero una temperatura abbastanza alta da fondere le sbarre di ferro che c’erano nel cortile.






Dopo che il trentesimo tentativo di Anna fallì, ma prima che potesse farne un altro, Roland la fermò e le disse di prendersi una pausa.






Anna lo guardò in modo sorpreso, ma non diede altra risposta.






Il quarto Principe dovette camminare fino al punto in cui si trovava lei e prenderla per mano, per poi portarla fino alla sedia e costringerla a sedersi.






“Sei stanca. Quando ti stanchi dovresti riposare. Non essere troppo impaziente, abbiamo ancora del tempo”. La aiutò ad asciugarsi il sudore dalla fronte bagnata, e disse: ”Prendiamoci un tè pomeridiano. ”






Roland sapeva che i nobili del Regno di Greycastle non avevano l’abitudine di bere il tè al pomeriggio, e la produttività di questo mondo era così povera che per le persone comuni era difficile avere l’opportunità di gustare una pietanza così prelibata. La gente, in quel mondo, non aveva familiarità col fare tre pasti al giorno, figuriamoci un quarto pasto. I figli dei nobili, invece, generalmente si ritrovavano attorno a quell’ora per andare a divertirsi in bar o casinò.






Lo stesso principe dovette sostituire la cameriera e mettersi a cucinare per dare vita a quell’usanza a cui lì non erano abituati. Visto che dovette preparare un piccolo rinfresco e non avevano alcun tipo di tè, fu costretto a sostituirlo con della birra; sarebbe stato importante recuperare un po’ di tè in futuro…






E così, in un cottage di legno nei giardini sul retro del castello, si tenne il primo ‘tea party’ pomeridiano del Regno di Greycastle.






Anna osservò i piatti pieni di snack squisiti, senza credere ai propri occhi. Da quando qualcosa da mangiare poteva avere un aspetto così buono?






Anche se non sapeva il nome specifico della torta che mangiò, la sua superficie era bianchissima, e tutti quei frutti rossi facevano venire l’acquolina in bocca. E poi, vedere i bordi del dolce decorati con motivi deliziosi…tutto questo le fece ancora una volta cambiare punto di vista sul mondo.






Roland osservò con orgoglio l’espressione disorientata di Anna, aveva proprio l’aria da ragazza provinciale, ma era anche un po’ spaventata. Anche se le fragole sulla torta alla crema erano marinate nello zucchero e non erano neppure fresche, non ne aveva lasciata nemmeno una briciola.






Roland scoprì che apprezzare l’espressione della strega mentre mangiava era più soddisfacente che farlo lui stesso. Roland guardava Anna, che cautamente si metteva la torta in bocca, gli occhi azzurri che quasi emettevano un raggio di luce, e i capelli che ondeggiavano gentilmente al vento. Vedendo tutto ciò il suo cuore improvvisamente si infiammò, e pensò, Non va bene cucinare niente di peggiore!






Beh, la cura dei sentimenti era importante quanto quella del talento.






Guardare Anna mentre faceva pratica e accompagnarla nel gustare il tè pomeridiano era diventata la routine di Roland, che non mostrava alcun interesse per gli affari governativi. Barov lo aiutava a occuparsene in modo che tutto fosse a posto e in ordine.






Tre giorni dopo, Barov portò le informazioni sull’industria della città di frontiera, che aveva chiesto per Roland. Era un momento veramente incredibile, il precedente Quarto Principe non aveva mai davvero avuto la pazienza di osservare un tale plico di resoconti complicati.






In realtà, anche ora non ce l’aveva. Roland riuscì a leggere giusto un paio di righe di testo prima di iniziare a sentisi confuso, e disse direttamente a Barov: “Leggimeli tu.”






Trascorse un’ora ascoltando Barov finché non trovò qualcosa che non quadrava: “Perché le entrate provenienti da commercio e tasse invernali ammontano a zero?”






Visto che la temperatura d’inverno era bassa, un calo del raccolto si sarebbe potuto comprendere, ma quale era il significato del tornare direttamente a zero, i locali avevano l’abitudine di ibernarsi?










Barov tossì. “Signore, ve ne siete dimenticato? I mesi invernali sono il periodo dei Mesi dei Demoni, la città non ha le capacità di difendere i suoi confini, tutti i cittadini devono rifugiarsi alla Fortezza di Longsong. Ma stia tranquillo, la Sua sicurezza ha certamente la priorità.”






“Mesi dei Demoni?” A Roland sembrava di ricordare di aver già sentito quel termine. Non prendeva sul serio le opinioni su fantasmi e streghe cattive, le considerava come parte dell’insensatezza di quel mondo non civilizzato. Ma ora pare che i mostri non siano un’invenzione, dato che le streghe esistono davvero. Allora…cosa si sa delle altre famose leggende, tipo sui fantasmi?






Quando aveva ricevuto l’educazione da nobile, il suo insegnante di storia aveva spiegato i Mesi dei Demoni nei dettagli: ogni inverno, dopo che cade la prima neve e il sole sparisce dietro le montagne, discende una cupa oscurità senza luce; in quel momento si aprono le Porte dell’Inferno.






Gli spiriti maligni provenienti dall’Inferno corrompono le creature viventi, e le trasformano in servi del demonio. Alcuni animali diventano potenti demoni, con l’unico scopo di attaccare gli umani. La maggior parte delle streghe nasce in questa stagione, e i loro poteri sono molto più forti proprio per questo motivo.






“Le hai viste? Le Porte dell’Inferno?”, chiese Roland.






“Sua Altezza, come può una persona ordinaria andare a vederle?” Barov scosse la testa ancora e ancora. “Non dica cose senza senso, le montagne da dove arrivano loro non possono essere conquistate, anche solo stando vicino alle montagne sareste affetto da un miasma disgustoso, prima vi causerebbe solo un leggero mal di testa, poi nel peggiore dei casi potreste anche perdere la testa. A meno che…”






“A meno che…?”






“A meno che a farlo non sia una strega. Solamente le streghe possono andare a vedere le Porte dell’Inferno, perché hanno perduto l’innocenza e sono diventate serve del demonio. Naturalmente loro non devono aver paura del tocco del diavolo.” Parlando di streghe, Barov lanciò un’occhiata in direzione del giardino.






“Creature demoniache, ne hai mai vista una?” Roland battè le nocche sul tavolo per risvegliare l’attenzione del ministro.






“Beh, no, non ne ho mai viste. Come Sua Altezza, questa è la prima volta che vengo ai confini del Regno. Nel centro del Paese, nel castello, sono poche le persone che hanno incontrato i veri demoni.”






Se doveva evacuare una volta all’anno, come poteva sviluppare quel luogo? Inizialmente pensava che la città di frontiera fosse una terra desolata, ma che avesse comunque un margine di miglioramento; ora però sembrava un sogno irrealizzabile.






“Se riusciamo a resistere ai demoni nella Fortezza Longsong, se non sono invincibili e possono essere uccisi, allora perché non li combattiamo qui in questa città?”






“La Fortezza di Longsong ha delle alte mura. Inoltre, le migliori truppe del Duca Ryan sono stazionate lì. Non è per nulla come in questa città di frontiera, questo piccolo posto non può decisamente essere paragonato alla fortezza”, spiegò Barov. “Fin dall’inizio, la fondazione della città di frontiera aveva lo scopo di fornire in tempo un allarme alla fortezza. Per questo è stata costruita tra il pendio della Montagna Settentrionale e il Fiume Acqua Rossa”.






Quindi la sua città esisteva solamente come carne da macello al fine di bloccare i nemici. Era l’unica strada che potevano percorrere. Roland, nel sentire ciò, sorrise amaramente.










Merges
                                


                                



