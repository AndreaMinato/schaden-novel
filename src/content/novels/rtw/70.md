---
title: Capitolo 70- Spia (Parte I)
pubDate: 2025-08-07T11:37:50.881Z
tags:
    - rtw
---


Buon venerdì!  Volevo informarvi che sono state appena aperte le donazioni per questa Novel (7 euro a capitolo con donazioni cumulabili).


Seconda cosa: domani ci sarà il capitolo extra per il contest del cruciverba. A presto!


*Artemide*


Kohl la marmotta guardò ansiosamente fuori dalla finestra.


Ogni volta che in questo benedetto luogo iniziava a nevicare, non avrebbe più smesso. Nonostante il cielo somigliasse pericolosamente alle lenzuola da lavare di sua nonna, sporco e grigio, era comunque riuscito a capire l’ora.


Era l’orario in cui la milizia si allenava. Fino a quando il meteo fosse stato clemente, i soldati avrebbero corso nella piazza del centro città ogni giorno sin dal primo cinguettio degli uccelli (alle otto circa). Questo branco di idioti si allenava prima dei Mesi dei Demoni e continuava persino adesso. Nessuno li aveva mai avvertiti che in inverno la cosa migliore da fare era risparmiare energia? Verosimilmente, quando gli sarebbe toccato scappare per salvarsi la pelle, avrebbero dovuto supplicare gli dei di concedergli un secondo paio di gambe. Tuttavia, grazie a questo gruppo di decerebrati, era riuscito ad azzeccare l’orario della partenza.


Esatto, voleva fuggire da questa città demoniaca! Anche se gli ordini del principe Timothy erano di restare nascosto nella Città di Confine, osservare i movimenti del quarto principe e riportare a Valencia ogni sua mossa; Kohl non sarebbe rimasto un minuto di più.


Temeva che tra una quindicina di giorni, avrebbe condiviso la sorte degli abitanti del luogo e sarebbe diventato uno dei sacrifici ai demoni.


Non era tollerabile!


Sin da quando era arrivato l’inverno, eventi anormali si erano susseguiti. Forse i residenti di Città di Confine non se ne rendevano conto, ma non era per nulla sorprendente: erano dei sempliciotti campagnoli. Non avevano altre preoccupazioni se non il cibo, non gli importava nemmeno delle divinità. Però lui non era come loro, lui era la Kohl la marmotta! Informarsi sugli scandali e rubare delle informazioni erano la sua abilità speciale, ed era proprio per questo che era stato assunto da sua Altezza Timothy per questo lavoro.


Tuttavia, la sua scoperta più scottante non fu la straordinaria costruzione della muraglia cittadina che spuntò dal nulla in una sola notte e neppure quei bastoni di ferro che facevano quei rumori strani ed erano in grado di uccidere le bestie demoniache.


No, Kohl sapeva che il quarto principe stava ospitando apertamente le streghe!


Dio buono, c’era qualcosa di più osceno di ciò? Roland Wimbledon doveva essere necessariamente controllato dai demoni, altrimenti, non nessun’altra giustificazione era possibile!


Nel caso in cui il principe avesse desiderato perder tempo con le streghe, avrebbe potuto semplicemente chiuderle nel palazzo e divertirsi con loro quando gli pareva più appropriato. Non era la prima volta che si sentiva di un nobile che nascondeva delle streghe. A nessuno importava se quelle maghe lascive morivano per accontentare i discutibili gusti di certi nobili. Era comunque molto diverso da sfoggiarlo apertamente.


Non era stata una sua supposizione, l’aveva visto con i suoi stessi occhi!


Seguendo il principio secondo il quale “si lavora per chiunque paghi”, quando non nevicava troppo fittamente, Kohl si aggirava per le mura cittadine dove era possibile vedere la figura di sua Altezza. Inizialmente era sorpreso: come mai questo principe incompetente aveva il coraggio di restare nella Città di Confine, perché non si precipitava nella fortezza Longsong con la coda tra le gambe? Infine aveva capito, Roland Wimbledon era stato posseduto da un demone molto tempo prima.


Kohl era lì quando la muraglia era stata penetrata da quell’enorme bestia demoniaca, la breccia simile ad un tuono… dopo quando tutte quelle bestie demoniache avevano cercato di oltrepassare la barriera, erano state avvolte dalle fiamme infernali generate da una strega. Alla fine quest’ultima era crollata tra braccia del principe e nessuno della guardia sembrava esserne particolarmente sorpreso!


Aveva sentito i vicini parlare di una strega con dei poteri curativi. Apparentemente, si era occupata della ferita del figlio di qualcuno e della gamba rotta di una vecchietta. Che blasfemia! Come, come avevano potuto accettare di farsi trattare le ferite da una strega? Che differenza c’era tra questo e la corruzione demoniaca?


La goccia che aveva fatto traboccare il vaso era stato l’incidente a cui Kohl aveva assistito due giorni fa. Una strega era volata via dal castello del principe, aveva fatto il giro per due volte, e poi era tornata indietro volando. Il prete della sua chiesa diceva spesso che dopo essere state tentate dal demonio, le streghe acquisivano solo un potere. Aveva già visto le fiamme e il volo, sommando i pettegolezzi sulla strega dai poteri curativi, tre era il vero numero delle streghe che vivevano in città!


Non c’erano dubbi che il demonio aveva già trasformato il castello del principe in un covo festivo per i demoni, e che uno dopo l’altro gli abitanti della città sarebbero stati controllati da lui. L’unica possibilità di Kohl era scappare il prima possibile. Ad ogni modo, conosceva già il segreto della rapida costruzione della muraglia cittadina. Fintanto che passava al principe Timothy quest’informazione e la polvere alchemica rubata dalle mura; molto probabilmente non sarebbe stato punito, al contrario, lo avrebbero ricompensato.


Più ci pensava, più rimpiangeva la scelta di non essere evacuato insieme ai nobili e rifugiarsi presso la fortezza Longsong sin dall’inizio.


Adesso che voleva andarsene, i viaggi mercantili via terra erano interrotti, in quanto per tutto l’inverno le strade erano ricoperte di neve. Poteva scappare utilizzando solo i corsi d’acqua ed in particolare gli scambi fluviali tra Città di Confine e Città di Salice.


Secondo le indagini di Kohl, il primo giorno di ogni mese, le navi da Città di Salice approdavano cariche di provviste. Dopo le prime due ore di carico e scarico, la nave sarebbe partita dal molo. Doveva solo sfruttare quel tempo per infiltrarsi, oppure avrebbe dovuto aspettare fino al mese successivo.


Ed era proprio il primo del mese.


“Uno, due, tre, quatto! Uno, due tre, quattro!” in quel momento Kohl udì quel familiare suono. Fuori dalla finestra, un gruppo di giovani uomini vestiti in abiti di pelle marrone, stava correndo. Se non avesse già scoperto l’inganno del demonio, probabilmente si sarebbe lasciato abbagliare dal loro vigore giovanile.


“È ora di andare” pensò.


Mise il suo cappotto di pelliccia, strinse la cintura e uscì dal suo rifugio. I vicini che erano fuori a raccogliere il pesce essiccato lo salutarono “Stai uscendo presto?”


Doveva ammettere che nonostante il Signore di Città di Confine fosse controllato dal demonio, la vita di questi idioti era cambiata in meglio. Osavano persino lasciare il pesce essiccato all’esterno. Quando la gente moriva di fame, persino il pesce essiccato che era ghiacciato come una pietra, sarebbe sembrato tanto allettante da ingoiarlo interno.


Kohl non ebbe il tempo di rispondere. Osservò la milizia scomparire ad ovest e si diresse a passo svelto verso il molo. Gli abitanti pensavano che lui fosse il fratello di Pala di ferro, che veniva dal Montagna del drago caduto ed era in visita per accertarsi delle condizioni dei suoi cari. Ovviamente, era una bugia che si era inventato. Prima di liberarsi di Pala di ferro gli aveva chiesto il suo nome ed indirizzo per fingere di essere suo fratello in visita alla città. Per quanto riguardava la sua identità immaginaria, non gli importava se quegli idioti gli credevano oppure no.


La neve sulla strada d’ardesia era stata rimossa qualche giorno prima, e adesso raggiungeva nuovamente le scarpe. Manteneva un passo costante, per quanto potesse permettergli il risparmio di energia. Non aveva paura di lasciare delle impronte, tanto sarebbero state comunque coperte dalla nevicata in un giorno. Forse nessuno se ne sarebbe accorto, nemmeno una volta arrivato a Valencia.


A poca distanza dal porto si accorse che la tanto attesa nave da Città di Salice era lì.


I sacchi di grano venivano spostati mentre le guardie di cabina sorvegliavano l’area. Toccò la sua tasca, al suo interno si trovavano tutti i suoi averi: due ori reali e sei argenti reali. C’erano sei guardie, sicuramente non si sarebbero disturbate per gli argenti reali e sfortunatamente non aveva abbastanza ori da condividere. Rivolse la sua attenzione verso i facchini. La pila di provviste fungeva da punto cieco e lui sapeva perfettamente come stordire e rimpiazzare un facchino. Se fosse riuscito ad infiltrarsi nella nave, con la promessa degli ori reali, il capitano sarebbe stato persuaso ad ospitarlo e portarlo via.


Proprio quando Kohl era pronto per agire, sentì un rumore forte dietro di lui.


Segretamente, pensò al peggio. Quando si girò, vide degli uomini della milizia venire verso di lui mentre le persone intorno gli si avvicinavano. A quanto pareva, era stato circondato.


Considerando che il tentativo di fuga era fuori questione, Kohl portò immediatamente le mani in alto e si inginocchiò sul terreno. Nel suo lavoro era importante non resistere testardamente. Fino a quando rivelava ogni minimo dettaglio del suo datore di lavoro, sarebbe stato al sicuro o addirittura, gli sarebbe stata offerta una paga maggiore.


“Fa tanto quanto sei stato pagato per fare” era anche uno dei principi di Kohl la marmotta.


Tuttavia, non riusciva a capire come fosse stato scoperto.




Thea                                


                                



