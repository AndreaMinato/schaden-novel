---
title: Capitolo 701: Cento Anni di Evoluzione
pubDate: 2025-08-07T11:30:06.811Z
tags:
    - rtw
---










“Wow! Non sapevo che Maggie aveva un potere così strabiliante!” esclamò Amy.






“Gruu, gruu!”






“Davvero?” Fulmine espresse la sua insoddisfazione. “È solo più anziana di noi. Quando sarò adulta, svilupperò sicuramente nuove abilità ancora più potenti!”






“Oh… allora, potresti dirmi quale abilità ha acquisito la signorina Maggie quando raggiunse la maturità?”






“Si è trasformata per la prima volta in un mostro volante. In quella forma è gigante e minacciosa, il suo corpo oscura anche il sole quando si libra in cielo. Non era per niente una forma carina.”






“Gruu…” Maggie abbassò la testa abbattuta.






“Un mostro volante… mi piacerebbe vederlo!”






“Pure io!”






Il gruppo di streghe accerchiò Maggie e Fulmine. Numero 76 si sentiva ansiosa e pensò tra sé e sé: “Questi imbecilli sono tutti dei novellini. Sembra che non comprendano affatto. Che importa se una Strega Superiore è carina o ha un aspetto agghiacciante? Non è che il punto dovrebbe riguardare la relazione tra l’evoluzione del potere e il Ciclone Magico, così come il modo di diventare una Strega Superiore?”


 


Numero 76 si sforzò di mantenere il suo sorriso e si toccò la bocca che stava iniziando a contrarsi.






Percependo che l’oggetto della conversazione si stava allontanando dal punto, non ebbe altra scelta se non chiedere: “Maggie sembra esattamente un piccione come tutti gli altri… come facciamo a sapere che il suo potere ha già subito un’evoluzione?”






C’era la possibilità che questa domanda avrebbe esposto la sua identità, ma a questo punto non gliene importava più così tanto.






Nonostante tutto, decise di cogliere l’occasione.






“Probabilmente conoscono un metodo per distinguere il Giorno del Risveglio dalla solidificazione dell’età adulta. Comunque, potrebbero aver confuso le abilità derivate con il Risveglio Supremo, qualche volta una persona fortunata potrebbe anche ricevere più abilità derivate.”


 


“Lo vediamo dal potere magico.” Wendy rispose alla domanda di Numero 76. “Se diciamo che il potere magico di una strega normale è come un vortice o una nebbia sottile, il potere magico si condensa e assume una nuova e splendente forma dopo l’evoluzione. Ad esempio, il potere magico di Maggie adesso ha la forma di bianche ali spiegate, diversamente dall’aspetto nebbioso che aveva in passato.”






“La sua descrizione sulla ricostruzione della condensazione magica è esattamente la stessa definizione presentata dall’Unione.”


 


Le parole di Wendy sradicarono gli ultimi dubbi di Numero 76. Se Wendy non stava mentendo, Maggie era veramente una Strega Superiore.






Numero 76 non aveva l’abilità di osservare direttamente il potere magico, ma la sicurezza nelle parole di Wendy e l’accuratezza della sua teoria, mostrava che possedeva una conoscenza integrale riguardo l’evoluzione magica.






“Quindi è così” Numero 76 cercò di nascondere l’eccitazione che aveva dentro fingendo di non comprendere la questione. “Anche il tuo potere… è come quello?”






“Non ho ancora condensato il mio potere magico” disse francamente. “A differenza di Anna, ho ancora molto da imparare.”






“Quindi è diventata la dirigente di tutta l’unione come una Strega Originale ed ha perfino fatto amicizia con le Trascendenti?”


 


Guardando l’aspetto tranquillo e amabile del piccione, Numero 76 ebbe un pensiero, aveva dormito troppo a lungo. Questo mondo era drasticamente diverso dall’era di Taquila che conosceva.






Le streghe del Regno di Cuore di Lupo non avevano percepito le sue complesse emozioni, ad eccezione di Annie. Le tre stavano giocando e ridendo con Maggie.






Mentre il salivano la montagna, Numero 76 rallentò deliberatamente fino a raggiungere la coda del gruppo.






Mosse la mano, che portò un anello di pietre di cinque colori ai suoi occhi e finse di strofinarseli in modo da poter osservare Fulmine e Maggie attraverso il luccichio della Pietra Magica.






Dato che Fulmine e Maggie stavano usando i loro poteri, due evidenti luci arancioni apparirono davanti ai suoi occhi.






Il raggio di luce sopra la testa di Fulmine era simile a quelli di Annie, largo circa un dito. Invece, il raggio di Maggie era più spesso e largo quanto un braccio. Riaffermava la teoria che la Chiave per ottenere lo status di Strega Superiore era ben più complessa.






In confronto ai raggi di luce dell’intruso della notte scorsa, le loro luci erano più sottili, senza menzionare il colossale raggio di luce che c’era nel Distretto del Castello.






“Nessuna di loro è la Prescelta.”


 


Numero 76 percepì un’ansia nel suo cuore mentre ricordava i nomi delle due.






Dopo che entrarono nella Miniera del Versante Settentrionale, il rumore intorno a loro diventò sempre più forte. Le streghe erano meravigliate di vedere che la miniera era ancora totalmente operativa, malgrado la neve ed i venti glaciali. Minatori indaffarati potevano essere visti ovunque sulla strada.






Per loro sorpresa, nessuno dei minatori vestiva con logori abiti da prigionieri. Al contrario, avevano tutti addosso spessi cappotti di pelle con cinture di stoffa variopinta avvolte intorno alle loro teste. La stoffa pareva rappresentare mansioni differenti. Il terreno vicino all’entrata della miniera era ricoperto da barre di ferro aventi la stessa larghezza. Carri con quattro ruote si muovevano sulle barre di ferro, ma non c’erano né guidatori né cavalli.






Striscioni colorati erano appesi in aria. Vi erano grandi lettere – il lavoro è l’atto più glorioso, usa le tue stesse mani per vincere il futuro, dieci anni di lavoro e cento anni di alloggi… Gli striscioni scarlatti, la neve bianca e la nera ferrovia componevano i colori principali della miniera.






“Prima che Sua Maestà diventasse il Signore di Città di Confine, i minerali stagionali venivano scambiati solamente per qualche centinaio di ori reali. Durante l’inverno, i lavoratori non erano in grado di produrre alcun minerale a causa dei Mesi dei Demoni. Gli abitanti non potevano nemmeno sfamare se stessi con il denaro che guadagnavano.” Wendy rallentò girandosi attorno. “Dopo che Sua Maestà arrivò nelle Regioni Occidentali e salvò una strega di nome Anna, le porte per la cooperazione tra streghe e umani si aprirono.”






“Vedete quei macchinari di acciaio nero? Sono fatti a mano da Anna. Possono scavare vasche, drenare l’acqua senza l’aiuto del potere magico e possono essere utilizzate da chiunque. Con questa attrezzatura, la produzione della miniera è aumentata di più di dieci volte. Adesso, il salario delle persone permette loro non solo di riempire gli stomaci, ma anche di comprare nuovi vestiti o case. I profitti evidenti permisero agli abitanti della città di accettare l’esistenza delle streghe.”






“Avete chiesto poco fa quale sia il lavoro di una strega. La risposta è quella di creare una vita migliore.” Wendy si accarezzò i capelli rossi sulla fronte e disse fiera: “Se vi unirete all’Unione delle Streghe, potremo migliorare insieme questa città e combattere per questa grande famiglia. I cittadini ricorderanno fermamente i vostri nomi in futuro.”






Potevano notare che persino Annie, che solitamente era molto composta, era stata scossa dalle parole di Wendy. Le mani che tenevano la sedia a rotelle si contrassero facendo traboccare le sue emozioni. Il resto del gruppo sembrava frastornato dopo aver sentito ‘famiglia di streghe.’ Per rifugiati come loro, non c’era niente di più attraente di un luogo accogliente dove vivere.






Solamente il cuore di Numero 76 era pieno di dubbi. “Il punto chiave del cambiamento nella storia di Wendy non erano le streghe, ma i macchinari neri. Un cittadino locale sarebbe di ceto basso anche tra le persone comuni. Come avrebbero potuto sapere come costruire questi macchinari? Un risveglio potrebbe solamente migliorare il potere magico e la forza fisica di una strega, tuttavia, non sarebbe in grado di fornire conoscenze nascoste.”


 


La frase successiva di Wendy le fece quasi avere un attacco di cuore.






“Dato che abbiamo raggiunto la Miniera del Versante Settentrionale, andiamo a vedere la Signorina Anna” sorrise dolcemente. “Non solo è la strega più occupata dell’unione, ma è anche l’unico genio che ha subito due evoluzioni.”


 


Aris
                                


                                



