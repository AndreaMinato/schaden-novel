---
title: Capitolo 702: Un Incontro Impossibile
pubDate: 2025-08-07T11:30:06.811Z
tags:
    - rtw
---






 


Attraversando il percorso di montagna presidiato da numerose guardie, Numero 76 poteva intravedere un muro di mattoni rossi apparire il lontananza nella foresta innevata.






Giudicando dagli avamposti lungo il percorso, era sicura che non le sarebbe stato permesso entrare in quell’area limitata se avesse agito da sola. Le Streghe Superiori venivano finalmente trattate in modo appropriato secondo la loro posizione. Almeno, uno sfoggio così massivo di guardie non sarebbe stato disonorevole per queste persone promosse.






Anche se non capiva la ragione per cui una strega così dotata avesse costruito la sua casa nel crinale delle Montagne del Versante Settentrionale.






Inoltre, non era ancora pienamente convinta di quello che aveva detto Wendy. Le suonava troppo incredibile che una strega potesse risvegliarsi due volte non appena aveva raggiunto la maturità. Sapeva che il numero di volte che una strega poteva risvegliarsi non rappresentava la forza o l’abilità di un individuo, tuttavia, la perseveranza, l’intelligenza e l’intuizione richieste per due risvegli erano più di quanto potesse immaginare. Anche in tutta l’Unione, non vi era quasi nessuna strega eccezionale come questa. Era veramente sorpresa di poter incontrare una strega come lei in un regno di persone comuni.






Mentre si avvicinavano alle mura camminando, Numero 76 notò qualcosa di strano.






“La strega abita veramente qui?” Guardando oltre la cima delle mura, Numero 76 poteva vedere solamente dei tetti fatti da tessuti. Non c’era nessun palazzo, nessuna torre di pietra, nemmeno una casa ad un piano.






“Eccoci arrivate.” Wendy bussò sulla porta del cortile. “Il retro della Montagna del Versante Settentrionale è il centro di ricerca e sviluppo per ogni genere di attrezzatura meccanica presente in Neverwinter. Oltre a studiare, Anna passa a volte il suo tempo lavorando qui. Per garantire la sua sicurezza, Sua Maestà ha bloccato tutti i percorsi di montagna per impedire l’ingresso alle persone non autorizzate.”






“Quindi è solamente un istituto…” Numero 76 non mostrò in volto la sua delusione. “Le guardie sul percorso non appartengono ad Anna ma sono inviate dal Re. Sembra più che la stia tenendo sotto controllo piuttosto che proteggerla.”


 


“Sorella Wendy!” Una ragazzina vispa aprì la porta. “Ti stavo aspettando da tanto!”






“Brava ragazza, dov’è tua sorella?”






“Sta effettuando delle prove sulle macchine utensili con sorella Anna.”






“Lei è…?” chiese Amy.






“La sorella di Lucia, Campanellino White.” Wendy fece le introduzioni. “Adesso è un’impiegata in prova per l’Unione delle Streghe e non si è ancora risvegliata.”






“Come state?” La ragazzina salutò cortesemente. “Prego, entrate.”






“Anche Lucia White passa molto tempo qui a lavorare con Anna ed è responsabile della ricerca sui materiali metallici” disse Wendy mentre conduceva tutti all’interno del cortile. “A proposito, anche la sua abilità si è evoluta quando giunse alla maturità, ed il progresso del suo potere magico è stato considerevole, proprio come Anna. Tra le streghe, è una delle poche che riesce ad azionare un Sigillo della Volontà Divina.”






Sentendo ciò, Numero 76 stava quasi per inciampare oltre la soglia.






“Aspetta, di cosa sta parlando?”






“Sigillo della Volontà Divina?” Numero 76 non poteva credere alle sue orecchie.






Fortunatamente, qualcuno chiese: “Che cos’è un Sigillo?”






“Un Sigillo della Volontà Divina” disse Wendy con un sorriso. “Si tratta di un’arma che richiede un tremendo quantitativo di potere magico, la maggior parte delle streghe trova difficile accendere le Quattro Pietre Magiche presenti su di esso. Sua Maestà l’ha appeso al muro del salone del Castello per permettere alle streghe di testare i loro poteri magici. Se in futuro vi unirete all’Unione delle Streghe, avrete l’opportunità di provarlo voi stesse. Al momento solo quattro membri dell’Unione delle Streghe sono capaci di accendere fino all’ultima Pietra Magica sul Sigillo. Ora tutti stanno cercando di indovinare chi sarà la quinta.”






“Appeso nel salone? Solamente quattro streghe?”


 


Le sembrava di stare ascoltando un racconto di fantasia. Solamente il sentire il nome del Sigillo della Volontà Divina era abbastanza per sorprenderla, per non menzionare dove l’avessero trovato. Nell’era di Taquila, il Sigillo era l’arma esclusiva dei Tre Capi dell’Unione. Ad eccezione delle Trascendenti che impiegavano tutto il loro tempo nell’allenamento, non c’era nessuno che possedesse il potere magico per attivare il Tuono Dorato.






“Ma qui hanno addirittura ‘solamente’ quattro streghe in grado di attivare il Sigillo? Non diciamo sciocchezze! L’Unione delle Streghe possiede addirittura più Trascendenti rispetto all’Unione? Inoltre, da quello che ha detto Wendy, entrambe Anna e Lucia non sono Straordinarie. Quindi come hanno fatto ad avanzare per diventare Trascendenti?”


 


“Ma quello che è più assurdo è il modo in cui il Re di persone comuni tratta il Sigillo della Volontà Divina. Dato che ci sono streghe capaci di attivarlo, deve aver visto il tremendo potere che è in grado di lanciare. Quindi perché avrebbe messo un’arma così preziosa nel salone e permesso a tutte le streghe di giocarci? Il Sigillo è un trofeo per il massacro di un Demone Anziano. Questo tipo non ha un minimo di buonsenso?”


 


Numero 76 avvertì un leggero dolore nel suo cervello.






L’informazione che anche Lucia era una Strega Superiore l’aveva intontita.






Aveva visto tre streghe promosse in una sola mattinata. Tutto ciò che voleva fare adesso era chiedere a qualcuno come mai una città di frontiera governata da persone comuni potesse ospitare così tante Streghe Superiori. Ma quello che più la faceva confondere era che loro non avevano alcuna consapevolezza sul come diventarlo. Nel frattempo, Lucia era stata presentata da Fulmine e si era già integrata con le streghe di Cuore di Lupo. Anna era molto più tranquilla, ma Numero 76 riusciva a vedere dal suo volto che non aveva nessuna critica nell’essere gestita da una Strega Originale, Wendy. Tramite le loro conversazioni, era possibile notare che Anna e Wendy avevano affinità e fiducia verso l’un l’altra.






Quando non riuscì più a contenere la sua curiosità e stava per fare le sue domande senza pensare, sentì finalmente qualcuna menzionare la cosa.






“Posso chiedere quante, nell’Unione delle Streghe, hanno ottenuto nuove abilità tramite l’evoluzione?” La domanda di Spada Spezzata era, per Numero 76, dolce come il suono della natura.






Subito dopo, venne scioccata dalla risposta di Wendy. La vide contare con le dita. “Vediamo… una, due, tre… nove, dieci. Solo dieci.”






“Dieci.”


 


Era talmente sopraffatta che non aveva più forze per scioccarsi ancora.






Se l’informazione fornita da ‘Denaro Sporco’ era corretta, c’erano solo circa venti streghe che abitavano nelle Regioni Occidentali di Graycastle. Secondo i suoi piani, Neverwinter era considerata solamente come una prima fermata, il suo vero obiettivo erano le Isole Dormienti nei Fiordi, era quello il luogo dove vivevano più streghe.






Ma non si aspettava di trovare qui dieci Streghe Superiori.






“È una presa di giro per l’incompetenza dell’Unione?”


 


Dopo un lungo respiro, non stava più vicino a loro ma mise l’anello davanti agli occhi, approfittando del fatto che stavano mostrando le loro abilità.






Il raggio di luce arancione emesso da Lucia era quasi il doppio di quello di Maggie. E il raggio di luce proveniente da Anna era più accattivante, quasi spesso come il suo corpo e simile a quello dell’ospite indesiderato che si era intrufolato nell’Edificio degli Affari Esteri quella notte.






Senza dubbio, nessuna di loro era la Prescelta.






A quanto pare, il ‘muro di luce’ nel Castello apparteneva ad un’altra persona.






Ma come era possibile? Ci poteva essere una strega più eccezionale del genio di Wendy, Anna, che aveva compiuto due risvegli?






Nel momento in cui stava ragionando, la porta del cortile venne aperta ed entrò una donna dai capelli blu.






“I risultati dell’anticorrosivo che mi hai chiesto sono arrivati. Questi sono i campioni delle prove.” Mise diverse bottiglie di vetro di fronte ad Anna. “Lega di allumino campione numero 1872 ha ottenuto il miglior risultato, come aveva predetto Sua Maestà.”






“Grazie per il duro lavoro, Agatha.”






“Arrivederci allora.” La strega, il cui nome era Agatha, annuì e si girò senza fare caso al resto. Il suo comportamento diede a Numero 76 l’impressione del modo imponente che avrebbe avuto un superiore durante l’era di Taqila. Ma nel momento in cui Agatha si girò, un fulmine lampeggiò nel suo cuore!






Si accorse che aveva già visto questa persona prima d’ora.






Aris
                                


                                



