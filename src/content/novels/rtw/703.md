---
title: Capitolo 703: Colei che arriva dal Passato
pubDate: 2025-08-07T11:30:06.811Z
tags:
    - rtw
---






 


Numero 76 la conosceva. Ne era sicura. Nonostante fossero passati più di 400 anni e ricordasse a malapena il suo nome, l’immagine di allora era ancora vivida nella sua mente.


Ricordava la strega dai capelli blu che si inginocchiava davanti ai Tre Capi dell’Unione ricevere solennemente la cappa e lo scettro che simboleggiavano la posizione di ascendente superiore e accettare la benedizione personale della leader della Società di Ricerca.






Numero 76 era stata profondamente colpita dalla figura della strega quando si girò verso il pubblico e sollevò lo scettro. Essendo la più giovane Strega Superiore nata nell’era di Taqila, il suo orgoglio e la sicurezza di sé erano stati impressi profondamente nella mente di tutti gli spettatori presenti.






In quel periodo, Numero 76 era solamente una strega combattente originale della guarnigione. Quando guardò la strega più giovane di lei in piedi sul palco mostrare un entusiasmo senza limiti, percepì una sensazione di ammirazione infinita aggrovigliata con tracce di inferiorità.






Quindi la strega era Agatha.






In una frazione di secondo, i frammenti di memoria polverosi vennero ricomposti nella sua mente.






Si ricordò perfino che anni dopo, Agatha era stata esclusa dal gruppo di ricerca centrale. A causa del suo comportamento incoerente, aveva violato il principio della Società di Ricerca di non reclutare mai persone comuni.






Ma si era addirittura rifiutata di pentirsi. Al contrario, aveva deciso di fondare la sua torre di ricerca personale al di fuori della città di Taqila.






Il suo status e il suo grado la salvarono dal venire ostacolata delle altre persone. Se una qualunque Strega Originale si fosse permessa di andare apertamente contro la Società di Ricerca, sarebbe stata certamente inviata in prima linea e mandata a combattere battaglie sanguinolente fino a quando non fosse morta.






Allora, Numero 76 provava malcontento verso Agatha e considerava il suo comportamento troppo inappropriato in un periodo in cui c’era una guerra da combattere. Per la Società di Ricerca, perderla sarebbe significato perdere una giovane e talentuosa strega promossa. Per Agatha, l’essere esiliata equivaleva all’essere privata di gran parte delle risorse e centri per l’esplorazione dei misteri della Pietra Magica. Entrambe le conseguenze sarebbero risultati in una perdita per la Città Santa di Taqila.






Tuttavia, dopo aver assistito alla caduta dell’Unione e aver atteso per oltre 400 anni, tutto il suo malcontento era svanito. Adesso, il suo cuore era colmo di felicità… e un pizzico di incredulità.






La felicità derivava dal fatto inaspettato di aver incontrato qui una strega di Taqila.






Mentre l’incredulità era dovuta al fatto che non capiva come mai una strega di Taqila fosse sopravvissuta fin’ora.






Era evidente che Agatha aveva mantenuto il corpo, l’aspetto e l’età di un tempo. Pareva che tutto ciò che la riguardasse fosse stato congelato, non c’erano tracce di invecchiamento.






I corpi degli altri sopravvissuti si erano da tempo tramutati in cenere, lasciando solamente le loro anime che venivano conservate attraverso metodi particolari.






Numero 76 dovette combattere l’impulso di fermare Agatha e silenziosamente la guardò allontanarsi fino a quando la porta del cortile non si richiuse nuovamente. A quel punto, tirò un profondo respiro.






Sapeva già cosa avrebbe dovuto fare in seguito.






***






Quando le luci iniziarono a svanire e il freddo vento ululante diventò tagliente come ogni notte, Usignolo notò un lieve cambiamento nell’espressione di Sylvie: “Perché? Cosa hai scoperto?”






“Numero 76 ha lasciato l’Edificio degli Affari Esteri saltando fuori da una finestra del corridoio del secondo piano.”






“Davvero?” Usignolo inarcò un sopracciglio. “Quelle finestre sono sigillate con ringhiere di ferro, no?”






“Forse si sono arrugginite. L’intero infisso può cadere facilmente se viene scosso.” Sylvie stava in piedi davanti alla portafinestra, guardando in basso verso la città che si nascondeva lentamente nell’oscurità. “Ha scavalcato il muro e le guardie al portone non si sono accorte di nulla.”






“Ma non può sfuggire dalle nostre attenzioni.” Usignolo non poté evitare di arricciare il labbro. “Avevo ragione. Sta sicuramente tramando qualcosa.”






Dato che la sicurezza di Roland era di massima priorità, aveva chiamato Sylvie nell’ufficio del Castello per tenere d’occhio con lei il tour delle nuove arrivate.






Durante la mattinata, non c’era stato niente di strano nel comportamento delle streghe di Cuore di Lupo. Dopo pranzo, Numero 76 sembrava parecchio disturbata. Dai movimenti delle labbra, Sylvie aveva capito che era stanca perché era rimasta sveglia tutta la notte. Alla fine, aveva ascoltato i consigli delle altre ed era andata a letto per riposarsi. Aveva saltato il tour del pomeriggio.






Usignolo aveva pensato che sarebbe stata una giornata tranquilla e pacifica, ma le cose iniziarono a cambiare inaspettatamente al crepuscolo. Notarono che Numero 76 aveva iniziato ad agire.






“Ci hai davvero azzeccato” disse Roland con vigore chiudendo il suo libro. “Ma una persona ordinaria capace di evitare la tua percezione delle bugie deve possedere qualche talento straordinario.”






Usignolo tossì leggermente: “Prima o poi scoprirò come ha fatto, ovviamente dopo che l’avrò acciuffata.”






“Si sta muovendo verso sud lungo una stradina al di fuori del Distretto del Castello. Aspetta, si è fermata a lato della strada” Sylvie continuò a fare rapporto. “Sembra quasi che stia… aspettando qualcuno?”






“Non ha né potere magico e nemmeno un’arma. Probabilmente è qui per raccogliere informazioni oppure è in combutta con altri e stanno pianificando qualcosa di grande.” Analizzò usignolo. “Se fosse il primo caso, sarebbe rimasta nascosta un po’ più a lungo. Giudicando dalla sua reazione frettolosa, potrebbe anche attaccare stanotte.”






“Attaccare? Attaccare chi?” Chiese Sylvie.






“Um… lo scopriremo più tardi.”






Dopo 10 minuti, la voce di Sylvie divenne aspra. “Perché? Si sta muovendo di nuovo… e adesso sta mirando verso… oh no, quella non è Agatha?”






“Non c’è niente di strano se lei è qui, dato che è l’ora dei cambi di turno per i lavoratori…” disse Usignolo. “Sei sicura che stia mirando ad Agatha che è una strega combattente pur non avendo una Pietra Divina della Vendetta,?”






“Agatha sta reagendo! No… com’è possibile!” Gridò Sylvie incredula. “Numero 76 mostra la reazione della Pietra Divina.”






L’informazione stupì Usignolo e Roland.






“Usignolo!”






“Sarò subito lì.” Prima che Roland potesse finire la frase, Usignolo entrò nella nebbia. “Sylvie, proteggi Sua Maestà durante la mia assenza.”






***






Le mani di Agatha erano sospese a mezz’aria mentre il suo cuore era sprofondato improvvisamente.






Stava percorrendo una stradina che portava verso il Distretto del Castello, solitamente pochi cittadini sarebbero passati da qui, specialmente a quell’ora. Quando notò qualcuno avvicinarsi da dietro, senza la minima esitazione, si era girata e aveva evocato il ghiaccio per congelare i piedi dell’attaccante.






Ma dopo che il ghiaccio era apparso, non rimase per più di un secondo prima di sparire, come se non fosse mai esistito.






“È… la Pietra Divina della Vendetta?”






“No, se avesse addosso una Pietra Divina, il ghiaccio non si sarebbe potuto avvicinare a lei.”


 


Proprio di fronte a lei, pochi secondi fa, i ghiaccioli che aveva evocato si erano formati grazie al potere magico prima di svanire.






“Come è possibile?”


 


Ma aveva capito che non era il momento giusto per indagare.






Era sicura che l’attaccante era ben preparata dato che la stava pedinando in quella strada silenziosa ed era capace di disperdere il suo potere magico. Ma quando si preparò per colpire nuovamente, il movimento dell’attaccante la sorprese.






Vide la donna spostare i gomiti allo stesso livello e premere le dita incrociate sul petto, prima di inchinarsi profondamente.






Non vedeva questo gesto da lungo tempo.






Era un’etichetta standard che veniva eseguita nell’era di Taqila dai membri dell’Unione quando incontravano un superiore.






“Tu sei…” Agatha non riuscì a non domandare.






“Vi porgo il mio rispetto, Signorina Agatha, la più giovane Risvegliata Suprema” disse la donna lentamente. “Possiamo trovare un luogo per parlare?”






Aris






 Erialis  Ciao a tutti oggi si conclude la  prima parte o step del contest di Natale, domani pubblicheremo le informazioni inerenti al secondo step intanto vi lascio il link del primo step: Contest. 
                                


                                



