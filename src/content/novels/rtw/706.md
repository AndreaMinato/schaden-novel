---
title: Capitolo 706- L’Incontro Formale, Prima e Dopo il Conflitto
pubDate: 2025-08-07T11:37:51.017Z
tags:
    - rtw
---










Ronald era venuto a conoscenza della situazione di Numero 76 tramite Usignolo. Infatti, era molto interessato alla lontana storia di Taqila e alle informazioni sulla Battaglia della Volontà Divina che la strega di Taqila diceva di avere. Avrebbe risparmiato un sacco di tempo e di fatiche adesso che si era esposta.


Oltre Usignolo, Sylvie e Pergamena, c’era anche Foglia e due piante in vaso nell’ufficio, per prevenire qualsiasi incidente. Una volta che l’abilità sulle piante era stata rilasciata, anche se Numero 76 avesse utilizzato una Pietra Divina, non sarebbe stata capace di eliminare le viti impazzite - finché non si fosse potuta muovere, Usignolo sarebbe stata capace di contrattaccare e sconfiggerla.


Le piante in vaso sembravano decorazioni, ed erano innocue quando non erano innescate dal potere magico. Quindi Ronald non aveva bisogno di schierare una manciata di guardie a protezione della stanza – non voleva che le sue intenzioni fossero rivelate prima ancora che le negoziazioni iniziassero.


Quando Numero 76 seguì Wendy nell’ufficio, Ronald sorrise e disse, “Benvenuta a Neverwinter, hai bisogno di un lenti tattiche (1)?"


"..."


Tutti erano impietriti. Usignolo aveva alzato gli occhi e gli aveva pizzicato la spalla nella Nebbia. “Sua Altezza, per favore non parli a vanvera questa volta”.


“Ahm, okay…” Ronald si schiarì la voce e torno alla sua calma usuale. “Quindi tu sei Numero 76 di Taqila?”


“Il mio nome è Phyllis, Mio Caro Re”, con una mano posata sul petto, inchinò leggermente la testa e disse, “Numero 76 è soltanto il mio travestimento tra le persone comuni, e siccome hai scoperto la mia identità, quel nome ha perso il suo significato”.


Il saluto formale con quella gestualità era usato dalla nobiltà quando si interfacciava con i reali, o quando gli ambasciatori visitavano i paesi esteri. Era chiaro che Phyllis non ignorasse l’etichetta secolare. Ronald non tenne conto degli onorifici e delle formulazioni leggermente inappropriate. Lui teneva conto degli interessi concreti anziché dell’importanza formale.


“Sediamoci e parliamo” acconsentì. “Ho molte domande da porti”.


“Se posso rispondere, lo farò” rispose Phyllis solenne.


La sua espressione era alquanto rigida, probabilmente poiché non aveva parlato per moltissimo tempo con una “persona comune” come lui. Probabilmente voleva esser educata ed allo stesso tempo, non perdere l’arroganza di Taqila nell’esser stati i precedenti sovrani del mondo.


Ronald era divertito nel ricordare come Yorko aveva descritto Phyllis. Quando era camuffata da cameriera, si era calata perfettamente in quel ruolo. Adesso aveva riottenuto il suo status formale ed era ancora determinata nel mantenere quell’onore anche se l’Impero delle Streghe si era disintegrato molto tempo fa. Senza alcun dubbio il nome di Taqila aveva fatto per molto tempo parte della loro fede.


“Il primo punto è informarci su di te. Dopo tutto, se vogliamo collaborare contro i demoni, è sempre meglio sapere di più gli uni degli altri”. Ronald bevve il suo te e chiese parlando con calma “Ad esser sinceri, mi ha sempre incuriosito molto capire come mai l’Unione fosse divisa in due fazioni. Poiché eravate tutte streghe, perché la Chiesa ha perseguitato la sua stessa specie? Soprattutto dopo aver scoperto l’esistenza della forma perfetta dell’Armata della Punizione Divina, il dubbio si è fatto più forte. Potresti darmi maggiori informazioni su tutto ciò?”


Probabilmente Phyllis non si aspettava che la sua prima domanda fosse questa, esitò per un istante prima di rispondere “Nessuno avrebbe mai potuto immaginare che le cose sarebbero andate in questo modo, prima di entrare nelle Rovine del Labirinto”.


“Vuoi dire che tutto ciò è legato alle Rovine?”


“Senza la scoperta delle Rovine, non sarebbe stato possibile creare l’Armata della Punizione Divina. Le streghe rimanenti non sarebbero state capaci di sopravvivere… ma sfortunatamente, le abbiamo scoperte quando era ormai troppo tardi”. Sospirò delicatamente. “Nel labirinto, oltre ad aver scoperto il metodo per il Trasferimento dell’Anima, le fuggitive hanno scoperto anche altro… È stato per questo che Lady Natalya e la Regina della Città della Stella Cadente si sono divise in fazioni, e che le ha portate alla loro rottura finale”.


“Qualcos’altro…?” Ronald si accigliò.


“Non posso rivelare altro al momento. Posso discuterne in maniera più approfondita solo dopo che avremo trovato la Prescelta – in quel momento, Lady Pasha parlerà con lei personalmente”.


“Chi è Lady Pasha?”


“Lei è colei che ha succeduto i Tre Capi dell’Unione e la leader delle sopravvissute”, spiegò Phillys.


Se non si stava sbagliando, a quel tempo la Città Santa era già caduta. Qualsiasi cosa avesse causato che un gruppo di fuggitive, in punto di morte, risolvesse i suoi problemi combattendo tra loro, doveva essere un’arma più potente della Provvidenza.


“Le due fazioni non potevano coesistere? Siccome la forma perfetta dell’Armata della Punizione Divina, non necessitava delle vite delle streghe, sarebbe bastato selezionare delle volontarie che presenziassero alla cerimonia dell’incarnazione. Perché Alice ha voluto rovesciare ciò che rimaneva dell’Unione?”


Mentre Ronald le chiedeva ciò, sul viso di Phyllis comparve un’amarezza rara. “Non necessitava delle vite delle streghe? No… Sua Altezza, le cose non furono così semplici come lei crede. L’involucro che ho usato inizialmente, proveniva da un Guerriero della Punizione Divina il cui trasferimento era fallito. Sa quanto tempo ho impiegato per adattare quell’involucro?


Ronald ci pensò su: “10 anni?”


Questo era alche il tempo che comunemente si necessitava l’addestramento di un cavaliere.


“Circa 50 anni”, scosse la testa e aggiunse “quando ho iniziato ad abituarmi alla manipolazione del corpo che non possedevo, l’involucro originale dell’Armata della Punizione Divina, stava già invecchiando”.


Le streghe sussultarono dinnanzi a quella scena.


“Il potere magico disciolto nel sangue aveva distrutto quasi del tutto i sensi, incluso il tatto, il gusto e l’olfatto… quindi l’Armata della Punizione Divina, non provava dolore e di conseguenza non aveva paura di esser ferita. Ma per noi, ciò corrispondeva al sovvertire le memorie passate. Camminare, parlare e agire, dovevano esser appresi di nuovo… All’inizio non riuscivamo nemmeno a stare in piedi e reggere una tazza, richiedeva un enorme sforzo. Era necessario esercitarsi per decenni ogni giorno per far ricordare al cervello queste azioni. Se prendiamo in considerazione il maneggiare le armi o le abilità di combattimento, ci sarebbero voluti secoli”. Phyllis fece una pausa e poi aggiunse “quindi puoi immaginare cosa sia accaduto dopo”.


Ronald rifletté per un momento prima di rispondere “Alice ha avuto bisogno di centinaia di involucri”.


“Giusto. Dato che la strega non moriva, un Guerriero della Punizione Divina che aveva vissuto per centinaia di anni sarebbe stato molto più potente di un guerriero appena convertito. Per preservare questo potere, accumulato durante anni di esperienza, lei ha dovuto creare più involucri per permettere alle nostre anime di continuare a vivere. Anche per adattarci ai nuovi corpi necessitavamo di tempo, ma comparato a quello che avremmo impiegato partendo da zero, riuscivamo ad abbreviare il processo a qualche anno”.


“Chi forniva gli involucri erano le streghe più deboli, perciò Lady Alice dovette sostituire l’Unione per poter essere l’assoluta sovrana delle streghe. Questo era l’unico modo in cui poteva facilmente usare alcune streghe come materiale sacrificale”. Phyllis chiuse gli occhi “Sotto la minaccia della Battaglia della Volontà Divina, era quasi riuscita nel suo intento. Gran parte dei Superiori dell’Unione acconsentirono al suo modo di agire… se non fosse stato per le nuove scoperte nelle Rovine, l’Armata della Punizione Divina, sarebbe stato l’unico modo di sopravvivere.






Moumentai










 Erialis  Nota del traduttore: Non vedo l’ora di scoprire cosa hanno trovato le streghe nelle Rovine.


Mi mette un po’ ansia il modo di agire di Lady Alice, credo che la divisione in streghe deboli e streghe da combattimento che ha torturato le streghe sin da quando le abbiamo conosciute con Cara, e abbiamo ritrovato in tutte le organizzazioni di streghe che abbiamo incontrato sia dovuto a questa procedura. È come se fosse nato un razzismo verso le streghe deboli, utili solo ad esser sacrificate. Sono contenta che Ronald abbia sovvertito questi schemi introducendo una divisione delle streghe in base alla modalità di trasmissione della loro magia. 
                                


                                



