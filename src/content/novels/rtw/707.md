---
title: Capitolo 707- il Percorso della Regina di Città della Stella Cadente
pubDate: 2025-08-07T11:37:51.017Z
tags:
    - rtw
---










"Sembra sia proprio come aveva detto" pensò Roland. Una volta Cenere aveva detto che la differenza tra l’Armata della punizione divina e le Straordinarie non consisteva nella loro forza o nella loro reazione, ma nella loro saggezza. Se un Guerriero della punizione divina avesse avuto la mente di una strega e fosse stato anche immortale, l’abilità di combattimento maturata nel corso dei secoli avrebbe raggiunto un livello terrificante. Tali combattenti sarebbero stati persino più forti delle Straordinarie.


Se a Crinale Ventofreddo la battaglia fosse contro la versione completa dell’Armata della Punizione Divina, il risultato sarebbe molto probabilmente stato invertito. La Chiesa avrebbe avuto soltanto bisogno di dividere l'intera armata in molte squadre e farle infiltrare all’interno del Regno di Graycastle. Tali squadre avrebbero potuto dar battaglia durante i disordini e attraverso delle violenze diffuse per cui Roland non sarebbe stato in grado di proteggersi da loro.


Quindi sembrava che il problema principale non fosse il lungo cambiamento. Serviva solo che l'anima potesse continuare a trasmigrare, e di conseguenza sarebbe stato naturale avere dei potenti guerrieri che erano anche dei veterani.


Rimaneva solo una domanda. Quanti Guerrieri della Punizione Divina aveva salvato Alice prima della Luna di sangue? Persino quei potenti involucri avevano una tolleranza maggiore di quella di una persona normale. Sarebbero diventati vecchi una volta raggiunti circa i 100 anni. Se qualcuno avesse preso parte alla cerimonia di incarnazione a 20 anni, avrebbe potuto essere usato per altri sette o otto decenni. Anche senza considerare il tasso di fallimento della trasformazione e del trasferimento dell'anima, una strega poteva solo creare due gusci. Questo fatto limitava considerevolmente i numeri dell’armata. Se si voleva creare un esercito con un migliaio di membri della Punizione Divina, il numero di streghe consumate nell’arco di 400 anni sarebbe stato orribile.


Quando pose quella domanda, Phyllis si morse il labbro e rispose "Tutti".


Roland fu sorpreso e sospettò di aver capito male: "Come?"


"Oltre alle Trascendenti, Alice aveva in programma di trasformare tutte le streghe nell'Armata della Punizione Divina, per resistere al Giorno del Giudizio" ripeté lei.


"Aspetta un attimo, come è possibile fare una cosa del genere? Se si vogliono sconfiggere i Demoni Anziani, è necessario un Guerriero della Punizione di Dio molto ben addestrato. Tuttavia per ottenere un simile guerriero non sarebbero necessarie molti involucri per trasferite le anime?"


"Sì, è così, ma c'era un altro modo per preservare l'anima. Ed è quello di spostarla prima su un altro ricevente".


"Un altro ... ricevente?"


"Lo chiamiamo ibernazione". Le parole di Phyllis fecero rabbrividire Roland. "Durante questo periodo, la persona in letargo non ha bisogno di consumare nulla, e non sente nulla, almeno fino a quando non viene risvegliata. In quale altro modo pensi che avremmo potuto sopravvivere alla difficoltà di quei primi giorni? Dopo la caduta di Città della Sella Cadente, non c’erano involucri utilizzabili dell'Armata della Punizione Divina, quindi siamo sopravvissute grazie all’ibernazione. Ovviamente questo tranne alcune streghe ... come la Signora Pasha".


"Che cosa ha di diverso?"


"Quando la vedrà, capirà" Phyllis non spiegò oltre. "In breve, la Signora Alice voleva addestrare e formare dei Guerrieri della Punizione Divina evoluti in un secolo, e poi fare in modo che le anime fossero messe in ibernazione per ridurre il consumo degli involucri. In questo modo, Città della Stella Cadente sarebbe stata in grado di continuare a trasformare l’Armata della Punizione Divina. Una volta giunta finalmente la Luna di Sangue, tutte le anime sarebbero state risvegliate, e il numero dei Guerrieri della Punizione Divina avrebbe superato di gran lunga i limiti tollerati dalla comunità delle streghe".


Ciò significava che ogni strega viva alla vigilia della battaglia sarebbe stata trasformata.


I volti di Wendy, Sylvie e Foglia sbiancarono. Nonostante non riuscisse a vedere l'espressione sul viso di Usignolo, Roland sapeva che anche lei sarebbe sembrata incupita.


"E anche la stessa Alice... anche lei avrebbe preso parte al trasferimento delle anime?"


"No" Phyllis sospirò. "E in seguito l’ho sentito dire dalla Signora Pasha. Sin dall'inizio la Regina di Città della Stella Cadente e i suoi seguaci non avevano mai inteso estendere la propria vita, la loro intenzione era quella di dedicare il resto della loro vita alla creazione del nuovo ordine, questo per assicurarsi che l’obiettivo dell’Armata della Punizione Divina non si sarebbe mai allontanato da quello già stabilito. Solo se fosse rimasta una Trascendente avrebbe avuto il potere e il prestigio per governare l'Unione ... E solo quei capelli rossi fiammeggianti avrebbero simboleggiato per sempre la sicurezza di Città della Stella Cadente".


A quel punto, nei suoi occhi di luce si poteva scorgere una luce estremamente complessa, intrisa di paura, sospiri e rispetto.


Roland capì vagamente le sue emozioni. Entrambe erano ovviamente in disaccordo, eppure la strega era comunque rimasta scioccata dalla risoluzione dell’altra. Per sconfiggere i demoni e assicurarsi che il gruppo di streghe potesse continuare a vivere, la Regina di Città della Stella Cadente era disposta a pagare qualsiasi prezzo e avrebbe continuato senza esitazioni. Una simile avversaria era certamente degna di rispetto.


I buchi dei vecchi documenti incompleti erano stati finalmente colmati. Forse la versione originaria dell’Armata della Punizione Divina era troppo crudele. Quindi una spaccatura fu inevitabile quando qualcosa era stato ritrovato nelle rovine e il piano dell’Armata della Punizione Divina non era più l'unica soluzione fattibile per combattere contro i demoni. Dopo la scissione, l'Unione ne uscì duramente colpita. Le streghe di Città della Stella Cadente diventarono la Chiesa, e dopo la morte di Alice, gradualmente si allontanarono dal percorso originale della Regina.


"I riceventi, i trasferimenti dell'anima e la Prescelta sono collegati a ciò che era stato ritrovato nelle rovine?" le chiese.


Phyllis raccolse i suoi pensieri e rispose: "Proprio così".


"E non puoi ancora rivelarcelo?"


"Solo la Signora Pasha può prendere questa decisione".


"Come è possibile che la Prescelta riesca a sconfiggere i demoni?" Roland corrugò la fronte e disse: "Non posso accettare di lavorare con te senza sapere nulla".


"Non sono sicura nemmeno di questo. La persona che si occupa della ricerca ... lo strumento della punizione divina è Celine" disse lentamente lei. "Per prima cosa potremmo trovare la Prescelta, e poi continuare questa discussione. Confermare l’identità della candidata non costituirà un pericolo per le streghe di Neverwinter e Taqila non farebbe mai del male alle sue simili per combattere i demoni. Altrimenti, nessuna avrebbe seguito la Signora Natalya fino alla fine".


"Che cosa è necessario fare?"


"È molto semplice. Ogni membro dell'Unione deve soltanto fare una dimostrazione del suo potere" Phyllis alzò il suo anello. "Attraverso quest’oggetto, posso vedere le streghe che hanno il talento per essere la Prescelta".


Usignolo gli aveva già descritto che la Pietra Magica era in grado di emettere uno strano raggio di luce. Roland rifletté per un momento. "Dopo aver trovato la Prescelta, la Signora Pasha potrà venire immediatamente a Neverwinter?"


"È impossibile che la Signora Pasha lasci il labirinto, ma parlerà direttamente con lei ... grazie all'aiuto di alcuni mezzi magici" rispose Phyllis "Riuscirà a percepire immediatamente la mia posizione quando avrò distrutto questa Pietra dai Cinque Colori, quindi posso chiamarla solo dopo aver trovato la Prescelta".






"Ho capito". Alla fine Roland annuì. "Questo pomeriggio nel giardino del Castello, potrai vedere tutte le streghe di Neverwinter".


Phyllis sembrò molto più a suo agio dopo aver ottenuto la sua approvazione. Fece nuovamente il saluto formale toccandosi il petto e si inchinò. "Grazie per la sua promessa. Dopo la sconfitta dei demoni, il suo nome sarà celebrato proprio come quello di Taqila".


Tuttavia, a Roland non importava quanto a lungo sarebbe stato ricordato il suo nome. Aveva acconsentito alla sua richiesta perché era fortemente curioso nei riguardi della Prescelta e di ciò che era stato trovato tra le rovine, tuttavia il resto era dovuto alla fiducia che Agatha nutriva in lui. Dal momento che voleva aiutare quelle sopravvissute, anche a lui non sarebbe dispiaciuto dare una mano.


 


Thea 




                                


                                



