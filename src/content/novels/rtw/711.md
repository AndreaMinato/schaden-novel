---
title: Capitolo 711: A Cuore Aperto
pubDate: 2025-08-07T11:30:06.814Z
tags:
    - rtw
---






 


Durante la ricerca sui cannoni, aveva considerato diversi possibili piani.






C’era un detto che affermava che non esisteva l’arma perfetta, ma solo la più appropriata. Dopo aver preso in considerazione i suoi avversari, l’ambiente del campo di battaglia e le capacità manifatturiere di Neverwinter, decise infine di usare il mortaio per sostituire l’obsoleta artiglieria da campagna. Il mortaio poteva essere usato in combattimenti sia a corto che a lungo raggio e aveva un costo di fabbricazione relativamente basso.






La sua portata avrebbe potuto raggiungere effettivamente un’area dai 200 ai 3.000 metri. Sarebbe stato in grado di coprire lo spazio vuoto tra l'HMG (la mitragliatrice pesante) e il Cannone Longsong, incrementando al tempo stesso, la potenza di fuoco degli attacchi a corta gittata.






Data l’esistenza delle linee di difesa, la funzione più importante del mortaio sarebbe stata quella di coprire quegli spazi vuoti. Uno dei suoi vantaggi rispetto ad altre armi simili, era il fatto che poteva essere facilmente trasportato dai soldati attraverso tutti i tipi di terreno. Avrebbero potuto installare una stazione di artiglieria ogni qualvolta fosse stato necessario. Inoltre, le altezze delle montagne erano irregolari e questa geografia del terreno aumentava al massimo l’efficacia della traiettoria ricurva del mortaio.






Ma la ragione principale per cui Roland decise di costruire i mortai, era il livello di produzione di Neverwinter.






La costruzione di un mortaio era molto più semplice rispetto alla costruzione di un obice. I gusci dei proiettili potevano essere fatti con la ghisa e, considerando che non avevano bisogno della rigatura, potevano essere prodotti senza incidere sulla produzione dei cannoni 152mm. D’altro canto, se avesse deciso di sviluppare un’artiglieria da campo più piccola, il dispositivo antirinculo, la canna rigata o i gusci dei proiettili necessari, avrebbero potuto tutti influenzare la produzione del Cannone Longsong che era al momento in corso.






Prima che le nuove macchine utensili e le tecnologie possano essere usate, dovevano passare tutti i test necessari. Anche se dovessero fallire, Anna avrebbe potuto agire come opzione di emergenza e rifare i componenti chiave del Cannone Longsong con il fuoco nero senza un pesante impatto sulla produzione. Ma insieme alla nuova artiglieria da campo, le esigenze di produzione sarebbero aumentate inevitabilmente e il Primo Esercito potrebbe correre il rischio di non avere abbastanza cannoni da utilizzare.






Aveva anche considerato lo sviluppo di bombe a mano come armi supplementari, aveva fatto dei prototipi da testare ma il rendimento dei prototipi riempiti di polvere nera era stato estremamente scarso. Sarebbero potute risultare utili nelle guerre urbane durante l’unificazione del Regno di Graycastle, ma contro bestie malvagie e demoni, la loro potenza era lontana dall’essere sufficiente.






Considerando anche il fatto che le capacità di produzione dell’industria chimica di Neverwinter non era abbastanza da permettere ad ogni soldato di avere una bomba a mano riempita di polvere da sparo a doppia base, poté solamente rinunciare all’idea.






Quando calò la notte, Roland scese al primo piano e bussò delicatamente sulla porta di Anna.






Sentendo bussare, Anna aprì la porta e quando lo vide, uno sguardo sorpreso attraversò il suo volto.






La sorpresa durò solamente qualche momento e le sue guance divennero rosse.






Dopo che Roland entrò nella stanza, la abbracciò da dietro e la portò sul letto. Si sdraiarono sulla schiena.






“Perché sei venuto oggi?”






Gli occhi blu di Anna brillavano come gemme nel cielo notturno.






Di solito andava in camera di Roland due o tre volte alla settimana, quella frequenza non avrebbe influenzato il loro lavoro quotidiano. Ovviamente, se lui avesse voluto, non lo avrebbe rifiutato. Solo che da quando aveva confessato i suoi sentimenti per Usignolo, Roland si era sentito estremamente in colpa e da diverso tempo evitava Anna.






Questa era anche la prima volta che visitava la sua stanza. Era l’unica strega che dormiva da sola, nella camera a fianco dormivano Foglia e Pergamena, ma dato lo scarso isolamento acustico tra le pareti, erano soliti incontrarsi al piano di sopra.






“Volevo parlarti del Mondo dei Sogni” sussurrò Roland nel suo orecchio: “Non ho avuto tempo di parlarne in dettaglio questo pomeriggio. Vorrai sapere di più riguardo… le esperienze che ho passato.”






“Hai sognato un mondo diverso?” Anna indovinò subito la verità.






“Esatto. Il Mondo è stato creato in accordo con le mie memorie, ma contiene elementi speciali come l’Energia della Natura, che somigliano al potere magico.”






Nella notte in cui aveva detto la verità ad Anna, Roland aveva scoperto che la ragazza non era all’oscuro sui suoi sentimenti per Usignolo, ma stava aspettando che fosse lui a tirare fuori l’argomento per primo. Da quel momento, aveva finalmente capito il modo in cui Anna gestiva le cose. Non nascondeva le sue emozioni o i suoi pensieri davanti a lui, ma per certe cose, avrebbe aspettato con pazienza, forse perché non voleva metterlo in imbarazzo.






Questo lo fece preoccupare un pochino dato che non sapeva quali erano i suoi limiti. Se una o due cose avessero continuato ad accumularsi incessantemente, sarebbe potuta diventare ancora più taciturna e avrebbe aspettato il risultato in silenzio. In confronto al silenzio per il timore di ferirlo, preferiva di gran lunga la Anna di adesso. La Anna che diceva quello che aveva nella testa e credeva in lui con tutto il suo cuore.






Quindi, Roland decise di non nasconderle più niente, anche se non glielo avesse chiesto di persona, le avrebbe detto tutto.






Anna, che aveva apparentemente indovinato i suoi pensieri, sorrise e disse: “Ho capito. Iniziamo da dove abitavi. Anche nel sogno vivevi in un Castello?”






“No, era un palazzo di appartamenti a tubo, sono come degli appartamenti in cui vivono tante persone. Ognuno aveva una stanza né grande né piccola e nella mia abitava anche una persona che non indovinerai mai.”






“Hmm… era forse Zero?”






“Oh- ahem, perché?”






“Semplice. Hai detto che hai iniziato a fare questo sogno dopo che hai sconfitto Zero nel Campo di Battaglia dell’Anima, perciò l’esistenza del sogno va parzialmente attribuita anche a lei. In un mondo creato da entrambi, non è strano che vi troviate nello stesso posto. Ma… non ti ha più attaccato?”






“No, non mi ha attaccato. Ha perso tutti i ricordi precedenti al risveglio ed è diventata una ragazzina di dieci anni. E’ il tipo di persona che anche se non sa niente, si comporta come una sapientona.”






“Dieci anni e abitate insieme… è diventata parte della tua famiglia?”






“Um, Zero mi è stata affidata dai suoi genitori, direi che era più come un’affittuaria.”






“È così? Allora dovresti prenderti cura di lei.”






“Perché? E’ solo un sogno.”






“Non hai detto che non era diverso dal mondo reale? Se è così, perché lo differenzi?”






Roland fu nuovamente sorpreso dal modo di pensare unico di Anna. Sembrava che la discussione avesse preso una direzione diversa, ma non gli dispiacque notando il suo sguardo radioso e il tono di voce pieno di interesse.






Parlarono dall’Appartamento delle Anime ai frammenti di memoria, dall’Energia della Natura all’Associazione dei Marzialisti. Quando stavano per finire, la voce di Anna si affievolì e si appoggiò sul braccio di Roland, il suo petto si alzava e si abbassava lentamente e il suo respiro era calmo. Anche se si era addormentata, l’altra sua mano stringeva il suo addome come se non volesse che se ne andasse. In questo caso, era impossibile per lui tornare nella sua camera senza svegliarla.






“E sia, trascorrerò la notte qua.” Sperò solo che nessuno si accorgesse di lui quando il giorno dopo sarebbe uscito dalla stanza di Anna.






La baciò sulla fronte e chiuse gli occhi tenendola tra le braccia.






Aris
                                


                                



