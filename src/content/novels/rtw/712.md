---
title: Capitolo 712- Il Piano per la Parata
pubDate: 2025-08-07T11:37:51.017Z
tags:
    - rtw
---










Il secondo giorno, Roland si svegliò tardi come sempre. Quando si svegliò scoprì che Anna era scomparsa. Ciò che rimaneva di lei erano solo alcuni capelli biondi, con un accenno di un profumo rilassante, sul suo braccio.






Sul suo comodino vi era la sua colazione, che ovviamente era stata portata dalla cucina da Anna. Accanto al piatto c’era un biglietto con su scritte poche parole, “So che ti piace dormire. Ti lascerò da solo a fare colazione”.






“Anche in questa occasione, non può dimenticare del lavoro e si è svegliata puntuale… è davvero una persona seria circa il suo lavoro”.


Roland scosse la testa senza speranza e uscì dal letto. Anche se il Castello era fornito del riscaldamento, in inverno non era facile lasciare il tepore del piumone. L’acqua nel catino di legno, usata da Anna per lavarsi il viso, era ancora tiepida. Anche Roland la usò per lavarsi la faccia, poi prese la sua colazione e salì al suo ufficio al terzo piano.






Quando spinse la porta dell’ufficio per aprirla, vide che Barov e Edith lo stavano già aspettando. Usignolo era al suo solito posto, la sua poltrona di fronte al camino. Stava leggendo un libro con le figure che parlava delle streghe, mentre masticava del pesce essiccato. L’espressione rilassata sul suo volto era la solita.






“Oh, siete arrivati presto”. Roland salutò con naturalezza i due, come se non ci fosse nulla al di fuori dell’ordinario. “Sedetevi prima di spiegarmi a cosa devo la visita”.


“Ahem”. Il Direttore del Municipio si schiarì la gola, sembrava come se fosse abituato alla reazione di Roland. “Sua Altezza, i preparativi logistici per l’attacco alla Regione più Meridionale sono stati terminati. Il lavoro di reclutamento per i soldati di riserva procede senza problemi. La dimensione del Primo Esercito raggiungerà i 7.000 soldati per la prossima primavera, che è una cosa senza precedenti nel Regno di Graycastle”.






“Solo nel Regno di Graycastle”, Edith lo interruppe inaspettatamente. “Le forze contro cui ha a che fare Sua Altezza, non sono quegli stupidi cavalieri e nobili”.






Roland sorrise. Aprì il resoconto sulla sua scrivania e disse “Infatti, se dovremo combattere contro i demoni, né il lavoro per aumentare la popolazione né quello sulla costituzione dell’esercito possono essere fermati. Partendo dall’assunto che non si debba intaccare la produzione, il Primo Esercito dovrà avere più soldati possibile”.






Per quanto non volesse sottomettersi, una volta che il Re aveva impartito i suoi ordini, Barov doveva eseguirli, mentre fissava la Perla della Regione Settentrionale.






Normalmente cose come il reclutamento dei soldati e l’organizzazione logistica per la preparazione dei combattimenti erano di competenza del Primo Esercito. Ma, Ascia d’Acciaio e i pochi generali sotto il suo comando erano di umili natali, ciò significava che potevano esser bravi nel guidare le truppe per le azioni militari, ma mancavano anche della più piccola preparazione in finanza e gestione amministrativa. Quindi per quel che concerneva i soldi ed il cibo, Barov doveva offrire un aiuto affinché tutto fosse organizzato.






Con la successiva crescita del Primo Esercito, questo genere di lavori sicuramente avrebbe comportato delle difficoltà. La semplice gestione di tutta la struttura militare, che Roland aveva impetuosamente stabilito, non avrebbe risposto alle esigenze dello sviluppo futuro. Probabilmente era attivato il momento di fare una serie di nuove riforme del sistema militare.






Roland riportò la sua attenzione al resoconto. Secondo la pianificazione progettata da Ascia d’Acciaio, 1000 soldati stavano per attaccare la Regione più Meridionale; 500 veterani partiti da Neverwinter si sarebbero uniti a 500 reclute stanziate sulla Montagna del Drago Caduto. Poi avrebbero caricato verso la Città delle Sabbie Ferrose lungo l’Oasi della Corrente D’Argento.






Fin tanto che avessero portato con sé due Cannoni Longsong da 152mm, non ci sarebbero stati problemi per una tale armata nel conquistare il territorio della Città delle Sabbie Ferrose. Ma la chiave per la conquista della Nazione della Sabbia non giaceva nel ridimensionamento del territorio, ma in un sacro duello, quindi il ruolo del Primo Esercito era molto più vicino a quello di fungere da scorta al comandante e mantenere l’ordine.


Il Municipio poteva organizzare la logistica per 1.000 soldati con un grande competenza, ed i dettagli relativi stavano diventando sempre più sofisticati. La situazione in cui il comandante doveva personalmente occuparsi di tutto era stata risolta da molto tempo. L’organizzazione era così sofisticata che spesso andava oltre le aspettative di Roland, il che era ovviamente il risultato dell’esperienza accumulata a seguito di varie battaglie sostenute.






“Bene, tutto è stato stabilito”. Roland chiuse il resoconto e osservò la Perla della Regione Più Settentrionale. “Hai qualcosa da aggiungere?”






Roland pensava che se fosse stata lì solo per rendicontare la questione logistica, Edith non avrebbe accompagnato Barov.






“Si, Sua Altezza”, Rispose Edith annuendo. “Ho sentito da Ascia d’Acciaio che lei starebbe programmando un’esercitazione con i cannoni?”






“È così”.


“Stavo pensando… potremmo coinvolgere i cittadini di Neverwinter come spettatori”. Le sue parole attirarono l’attenzione di Roland. Se i tuoi sudditi potessero essere testimoni di una scena così spettacolare, potrebbe incrementare enormemente la loro voglia di arruolarsi nell’esercito e la loro fiducia per combattere i demoni in futuro”.


“Come potrebbero esser coinvolti i civili in una cosa del genere?” Chiese Barov con un’espressione crucciata, “Non hai visto le scene delle esplosioni? Cosa succederebbe se si spaventassero e pensassero che è una Punizione Divina?”


“Sarebbe una Punizione Divina sotto il controllo di Sua Altezza. Finchè funziona la propaganda è un lavoro ben fatto, la paura può esser ridotta”, disse Edith schiettamente, “Anche un Signore Feudale potrebbe occasionalmente sfruttare delle competizioni pubbliche di arti marziali per decidere quale cavaliere è più coraggioso e intraprendente nella battaglia. Oltre ad offrire dell’intrattenimento ai nobili, possono servire anche per dimostrare la Potenza militare ai sudditi”.


“Ma i cannoni non sono neanche lontanamente paragonabili alle armi di legno in mano ai cavalieri”.


“Possiamo delimitare la zona per gli spettatori sulle mura cittadine e inviarvi la polizia per mantenere l’ordine. Considerando il poco spazio, vendere i biglietti d’ingresso potrebbe essere una scelta saggia… Due argenti reali a biglietto, potrebbero non solo prevenire i cittadini dall’accalcarsi, ma porterebbero anche portare un’ulteriore entrata economica”. Edith parlò con facilità e confidenza, il che dimostrava che aveva riflettuto attentamente sulla sua proposta. “Inoltre, anche gli spettatori potrebbero essere selezionati. Quelli che sono qualificati per comprare il biglietto dovrebbero avere tra i 15 ed i 30 anni, che in futuro saranno la forza principale di ogni attività di Neverwinter. Aumentare la loro fiducia è d’aiuto nel combattere nella Battaglia della Volontà Divina. Per le persone in alcuni dipartimenti cruciali, come gli uffici del Municipio, penso che guardare l’esercitazione dovrebbe essere obbligatorio…”.


Roland era molto sorpreso. “Si tratta di una parata? Questa proposta non solo collega l’uso di munizioni vere in una parata alle esibizioni, ma può anche mostrare una sensibilità politica e guadagnare fondi. Il talento necessario per la riforma militare potrebbe essere proprio innanzi a me”.


Pensando ciò, Roland annuì e disse “Suona bene. Fai ciò che hai proposto”.


“Inoltre, Neverwinter ha bisogno di novità che la ispirino”.


***************


Quando May attraversò la piazza con un cestino pieno di Funghi Becco d’Uccello tra le sue mani, scoprì che vi era radunata una folla. Nonostante stesse leggermente nevicando, ciò non toccò l’entusiasmo delle persone nel circondare la bacheca.


Si avvicinò per la curiosità. Un propagandista urlava tra la folla, “Sua Altezza, il Re, ha programmato tra tre giorni un’esercitazione con i cannoni aperta al pubblico, sul lato ovest delle mura cittadine, che corrisponde alla prima linea nella lotta contro le bestie demoniache. Volete vedere con i vostri occhi le ultime e più avanzate armi capaci di far esplodere in pezzi le bestie demoniache? Volete provare l’ebrezza della rabbia divina? Andate e registratevi al Municipio! Se siete qualificati, con la vostra Carta d’Identità e due argenti reali, potrete avere l’occasione di apprezzare l’eroica potenza di combattimento dei soldati della Regione Occidentale. I posti sono limitati. L’opportunità è rara. Se lo perderete, dovrete attendere fino al prossimo inverno!”


“E’ una nuova idea di Sua Altezza? Anche le parole usate per la propaganda sono uniche”. Mary contrasse le labbra. “Probabilmente Carter sarà molto interessato. Ma non ha bisogno di comprare un biglietto al Municipio. Come Capo delle Guardie, sicuramente scorterà Sua Altezza e prenderà parte all’esercitazione”.


In quanto a lei, non le era mai interessato questo tipo di cose legato alle battaglie e alle uccisioni.






Moumentai






 Erialis  Ciao a tutti vi ricordiamo che il secondo step del nostro contest si concluderà il 26 dicembre: Contest. 


Se volete maggiori informazioni sui premi basta cliccare-->; Qui 
                                


                                



