---
title: Capitolo 713- Un Dramma Migliore
pubDate: 2025-08-07T11:37:51.017Z
tags:
    - rtw
---






Non passò molto tempo da quando May lasciò la piazza. Sentì un leggero suono di passi proveniente da dietro le spalle.






“Signora Lannis, aspetti vi prego! Signora Lannis!”






Ci mise un bel po’ per realizzare che era riferito a lei stessa. Quando si voltò, vide una ragazza di circa 17 o 18 anni correre verso di lei.






I suoi capelli erano legati come corna di montone e le sue guance erano diventate fredde a causa del gelido vento, ma i suoi abiti imbottiti di cotone e gli stivali in pelle erano nuovi e di ottima qualità. Se fosse stato due anni fa, avrebbe pensato che la ragazza fosse la figlia di qualcuno di famiglia benestante. Ma adesso, sempre più civili potevano permettersi nuovi vestiti, non era più possibile giudicare lo status di una persona solamente dalla sua apparenza.






La ragazza raggiunse May e le porse uno dei suoi due pesci salati ansimante.






“Signora Lannis, questo è un mio piccolo segno di gratitudine. Per favore, lo accetti.”






May era confusa: “Un segno di gratitudine?”






“Ho sempre desiderato incontrarvi. Se mio padre avesse potuto vedere i vostri spettacoli, ne sarebbe rimasto infinitamente gratificato!”






“Ma non conosco né te né tuo padre… potresti raccontarmi esattamente che cosa succede?”






La Stella delle Regioni Occidentali impiegò mezz’ora per capire a grandi linee l’intera storia.






La ragazza si chiamava Jasmine. Stava tornando dall’Emporio quando, per puro caso, riconobbe la figura di May. Offrirle del pesce era stata una decisione frettolosa per esprimere la sua gratitudine.






Il padre di Jasmine era un ex soldato del Primo Esercito ed era stato ucciso durante la battaglia contro la Chiesa, lasciando sole Jasmine e sua madre. La generosa compensazione da parte del Municipio e la politica di priorità di assunzione alleggerirono le loro preoccupazioni riguardo ai mezzi di sostentamento. Per molto tempo, Jasmine pianse per la morte di suo padre. Non riuscì a riprendersi fino a quando non fu messa in scena la nuova opera intitolata “Vita dell’Eroe”.






Nel dramma, a tutti i soldati che avevano sacrificato coraggiosamente la loro vita per proteggere le proprie famiglie ed il Regno, veniva conferito il titolo di Eroe direttamente da Sua Maestà.






“Mamma diceva che papà era un comune cacciatore. Non si sarebbe mai aspettata che potesse guadagnare tanto onore dopo la morte. Mi ha detto di ringraziarvi se avessi avuto l’occasione di incontrarvi.” Le fece un profondo inchino. “Adesso le persone mi considerano la figlia di un Eroe, mi fa sentire come se mio padre non mi avesse mai lasciato. Se non fosse per la regola che il Primo Esercito non accetta ragazze, avrei preso un fucile e combattuto contro i nemici ostili.”






“…” May rimase in silenzio per un momento, poi chiese: “Ma potresti essere uccisa sul campo di battaglia. Non hai paura di morire?”






Annuì, poi scosse la testa. “Negli inverni precedenti, ogni famiglia della mia area migrava verso la Fortezza Longsong. Tante persone morivano lungo il tragitto ed i loro corpi venivano gettati nel Fiume Acqua Rossa. Ogni suono di qualcosa che cadeva in acqua, significava la morte di una persona. Quando raggiungevamo i bassifondi, le morti diventavano ancora più frequenti. Dopo una pesante nevicata, le strade erano sempre ricoperte da cadaveri congelati. In quei momenti, tremavo di paura. Temevo che se avessi chiuso i miei occhi, sarei stata la prossima vittima.”






“Dato che non voglio mai più vivere in quel modo, è necessario che ci siano persone che si facciano avanti per combattere per una nuova vita” disse parola per parola.






Quella era una battuta dell’opera.






Improvvisamente, May percepì che qualcosa di soffice, nelle profondità del suo cuore, era stato commosso.






Allungò le mani per toccare i capelli della ragazza: “Anche se dovessi perdere ogni cosa?”






Quando questa battuta venne pronunciata nel teatro, May si ricordò vagamente che l’intera piazza era in silenzio, gli spettatori trattenevano il loro respiro aspettando la risposta dell’attore dell’Eroe.






In quel momento, la risposta di Jasmine suonò potente quanto l’Eroe nell’opera: “Perché ne vale la pena.”






“Accetto il tuo dono.”






“Signora Lannis, prendetevi cura di voi!” La ragazza salutò allegramente, si girò e corse verso un’altra strada.






May fissò lo sguardo sul pesce salato nella sua mano e le tornò in mente la volta in cui chiese consigli al maestro drammaturgo Kadin Faso, nel periodo in cui recitò nel Grande Teatro della vecchia Città del Re.






“Cos’è la migliore esibizione?”






“Attrarre intensamente le attenzioni del pubblico verso di te e fargli credere che tu sei il personaggio che reciti. Quello che stanno vedendo non è un dramma, ma tutta la tua vita… Se riesci a raggiungere ciò, quella sarà la migliore esibizione.”






Per quello scopo, May si esercitò intensamente nella recitazione, ragionò sugli stati d’animo ed i modi dei personaggi, si calò con tutto il cuore nella storia del copione e tentò di rappresentare ogni dettaglio senza alcuna imperfezione. A 25 anni, il suo impegno diede i suoi frutti, diventò un’attrice conosciuta da tutti. Provenendo dalle Regioni Occidentali, si guadagnò una posizione stabile nella Città del Re. Nella sua prima serata, neppure i più famosi attori del Grande Teatro della Città del Re riuscivano a splendere più di lei.






Tuttavia, le sue opinioni erano cambiate.






Quando fu rappresentata “Vita dell’Eroe”, la sua esibizione era stata perfetta? Per niente. Il copione di Sua Maestà uscì talmente velocemente che gli attori e le attrici ebbero solamente da due a tre settimane per fare le prove prima di presentare lo spettacolo sul palco. Gli ci volle un’intera settimana per imparare a memoria le battute. Accadeva spesso che il gruppo dovesse migliorare durante la rappresentazione. Ad esempio, quando impersonava la moglie dell’Eroe, dimenticava a volte le battute oppure usava espressioni facciali sbagliate. E dato che non era una storia d’amore in cui eccelleva nel recitare, dovette ipotizzare diverse cose, rendendo lo spettacolo lontano dall’essere perfetto.






Ma le reazioni allo spettacolo non erano buone?






A giudicare dagli applausi degli spettatori, “Vita dell’Eroe” era quasi alla pari di “Principe alla Ricerca dell’Amore”. Quando il protagonista disse la frase “Perché ne vale la pena”, le grida di approvazione del pubblico erano sul punto di scuotere giù la neve che ricopriva le cime dei monti.






“Forse quella era la miglior esibizione…” pensò May. Nel Grande Teatro della Città del Re, una scena del genere non sarebbe mai apparsa. I nobili avrebbero pianto per i personaggi dell’opera o applauso di gioia, ma le loro attenzioni sarebbero state su di lei, sulla vita di un’estranea alla storia. Ma qui, gli spettatori vedevano loro stessi attraverso i personaggi, attraverso l’opera… le persone vedevano il futuro che desideravano.






Quando ritornò alla sua abitazione, incontrò per coincidenza Irene e Luce dell’Alba.






“Ah… May, sei tornata giusto in tempo.” Irene si alzò all’istante dalla sedia e afferrò May per le spalle. “Abbiamo appena chiesto al Signor Carter di procurarci delle buone postazioni. Andiamo a guardare insieme.”






“Andare dove?”






“Qual è il problema? Perché parlate tutti in modo sconcertante?” May roteò gli occhi, spinse via le mani di Irene e mise in cucina i Funghi Becco d’Uccello e il pesce salato.






“L’esercitazione con i cannoni ovviamente” Irene la seguì e disse impazientemente. “Ho sentito dire che questa esercitazione sarà quella di scala più ampia da quando è stato fondato il Primo Esercito. C’è già una lunga fila di fronte al Municipio. Non sei interessata?”






“Per niente.” Fece le spallucce. “Se avessi quel tempo, preferirei piuttosto rileggermi più volte il copione.”






“Che ne dici di accompagnarmi e basta… verresti?”






Questa ragazzina era veramente appiccicosa, ma May non riusciva a rimproverarla, perché sapeva che, diversamente dagli altri, l’affetto che Irene mostrava nei confronti degli altri era un’emozione genuina. L’aveva capito da quando erano ancora nel teatro di Longsong.






Aveva intenzione di rifiutare l’invito, ma ingoiò le parole che stava per pronunciare. In realtà, non le piacevano le cose riguardo combattimenti e uccisioni, ma il combattere e l’uccidere non erano sempre terribili ed insopportabili. Forse un’occhiata l’avrebbe aiutata a comprendere meglio come i soldati si sentivano realmente e avrebbe migliorato la sua esibizione nella prossima rappresentazione.






Ovviamente, il motivo per cui avrebbe accettato non era assolutamente perché Irene l’aveva pregata.






“Ho capito.” Dopo un momento di esitazione, May sospirò: “Se insisti.”






“Haha, davvero? Grandioso!”






Vedendo Irene piena di vitalità, scosse la testa senza speranza: “Va bene.Posso solo considerarlo come un sacrificio per una migliore esibizione”.


 


Aris
                                


                                



