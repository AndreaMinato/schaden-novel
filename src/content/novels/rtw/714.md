---
title: Capitolo 714: Una Nuova Vita
pubDate: 2025-08-07T11:30:06.814Z
tags:
    - rtw
---






 


Dopo che la coppia si allontanò, Carter le si avvicinò e le chiese: “Hai davvero intenzione di andare lì? Puoi stare a casa se non vuoi andarci.”






“Perché? Sei contrario alla mia presenza?”






“Ovviamente no!” Scosse la testa violentemente, non come un cavaliere dal volto risoluto. “Voglio stare sempre con te.”






Anche in quelle tragedie d’amore e di morte nelle quali gli attori e le attrici esprimevano il loro amore reciproco, non ci sarebbero state battute più esagerate di quella. Non si sarebbe mai aspettata di conoscere una persona così drammatica nella vita reale. Gli volse lo sguardo e chiese: “Oh, con chi vorresti stare, Sua Maestà o me?”






“Uh… be’…” Carter non sapeva come rispondere. Probabilmente, non aveva mai considerato come scegliere tra le responsabilità e l’amore.






May era divertita, accarezzò la sua guancia: “Ok, sembra che io sia importante quanto il Re.”






Il Cavaliere Comandante si sentì sollevato ed abbracciò sua moglie. Le sue mani, nel frattempo, iniziarono a muoversi verso il basso.






“Fermati! È ancora giorno” tentò di fermarlo quando sentì un conato di vomito “Ugh…”






Carter si arrestò subito e le chiese preoccupato: “Cosa succede? Ti senti male?”






May scosse la testa, spinse via il cavaliere e fece un profondo respiro. Nonostante sapesse che non era malata, si sentiva ancora nauseata, come se il suo stomaco si stesse rivoltando. Camminò fino al bagno e vomitò, ma non uscì niente se non un po’ di saliva.






“Vado a chiamare la Signorina Lily.” Di fronte a ciò, Carter diventò ancora più preoccupato. Si mise la giacca pronto per uscire.






“Aspetta… aspetta” May lo fermò. “Non ho preso l’influenza.”






“Ma stai così male… nei libri di Sua Maestà viene menzionato che i primi sintomi di un’influenza sono vomito e diarrea. L’abilità della Signorina Lily può curare le malattie velocemente. La situazione potrebbe diventare più seria se non ricevi subito un trattamento.”






“Forse non sono malata…”






“Non sei malata?” Carter aggrottò le sopracciglia. “Perché hai vomitato?”






“Questo stupido non ha un minimo di buonsenso” pensò May, le sue guance erano diventate rosse. Aveva sentito in giro che quando una donna era… avrebbe avuto reazioni simili. Ma non aveva esperienze al riguardo. Se si fosse sbagliata, temeva che sarebbe stata presa in giro. Era felicissima di vedere suo marito comportarsi in un modo così divertente, ma non poteva fare errori riguardo ad un caso così importante, altrimenti lui l’avrebbe stuzzicata per il resto della sua vita.






“Nell’Unione delle Streghe… ricordo che c’è una ragazza dai capelli verdi che riesce a vedere attraverso le cose?”






“Intendi la Signorina Sylvie?” Carter annuì. “Può vedere cose nascoste che le persone ordinarie non vedono… ma non sa come curare malattie.”






“Puoi chiederle di venire?” May tornò lentamente verso il letto. Anche se era solo un’ipotesi, si sedette lentamente come se temesse di disturbare la piccola vita che aveva dentro. “Forse la Signorina Sylvie conosce la ragione.”






“Vuoi dire…” In quel momento, anche Carter realizzò cosa stesse succedendo. Aprì la bocca sorpreso e i suoi occhi si illuminarono, richiuse i suoi pugni saldamente e disse: “Vado a cercare la Signorina Wendy. Se si trova nella Città Interna, non dovrebbe esserci alcun problema.”






Dopo che la porta fu chiusa, May espirò lentamente. Era una sensazione magnifica, in solamente un’ora, il significato della vita era diventato diverso. La possibile nuova vita riscaldava tutto il suo corpo. Chiuse gli occhi e le tornò in mente la scena in cui Jasmine le porgeva il pesce salato.






“Probabilmente è questo… il sapore della speranza.”


 


In quella notte, i suoi dubbi furono confermati da Sylvie.






Era incinta.






Roland ricevette la notizia il giorno seguente e diede una pacca sulla spalla di Carter Lannis che era estremamente eccitato. “Congratulazioni! Il bambino nascerà tra diversi mesi, quindi non puoi ancora dimenticarti del tuo lavoro. Quando starà per partorire, avrai una lunga vacanza cosicché potrai stare al suo fianco.”






“Sì, Vostra Maestà!” Carter si poggiò una mano sul petto.






“A proposito, come danno alla luce i bambini?” Roland pensò improvvisamente ad una cosa molto importante e chiese: “C’è qualche ostetrica a Neverwinter?”






“Ostetrica?” Il Cavaliere Comandante chiese confuso: “Cos’è?”






“Si tratta di una persona che aiuta con il parto. Quando un bambino nasce, ci deve essere qualcuno che… uhm, da una mano.” Rispondendo alla domanda, Roland ricercò tra le memorie del vecchio Roland ma scoprì che il mentore di palazzo non gli aveva insegnato nessuna conoscenza rilevante. “Non possiamo aspettarci che la madre tagli da sola il cordone ombelicale del bambino, giusto?”






“Ah, di solito viene fatto dagli anziani. Diversi di loro hanno avuto esperienze simili.”






“E se non ci fossero questi anziani?”






“In quel caso…” Carter non sapeva come rispondere: “Non se sono sicuro.”






Le famiglie aristocratiche, naturalmente, non avrebbero mai sofferto della carenza di manodopera, ma i civili non avevano certamente questi privilegi. La fondazione di Neverwinter risaliva a un anno fa, e gran parte dei residenti proveniva dal reclutamento e l’immigrazione. Perciò, tante persone non avevano ancora fatto figli. Tuttavia, una volta che le vite dei residenti si fossero stabilizzate, il tasso di fertilità sarebbe salito a picco. Era prevedibile che un gran numero di nuove vite sarebbe venuto al mondo ogni anno a partire dall’anno seguente.






Il problema era che fino ad ora non c’era nessun sistema medico affidabile a Neverwinter.






Roland non poteva essere incolpato per la sua negligenza, dato che anche nelle altre città non c’erano ostetriche. Le persone malate potevano solamente pregare le divinità o acquistare strane erbe dai farmacisti con diversi argenti reali. Grazie a Nana e Lily, malattie e dolori erano stati quali eliminati da Neverwinter, ragion per cui aveva ritardato la fondazione di un sistema medico.






Inizialmente aveva pensato che se la scienza e la tecnologia fossero avanzate a grandi passi, sarebbero potuti entrare direttamente nell’era dell’informazione, l’altamente avanzata scienza medica moderna risulterebbe comunque inferiore in confronto alle abilità delle due ragazze. Per questo aveva continuato a posticipare la questione.






Ma adesso aveva capito che era assolutamente necessario avere un sistema medico per una città di oltre centomila persone, indipendentemente da quanto poco sviluppata possa essere.






Ad esempio, sarebbe stato impossibile per Nana e Lily gestire il parto… oltre ad essere già molto indaffarate, una volta che fosse iniziata la guerra contro i demoni, sarebbero dovute correre verso le prime linee. In quel caso, i residenti avrebbero comunque dovuto gestire da soli i pazienti della città.






Dopo che Carter se ne andò, Roland aprì il suo taccuino per trascrivere la sua idea di un’istituzione medica basilare.






Dato che era uno spazio bianco, avrebbe potuto iniziare dal parto.






Fondare ospedali, crescere staff medico, diffondere conoscenze sull’igiene e la salute e i metodi di cura più basilari… Per fortuna il Primo Esercito aveva già una conoscenza di base riguardo a questi argomenti, aveva solo bisogno di effettuare delle piccole modifiche dei fascicoli usati nel Primo Esercito e usarli come parte del materiale di insegnamento per il pubblico. Avrebbe potuto anche selezionare il primo gruppo di insegnanti di medicina dal Primo Esercito.






Nonostante non sapesse niente riguardo alla medicina moderna, ricordava chiaramente l’importanza che avevano la sterilizzazione degli strumenti medici e la prevenzione di infezioni nel parto.






Per quando riguardava gli altri argomenti di medicina, avrebbe potuto condurre altre ricerche in futuro.






Nel pomeriggio, ricevette una bella notizia.






Tilly Wimbledon stava arrivando nelle Regioni Occidentali con Cenere ed altre streghe.






Aris






 Erialis  Da tutto lo staff di Release that witch.... TANTI AUGURI BUON NATALE cari lettori.
                                


                                



