---
title: Capitolo 716- Reincontrare Annie
pubDate: 2025-08-07T11:37:51.018Z
tags:
    - rtw
---






 


Dopo essersi accordati sulla caccia alle bestie demoniache, le streghe tornarono nelle loro stanze per riposarsi un po’ ed aspettare l’ora di cena. Prima che Iffy si allontanasse, la prese da parte per poterle parlare in privato.


“Vorrei dirti una cosa, in modo che dopo tu non sia impreparata”. Parlò con tutta la delicatezza possibile, “Ricordo che una volta mi hai detto che prima di entrare nell’Associazione della Zanna Insanguinata, avevi un’amica che si chiamava Annie, vero?"


“Si… Sua Altezza”. Iffy batte ciglia e non sapeva perchè improvvisamente Ronald avesse deciso di parlare di quell’argomento.


“Tra le streghe che sono arrivate a Greycastle dal Regno dell’Alba, oltre la strega, sopravvissuta di Taqila, che si era camuffata da cameriera, tutte le altre provengono dal Regno Cuore di Lupo”.


Gli occhi di Iffy si spalancarono “Sua Altezza, vuole dire che…”


Ronald annuì e disse “Una di loro si chiama Annie, ed è anche stata rifiutata dall’Associazione della Zanna Insanguinata”.


Era scioccata e dopo un lungo silenzio riuscì solo a biascicare: “È tutto vero?”


In quel momento sul viso di Iffy si dipinse un’espressione gioiosa, ma rifletteva anche paura e colpevolezza. Si dava già la colpa per aver scelto di non andarsene con Annie all’epoca.


Questo era il motivo per cui Ronald non aveva intenzione di cogliere entrambe impreparate contemporaneamente. Non poteva essere sicuro di cosa Annie provasse nei confronti di Iffy e se provasse ancora del rancore verso la ragazza che l’aveva abbandonata, sarebbe stato molto imbarazzante il loro ricongiungimento, anziché essere un momento felice si sarebbe trasformato in uno scontro.


“3009”, disse Ronald.


“Cosa?”


“3009. È il numero della sua stanza”, sospirò ed aggiunse “almeno per il momento. È come la ragazza che hai descritto, e se vuoi delle risposte, puoi andare a dare un’occhiata di persona”.


Iffy ammutolì per un secondo poi chino il capo per ringraziarlo: “Sua Altezza, ho capito. Grazie!”


“Vai. Alcune volte il tempo è la miglior cura”.


“Si!”


Ronald si accarezzò il mento mentre la osservava uscire di fretta dal soggiorno, pensò: “Questo è tutto ciò che posso fare per te”.


***************


“Stanza 3009, stanza 3009…” Iffy recitava silenziosamente il numero della stanza a memoria, mentre attraversava di corsa l’Edificio delle Streghe.


Addirittura non rispose nemmeno alle domande che Piumina ed Usignolo le rivolsero quando le incrociò sul suo percorso. Attraversò il giardino del Castello, che era ricoperto di neve ed il boschetto di ulivi sommerso nel bianco; salì le scale e raggiunse velocemente il terzo piano.


Ma, appena si avvicinò alla sua meta, iniziò a rallentare.


Iniziò a sentirsi sempre più a disagio.


A quel tempo, Annie si era presa cura di loro durante il loro viaggio verso l’Isola dell’Arciduca. Quando seppe che Annie non si sarebbe potuta unire all’Associazione della Zanna insanguinata, non aveva fatto nulla per restare con lei. Il senso di colpa l’aveva sempre afflitta. Era diventato ancora peggio dopo che aveva pensato che Annie fosse morta nel Regno di Cuore di Lupo. Si erano susseguite molte notti insonni. Alla fine, aveva dato sfogo al suo odio sulla nobilita ed aveva indossata una maschera di potere e temerarietà, come armatura per nascondere il suo rimorso.


Ma adesso l’armatura non poteva più difenderla.


Istintivamente provava terrore.


Se Annie si fosse rifiutata di perdonarla, che cosa avrebbe dovuto fare?


Iffy rimase ferma davanti alla porta, ma non osava allungare per bussare.


“Sapevo che l’avresti fatto”, una voce giunse dal nulla spaventandola.  Si piegò verso il basso, per scoprire che la piccola figura di Piumina era comparsa accanto a lei, e che Usignolo era arrivata nel corridoio, con il fiatone.


Iffy non poté fare a meno di commuoversi vedendo che l’avevano raggiunta poiché sembravano preoccupate per lei.


“Ogni volta che ti imbatti in qualcosa che sia legato ad Annie, ti comporti sempre come una persona completamente differente”.


“Hai… ascoltato tutto?”


“Certamente. Sua Altezza ti stava parlando in privato. Come avremmo potuto non ascoltare di nascosto?”. La ragazzina arricciò le labbra, “Nel caso in cui avesse voluto costringere a fare qualcosa, avremmo potuto aiutarti facendoti la guardia, no?”


“Che razza di aiuto sarebbe questo?” Iffy non sapeva se ridere o piangere, e la sua agitazione iniziò a scemare un pochettino. “In realtà sei venuta qui solo per vedermi imbarazzata!”


“Qualcosa del genere”. Piumina alzò le spalle. “Sei pronta?”


“Pronta? Per cosa?”


Toc-toc! Toc-toc! toc-toc! Prima che potesse realizzare, la ragazzina aveva già bussato alla porta alcune volte, prima di scappare verso Usignolo. “Ricorda di dire solo ciò che il tuo cuore sente davvero!”.


“No, aspetta…”


Ma, era già troppo tardi, dato che si poteva sentire il suono dei passi provenire da dietro la porta. In un attimo, Iffy sentì la tensione in tutto il suo corpo.


Con un “click”, la porta si aprì, ed una strega bassina apparve di fronte a lei.


Fu proprio Annie ad aprire la porta.


Iffy non avrebbe mai dimenticato quel volto.


Lo sguardo di Annie era tagliente e le sue sopracciglia erano leggermente rialzate. La sua compassione per le sue compagne era nascosta dietro alla sua determinazione.


Iffy aveva pensato che non avrebbe mai più visto Annie e che presto avrebbe dimenticato il suo aspetto. Quando la rivide, realizzò che tutto era esattamente come prima e che il suo ricordo dell’aspetto dell’altra strega era soltanto temporaneamente sbiadito e adesso le riaffiorava come nuovo.


Sembrava come se il tempo fino fosse stato immobile fino a questo momento.


“Annie, sono stanca…”.


“Annie, dovresti andare”.


“Perchè Annie non può restare?”


“No… Voglio stare con Annie…”.


Frammenti dei suoi ricordi continuavano a riaffiorare nella sua mente e la sua corazza collassò. Sembrava essere tornata nel passato e, ancora una volta, tornò ad essere quella ragazza confusa e senza speranza. Voleva salutare Annie, ma per qualche ragione non poteva emettere alcun suono. Nel momento in cui aprì la sua bocca, i suoi occhi sentirono un dolore pungente.


Iffy non riuscì a controllarsi. Abbracciò Annie e iniziò a singhiozzare piano prima di scoppiare in lacrime.


“Mi dispiace… woo… Annie… Mi dispiace”.


Le bestie non piangevano.


Da quel momento in poi, lei non era più una bestia.


***************
Annie rimase alquanto perplessa.


Quando aprì la porta, non ricordava chi fosse la strega che stava fuori, ma percepì una certa familiarità. Soltanto quando la strega l’aveva stretta e si era scusata in lacrime, le venne in mente il viaggio verso l’Associazione della Zanna Insanguinata.


Dire che nel suo cuore non ci fosse del risentimento, sarebbe stato una bugia, quando l’Associazione della Zanna Insanguinata aveva provato a venderla alla nobiltà, una parte della rabbia dovuta all’inganno era stata riversata su Iffy.


Ma, vedendola piangere in maniera così incontrollata, sentì subito tutta la rabbia svanire. A quel tempo, Iffy era minuta come una scimmietta, con una faccia confusa ed un aspetto sempre timido.  Sarebbe stato impossibile per lei opporsi agli ordini dell’Associazione della Zanna Insanguinata ed esser superiore a tutto.


Annie inspirò a fondo, allungò le mani e strinse gentilmente Iffy. “… Non ti incolpo più”.


Dopo aver sentito ciò, Iffy sussultò ed iniziò a piangere ancora più rumorosamente.


…


Nella seguente ora e mezza, Iffy riuscì a poco a poco a ricomporsi.


Durante tutto questo tempo, Annie venne a conoscenza di tutto ciò che riguardava l’Associazione della Zanna Insanguinata. Quando scoprì che il Conte Morgan era morto e che le altre streghe erano completamente fuori controllo da parte dell’Associazione della Zanna Insanguinata, il nodo ingarbugliato che aveva nel cuore, finalmente si sciolse. Ed era tutto merito di Ronald Wimbledon e sua sorella Tilly.


Sembrava che le cose stessero andando nella direzione giusta.


Dopo aver osservato Iffy, che dormiva tra le sue braccia dopo aver pianto, ed un’incuriosita Amy che era lì con le altre streghe, Annie prese una decisione.


“Firmiamo il contratto con Wendy e mettiamoci al servizio del Re”.






Moumentai


                                


                                



