---
title: Capitolo 718: Lealtà Verso Le Proprie Credenze
pubDate: 2025-08-07T11:30:06.815Z
tags:
    - rtw
---














“Ho fatto il primo punto!”


Andrea con eleganza sollevò i suoi lunghi capelli per scuotere via i fiocchi di neve, si voltò verso Cenere e disse: “È il tuo turno, trasportalo”.


“Aspetta… Perché io?” Cenere fissò Andrea.


“Perché tu sei forte”, rispose freddamente. “Questa è una competizione a squadre, e naturalmente dobbiamo lavorare insieme. Non dimenticare che rappresentiamo l’onore dell’Isola Dormiente. Se perdessimo la competizione per esser state troppo lente nel trasportare le bestie, lo segnalerò alla Principessa Tilly”.


“Una vittoria schiacciante! Usignolo, lo hai visto?” Andrea guardo con fierezza verso Cenere e provò un’immensa soddisfazione. Cenere sembrava contrariata, non aveva avuto altra scelta se non piegarsi e caricarsi addosso il cinghiale demoniaco.


Dopo tutto, Andrea non sarebbe stata capace di spostare una cosa così pesante.


“Aspettami qui e non spostarti. Tornerò subito”, disse la Straordinaria ad Andrea, appena si posizionò il robusto cinghiale demoniaco sulla spalla.


“Lo so. Sbrigati”.


Dopo che Cenere se ne fu andata, Andrea alzò lo sguardo verso la foresta e chiese “Foglia, per favore, potresti segnalarmi la posizione della prossima bestia demoniaca?”


“È sulla rua destra, a circa 450 metri di distanza. È un lupo delle nevi”. I rami ondeggiarono. “Ma, non aspetterai Cenere?”


“Certo che no. In questo modo saremmo davvero troppo lente”. Andrea riflettè per un momento e disse, “Hmm… dista circa 900 passi. Mi sto spostando. Per favore, potresti segnalare la mia nuova posizione a Cenere?”


Foglia stette in silenzio per qualche istante, poi rispose “Ho capito”.


“Non ti preoccupare. È solo uno stupido lupo. Con te a sorvegliarmi, non può toccarmi”.


Anche l’enorme ibrido demoniaco che aveva incontrato l’ultima volta non aveva avuto scampo contro la sua nuova abilità – le originali frecce magiche erano incredibilmente potenti, ma avevano un raggio d’azione di 10 passi.  Adesso, finché aveva abbastanza potere, poteva sparare fino ad una distanza maggiore di 100 metri. Aveva addirittura una capacità derivate che le permetteva di colpire accuratamente senza fallire. Persino se le bestie demoniache avessero avuto due paia di ali, non sarebbero state capaci di sfuggire al suo attacco.


Questa volta, era sicura di vincere!


*******************


“Mi dispiace. Non credevo che saremmo state coinvolte in una sciocchezza del genere”. Phyllis osservò Agatha che camminava davanti a lei e disse “In quel momento ho accettato senza pensarci”.


Quando Phyllis aveva sentito della proposta la prima colta, non ci aveva pensato molto perso il senso del gusto e quindi le bevande del Chaos non la attiravano. Ciò che la aveva spinta ad accettare era stata la semplice curiosità – ad ogni modo era sempre meglio dell’esser inattiva e aveva l’opportunità di osservare le abilità nel combattimento dell’Unione delle Streghe. Non si aspettava che la battuta di caccia fosse in realtà una competizione e che la sua compagna di squadra fosse Agatha, che era stata la più giovane tra le Streghe Superiori.


“Non importa. È molto meglio dello stare rinchiusa nel laboratorio a fare ricerche sulla Pietra Magica. È piacevole uscire e fare un po’ di esercizio”, disse Agatha alzando le spalle. “Se non avessi avuto tempo da perdere, non l’avrei promesso, in primis a Sua Altezza”.


“E’ così? Quindi… dovremmo soltanto afferrare alcune bestie demoniache per fare numero?”
“Come potremmo comportarci in questo modo? È una competizione”.


“Ma credevo che il Sovrano delle persone comuni aveva detto che l’amicizia era la prima cosa e poi veniva la competizione, no? Le altre erano d’accordo”.


“Non credo che la pensassero realmente così. Avresti potuto leggerlo nelle loro espressioni ciò che stavano realmente pensando. Anche senza le bevande del Chaos in palio, Fulmine ed Andrea non  avrebbero voluto perdere”. Agatha fece una pausa ed aggiunse, “Se si trattasse soltanto di un gioco, non avrebbe avuto importanza. Ma noi siamo la squadra che rappresenta Taqila, giusto?”


“Si…” Phyllis improvvisamente sentì che l’altra era piena di spirito combattivo.


“In questo caso, se è una competizione e noi dobbiamo vincere”. Agatha smise di camminare ed alcuni cristalli si condensarono nelle sue mani.


Quasi simultaneamente si poté sentire la voce di Foglia “Un ibrido demoniaco, incrocio tra un’aquila ed un lupo, è a 200 metri di distanza da voi ed è in rapido avvicinamento!”


Phyllis arretro di due passi e guardo alle sue spalle verso la foresta imbiancata dalla neve. Un mostro slanciato con la pelliccia bianca comparve dalla foresta ululando. Le sue ali sbattevano come se stessero avanzando sul terreno, e la bestia non faceva quasi nessun rumore. Non era un caso che Phyllis non avesse notato che il nemico si stesse avvicinando alle loro spalle.


Nel momento in cui la temperatura attorno ad Agatha calò bruscamente, la neve divenne immediatamente duro ghiaccio. Come il nemico si avvicinò, lanciò gli affilati cristalli di ghiaccio che aveva in mano per costringere l’ibrido a schivarlo e perdere l’equilibrio sul ghiaccio scivoloso.


La Strega Superiore rimase stabile sul terreno. Senza alcuno sforzo scivolò al lato del mostro, posò le mani sulla sua pelliccia e immediatamente lo trasformò quasi totalmente in una scultura di ghiaccio.


Phyllis ammirò il modo fluido e sicuro di combattere di Agatha e poté capire perché facesse parte di Taqila. Nonostante fosse un membro della Società di Ricerca, e non avesse mai affrontato una vera battaglia, poteva ancora vedere che Agatha si era impegnata profondamente nell’allenarsi per combattere.  In particolare, quando combinava la velocità alla sua abilità, era in una posizione vantaggiosa per prendere l’iniziativa – un nemico che combatteva contro di lei sul ghiaccio sarebbe sicuramente caduto sotto al suo controllo.


“Come hai fatto ad individuarlo?” chiese Phyllis curiosa.


“Ho evocato un sottile strato di ghiaccio ai mei piedi che mi potesse aiutare ad individuare il nemico, non appena fosse entrato nella neve”.


“Capisco…” Osservò la specie ibrida, il cui corpo era stato ricoperto di cristalli di ghiaccio, ad eccezione della testa che sporgeva. “Dovrei portarlo adesso alle mura cittadine?”


“Lascialo lì. Siccome non congelerà fino a morire così in fretta, possiamo aspettare finché non ne avremo catturato qualcun altro”. Agatha scosse le mani e disse, “Dobbiamo trovare la prossima bestia demoniaca il prima il possibile”.


Phyllis comprese che era seria. La giovane Strega Suprema voleva vincere la competizione.


Che fosse perché rappresentava Taqila? Quindi, nei futuri negoziati, la sua lealtà sarebbe stata verso Neverwinter o verso le sopravvissute di Taqila?


Quest’interrogativo rendeva Phyllis piuttosto nervosa.


Fece solo pochi passi prima di non poter fare a meno di chiedere “Lady Agatha…”


“Non rivolgerti a me con quell’appellativo. Chiamami semplicemente Agatha”. Disse voltando la testa. “Non hai detto che le streghe di Taqila non sono più classificate in base alla loro abilità da molto tempo, ma che tutte loro sono eguali?”


“Si… c’è stato un graduale consenso da quando Lady Eleanor si è sacrificata e sempre meno compagne sono sopravvissute… nemmeno le più alte Ascendenti dell’Unione o le più comuni Streghe Originali non dovrebbero più esser separate in base al loro rango. È stata Pasha a suggerire che “Ogni strega è ugualmente importante”.


“Ed io non sono un’eccezione”. Agatha annuì con la testa e disse “Le persone nell’Unione delle Streghe si chiamano tra loro sorelle, e a volte credo che loro saranno le eredi della nuova era”.


“Capisco”, Phyllis esitò, poi disse “Posso chiederti una cosa… Cosa pensi esattamente delle Streghe di Taqila e di Neverwinter?”


“Credo che tu stia provando a capire a chi dei due io sia leale, giusto?” Disse Agatha fermandosi sulle sue impronte.


Phyllis non evitò di guardare Agatha, e ciò fu molto importante per loro.


“Sono leale alla mia fede”, rispose la Strega Suprema.


“Fede?”


“Si, è giusto, perciò spero che tu potrai trasferirti nella Regione Occidentale di Graycastle e unire le forze con Neverwinter nella lotta contro i demoni, sotto il comando di Ronald Wimbledon”.


Moumentai






 Erialis  Curiosità su Phyllis, il suo nome in cinese è 菲丽丝, i caratteri corrispondono alla traslitterazione del nome “Felicia”. I caratteri insieme possono significare “Umile bellezza di seta”.
                                


                                



