---
title: Capitolo 719: "La nuova Unione"
pubDate: 2025-08-07T11:30:06.815Z
tags:
    - rtw
---






Ad un tratto la foresta innevata si fece silenziosa. Si sentiva solo qualche folata di vento occasionale che sfiorava le cime degli alberi.


Phyllis rimase in silenzio per molto tempo. "Pensavo che si sarebbe schierata con Taqila" confessò a malincuore, "che sarebbe stata disponibile a rappresentare le streghe di Taqila nella competizione e sarebbe stata disposto ad aiutare..."


Il suo tono di voce si abbassò di colpo. "È vero, non dovrei insistere troppo, si tratta solo un gioco. Se messa a confronto con la Società di Ricerca Taqila che l'ha ostracizzata, Neverwinter che le ha salvato la vita è sicuramente più affidabile. E secondo Agata loro non potevano ancora essere le legittime eredi di Taqila ... del resto, avevano perso la possibilità di esercitare la magia dopo essersi trasformate nell' Armata della punizione divina".


Tuttavia, poco dopo Agatha disse una frase che riaccese le sue speranze.


"Sono una strega di Taqila e questo non cambierà mai".


La voce di Agatha era calma e onesta come se stesse parlando di un concetto molto semplice.


"Allora perché crede che dovremmo accettare di essere governate da una persona comune?" Phyllis si sentiva sinceramente perplessa.


"Taqila ... la Città della Stella Cadente, Arrieta, o quella dozzina di città nella Pianura Fertile hanno deciso unanimemente di accettare la guida dell'Unione solo per il semplice fatto che fosse fondata da delle streghe?" Agatha sospirò lievemente. "Hai dimenticato lo scopo originale che ha determinato la creazione dell'Unione?"


Lo scopo originale ... dell'Unione, sia la creazione di un parlamento a tavola rotonda che era stato attuato sin dall’inizio, che il sistema dei Tre Capi che era stato aggiunto in seguito, erano necessari per un solo scopo. "Sconfiggere i demoni" mormorò Phyllis.


"Esatto, lo scopo era quello di sconfiggere i demoni e non aveva nulla a che vedere con l’essere o no una persona comune. Dopo la prima Battaglia della Volontà Divina, le streghe ridussero l'autorità delle persone comuni e unificarono le Fertili Pianure, perché erano troppo deboli e l’Unione fu costretta a resistere ai demoni con ogni mezzo. Adesso le persone comuni hanno dimostrato il loro potere, quindi che differenza c’è se serviamo l'Unione e Roland Wimbledon? Solo lui può unire i regni secolari e allo stesso tempo accettare le streghe di quest’epoca".


Le parole di Agatha illuminarono la sua mente come se fossero un fulmine…


Phyllis si rese conto che in apparenza aveva frainteso qualcosa, e quella nuova idea la stupì.


"Vuole dire che... Neverwinter sarebbe la nuova Unione?"


"Sarebbe una parte dell'Unione" la corresse Agatha e continuò: "naturalmente a Sua Maestà potrebbe non piacere questa denominazione, tuttavia non importa come si chiamerà in futuro, la sua essenza resta comunque la stessa. Per convincere gli Dei, Taqila, Città della stella cadente, l’Associazione delle Streghe Alleate, l'Isola Dormiente ... e i regni secolari si uniranno per combattere una sanguinosa battaglia contro i demoni. La questione non è a chi devo la mia lealtà, ma essere in grado di continuare. L'unico motivo per cui sono sopravvissuta nella Bara Ghiacciata era per vedere il giorno in cui i demoni sarebbero stati sconfitti".


Ecco cosa intendeva quando aveva risposto di essere fedele alle proprie credenze.


Alla fine Phyllis comprese i pensieri di Agatha.


Agatha sperava di vincere la guerra per Taqila, eppure, questo fatto non prescindeva il suo desiderio di lavorare per Roland Wimbledon. Proprio come era stato 400 anni prima, tutte le città di Pianura Fertile erano fedeli all'Unione. L'unica differenza era che al comando della Nuova Alleanza al posto di esserci tre capi c’era una sola persona comune.


"Ha davvero una grande stima di lui" considerò lei con uno stato emotivo piuttosto complesso. "Se l'obiettivo è solo quello di sconfiggere i demoni, noi continueremo a occuparcene senza sosta, ma la situazione sarà invertita una volta trovata la Prescelta".


"Però non l'abbiamo ancora trovata, giusto? O meglio, abbiamo trovato un 'prescelto' che non ci aspettavamo" Agatha iniziò a ridacchiare. "Stai tranquilla, se esiste una strega del genere, ovviamente Sua Maestà non ti impedirà di porre fine alla Battaglia della Volontà Divina, infatti cercherà soltanto di esserti d’aiuto nella ricerca. Ecco perché spero che ti trasferirai nella Regione Occidentale di Graycastle. Sicuramente le streghe che sceglieranno di trasferirsi qui aumenteranno, e avrai più possibilità di trovare la Prescelta, no?"


Phyllis si rese conto di essere d’accordo con l’altra. Anche se non voleva ammetterlo, le parole di Agatha avevano senso. "È davvero la verità che Roland Wimbledon è in grado di fermare i demoni... ha davvero fiducia nelle persone comuni?"


"Penso di potermelo aspettare da una persona comune che riesce a fare collaborare le streghe e le persone comuni come un’unica persona" Agatha tirò su un angolo della bocca e disse: "Sua Maestà non sta forse organizzando un’esercitazione di sparo solo per te? Dopo che sarà finita, forse sarai in grado di capire da dove derivano le mie convinzioni".


Le cosiddette esercitazioni di artiglieria avevano il fine di dimostrare la chiave che lei aveva chiamato la chiave dell’"arte". Nonostante non le fosse chiaro se le due cose avessero qualcosa a che fare con la lotta contro i demoni, considerando che era stata la geniale strega superiore a dirglielo, Phyllis decise che anche lei avrebbe aspettato con ansia quell’evento.


Proprio in quel momento una serie di forti ruggiti si propagarono nella foresta, facendo tremare i rami. " Grrraugh, Grrraugh "


L'espressione di Phyllis cambiò improvvisamente.


Conosceva bene quel suono. Era senza ombra di dubbio il suono della Bestia demoniaca volante. "Perché ci sono dei demoni qui?"


"È Maggie" spiegò Agatha arricciando le labbra. "Da quando il suo potere si è evoluto può trasformarsi in qualsiasi cosa che possa volare, e i demoni non fanno eccezione".


Phyllis emise un sospiro di sollievo quando capì che era stato causato da un potere magico. Tuttavia poco dopo la sua espressione si incupì di nuovo. "In questo caso, per lei è molto semplice catturare le bestie demoniache, non è vero?"


Le bestie demoniache di razza inferiore erano stupide, quindi era facile che si arrendessero a creature più potenti. Di fronte a una Bestia demoniaca volante, sarebbero rimasta pietrificate sul posto per la paura, e di conseguenza sarebbero state facili prede. Senza considerare il fatto che trasportare le prede per aria era molto più veloce che trascinarle sulla neve. Quindi, come avrebbero fatto Phyllis e Agatha a vincere?


"Non preoccuparti" Agatha sembrava avere letto i suoi pensieri. "Abbiamo delle possibilità. Il potere di Maggie è davvero conveniente, ma né lei né Fulmine, né tutte le altre streghe qui hanno mai resistito alla severità di un addestramento di combattimento, dunque, non possono usare il loro pieno potere magico".


Mentre Agatha stava ancora parlando, un'ombra nera volò sopra la sua testa e verso le mura della città afferrò una bestia demoniaca selvaggia. Era possibile notare che le sue dimensioni erano sbalorditive, persino una Bestia demoniaca adulta sarebbe stata molto più piccola di lei.


"Intendi che... Maggie non riuscirà a resistere fino al tramonto?"


"Il fiato della Bestia demoniaca è troppo forte e farà scappare in anticipo tutte le prede nell'area di attività. In quel caso, molto probabilmente Maggie si ritrasformerà in un piccione e si unirà a Fulmine per cercare i bersagli, e poi di colpo si trasformerà in una Bestia demoniaca per catturare le altre bestie demoniache. La trasformazione è un processo molto estenuante per il potere magico e una volta che quest’ultimo sarà esaurito, avranno delle difficoltà a fare affidamento solo su Fulmine per mantenere un livello di caccia efficace". Agatha sorrise e terminò: "Così tu attaccherai la bestia demonica successiva e io mi occuperò di tenerla a terra".


Gli occhi di Phyllis si illuminarono. Per loro, imparare a sfruttare il loro potenziale era una tattica di combattimento necessaria. A quel punto, le neopromosse streghe superiori non erano per niente diverse dalle nuove arrivate che avevano appena iniziato.


"Sì, lasci che me ne occupi io!"


...


Thea






 Erialis  Ciao a tutti il contest è ormai chiuso e direi di tirare le somme, forse a causa delle vacanze natalizie in pochi avete partecipato ma chi lo ha fatto vi ha permesso di vincere un capitolo in più della novel che verrà postato oggi. Non mi dilungo molto perchè sto scrivendo dal cellulare dato che sono a Roma per le feste dai miei genitori e suoceri per cui...Complimenti a tutti e direi di anticiparci con un Buon Fine Anno. 
                                


                                



