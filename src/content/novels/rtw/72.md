---
title: Capitolo 72- A Corte come il Re
pubDate: 2025-08-07T11:37:50.882Z
tags:
    - rtw
---


Timothy Wimbledon sedeva sul trono, accarezzando lo scettro nella sua mano, sovrastando i ministri all’interno dell’enorme sala.


Questa è la sensazione che ho sempre perseguito, pensava, invece di restare bloccato a Valencia, dove dovevo sovraintendere agli incessanti garbugli dei mercanti che lottavano solo per il proprio interesse.


Smise di accarezzare lo scettro e con questo cominciò a colpire ripetutamente il pavimento, facendo in modo che risuonasse in tutta la sala. Quando tutti gli occhi erano puntati verso di lui, fece cenno con la testa e ordinò, “Potete cominciare”.


“Sua maestà, ho qualcosa di importante da comunicare”. Il primo a farsi avanti fu il Cavaliere Weimar, soprannominato “Cuore di Ferro”, che era responsabile di tutto ciò che riguardava la difesa di Città del Re.


“Parla”


“E’ possibile fermare temporaneamente la caccia alle streghe? Sua Maestà, le ultime retate stanno diventando sempre più eccessive. Ho sentito che ieri molte donne sono state portate via dalle proprie case, arrestate e in seguito violentate nelle segrete. Una di loro è addirittura morta mentre stava in prigione! Si è poi scoperto che nessuna di loro fosse in realtà una strega! Ora il panico si è diffuso all’esterno della città. Se continua così, temo ci sarà un consistente numero di fuggitivi.”


Timothy aggrottò la fronte, era stato proprio lui a ordinare la caccia alle streghe. Non riusciva ancora a scoprire la verità sulla morte di suo padre e non riusciva a credere che potesse essersi suicidato. Lo strano sorriso che suo padre aveva sul suo viso prima di togliersi la vita, gli lasciava un sensazione particolarmente raccapricciante. Il genitore aveva infatti con sé la Pietra Divina della Vendetta della migliore qualità, inoltre la Chiesa aveva confermato che la sua pietra era pura, ma ciò non significava che le streghe non c’entrassero nulla.


Anche se era una strana teoria, non ne aveva una migliore se non quella che le streghe avessero pianificato il tutto.


Guardò verso Langley, ufficiale e pedina di addestramento responsabile delle retate. Si alzò immediatamente e disse, “Sua immensa Maestà, è stato solo un incidente, ho già severamente punito il personale coinvolto,” cominciò a scrocchiarsi le dita, “il guardiano, il castellano e le guardie sono stati puniti con dieci frustate e multati con 25 argenti reali.”


“Una donna morta e tre torturate in maniera estremamente violenta, e tu pensi che qualche frustata e qualche moneta possano essere una paga sufficiente?” Chiese Weimer con tono glaciale, “E chi ti ha dato il diritto di giudicare? È stato forse il Primo Ministro Vic o il Ministro della Giustizia Lord Padro?”


“Sua Maestà! Stiamo affrontando tempi straordinari, quindi ho dovuto agire in fretta,” Lahely dichiarò la sua innocenza e si mise in ginocchio, “Tralasciando dei piccoli intoppi, le retate hanno prodotto ottimi risultati. Abbiamo già catturato almeno quindici streghe che si nascondevano nella Città del Re ora sono sotto tortura, quindi fra poco potrà sapere se suo padre – no, intendo, se le streghe hanno organizzato un complotto.


Timothy lo fulminò con lo sguardo, che idiota, per poco hai spifferato a tutti le nostre vere intenzioni. Mentre i ministri che stavano in questa sala avevano già intuito che fosse lui la mente dietro al complotto, al mondo esterno era permesso sapere solo la sua versione, quella secondo la quale il Principe Gerald aveva ucciso il Re: questo punto non poteva essere sovvertito.


“Quindici streghe?” Cuore di Ferro, sogghignava con soddisfazione, “Beh sembra che Città del Re sia diventata una roccaforte per le streghe. Qualche anno fa la Chiesa cominciò una caccia alle streghe nella foresta est di Città del Re, ma riuscirono a catturarne solo sei. Sembra proprio che i tuoi uomini siano molto più forti di quelli della Chiesa.”


“Tu…!” Langley urlò forte ma fu interrotto da Timothy.


“Basta!” Langley  è così stupido, proprio come tutti gli altri stupidi sotto il mio controllo, pensò Timothy, che era arrabbiato per il fatto  che non ci fosse nessuno di capace a disposizione. Se non ne avesse avuto bisogno all’inizio della lotta per il trono, non avrebbe promosso un simile stupido. Anche se vuoi prenderti dei falsi meriti, non inventare numeri assurdi. Ho paura che queste 15 donne abbiano subito lo stesso trattamento dei disgraziati plebei. Non voleva coinvolgere la Chiesa, ma al momento non aveva altra scelta, quindi ordinò, “Andrai dalla Chiesa, pagherai un prete per venire qui, così può confermare l’identità di queste quindici donne. Sino a quel momento, ferma le torture. In seguito farai identificare al prete ogni donna che catturerai! Se dovessi scoprire che i miei ordini non sono stati eseguiti, vi lancerò nelle fosse in pasto ai pesci!”


“Sì Sua Maestà.” Confermò Langley, “Eseguirò immediatamente i suoi ordini”


Dopo che Langley lasciò la sala, Timothy si rivolse al Ministro delle Finanze, “Se c’è qualcun’altra che è stata torturata insieme alle altre tre, riceverà tre ori reali. Riguardo le donne in prigione, manda il denaro alle loro famiglie, si fermò un attimo, più volte.


“Come desidera” disse il ministro delle Finanze facendo un cenno di conferma.


“Sua Maestà, lei è davvero gentile” elogiò il ministro salutando il Principe.


“Prossima domanda”. Timothy aspettò un attimo, ma quando vide che nessuno aveva da chiedere, disse: ”Visto che nessuno ha un’altra questione da presentare, presenterò la mia”. Guardò il Ministro della Diplomazia, Yoshua -Sir Pallottola-, “è già passato un mese da quando l’ordine di rientro è stato emesso, ma nessuno è tornato a Città del Re. Dimmi, che novità ci sono a riguardo?”


Sir Pallottola proveniva dal Clan Flynn e manteneva il suo ruolo da trent’anni. Aveva i capelli grigi, un viso invecchiato e aveva già un piede nella fossa. Si schiarì la voce, “Sua Maestà, sua sorella Garcia Wimbledon deve ancora dare una risposta. Il suo quarto fratello Roland Wimbledon ha risposto. La lettera diceva che, quando la sua gente sarà salva al termine dei Mesi dei Demoni, prenderà in considerazione il ritorno…”


“E che altro?” chiese Timothy scocciato.


“Ha indirizzato la lettera al Principe Timothy e non al Re Timothy.”


Timothy non riuscì a trattenersi dallo sdegno e cominciò a ridere fragorosamente. È stupido esattamente come prima, un fratello senza speranza. Pensava, se intendi tornare, prenderai gli ordini da me in qualità di tuo nuovo Re. TI darò un buon posto in cui vivere, proprio come il principe viziato che sei. Se non tornerai non avrai una morte semplice. Sarà come giocare a scacchi, indipendentemente da ciò che farai, avrò la giusta contromossa.


“Lasciamolo stare”, Timothy scosse la mano con disprezzo, “Che mi dici della mia quinta sorella?”


“Sua Maestà… è scomparsa” rispose Sir Pallottola imbarazzato.


Sentendo la risposta Timothy chiese confuso: “Cosa? Cosa significa “è scomparsa?”


“Era stata la prima a promettere di ritornare, ma una settimana dopo Sua Altezza sparì dal palazzo in cui viveva, insieme al suo maggiordomo e alle due domestiche. Ho già incaricato del personale per trovarla ma devono ancora trovare la sua posizione.”


Cosa poteva significare? Che grande perdita, doveva solo credere in me! Timothy aveva il cuore pieno di dolore, aveva grandi aspettative per sua sorella; sperava che potesse diventare suo aiutante. Dopotutto, crescendo, Tilly aveva sempre operato in modo estremamente brillante, in maniera molto più stupefacente di quanto facesse lui. Perse il suo posto come principessa della corona solo perché era una ragazza.


Inizialmente Timothy aveva avuto un’eccellente impressione di lei dal momento che aveva rispettato le disposizioni di suo padre; era molto chiaro che il Re non voleva che TIlly fosse coinvolta in questa bufera. Per questo motivo le aveva dato Città d’Argento, che era vicino a Città del Re e che aveva un’attività normale senza necessità di addestrare delle truppe. Ma chi avrebbe mai immaginato che sarebbe scappata via? Era una scelta fatta da un uomo saggio?”


“Ora che è andata via, il Signore precedente dovrebbe prendere il controllo un’altra volta. Dovete lasciar proseguire le ricerche, non posso permettere che un’altra persona dal sangue reale vaghi tra le persone comuni.” Strinse i denti, cercando di sopprimere la sua estrema rabbia, “Bene, solo la mia terza sorella si è rifiutata di obbedire?”


“Sì, Sua Maestà” rispose Sir Pallottola.


“Poiché è così testarda, dobbiamo prendere misure drastiche” disse Timothy mentre guardava il Primo ministro Vic. Per iniziare una guerra, era necessario che sia il Primo Ministro che il Re l’approvassero. Poiché era il suo più grande sostenitore, ottenere il suo consenso non sarebbe stato un problema. “Farò sorvegliare il lato meridionale al Duca Ryan e costringerò Garcia a rinunciare al Porto delle Acque Chiare e a riportarla a Città del Re.”


Come previsto, Marquis Vic rispose, “Non possiamo rimandare ancora, per favore dia l’ordine di guerra, così che il Ministro degli Affari Esteri possa portare a termine il comando.”


Timothy annuì con soddisfazione. Nel momento in cui volle ordinare alla segretaria di scrivere la bozza dell’ordinanza, si udirono passi affrettati provenire dall’esterno della sala. Poi, con un forte rumore, le porte si aprirono e un cavaliere dal mantello a strisce blu entrò nella grande sala con passo deciso.


Timothy lo riconobbe immediatamente, era il famoso “Cavaliere Vento Freddo” Naim Moor. Si diresse al centro della sala, si mise su un ginocchio e disse, “Sua Maestà, ho appena ricevuto delle novità dal sud”, ansimava rumorosamente e il suo tono era chiaramente ansioso, “Sua sorella Garcia Wimbledon, in soli cinque giorni ha sconfitto le truppe del Duca Ryan e ha occupato Città dell’Aquila! Si è autoproclamata Regina di Porto delle Acque Chiare, e tutti i Signori nel Sud hanno reagito e proclamato il loro territorio indipendente!”




Dontcare
                                


                                



