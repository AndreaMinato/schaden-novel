---
title: Capitolo 720: I risultati della competizione e la cerimonia di ammissione
pubDate: 2025-08-07T11:30:06.816Z
tags:
    - rtw
---






Proprio come aveva previsto Agatha, quel pomeriggio il ruggito spensierato di Maggie si sentì raramente.


Quando una strega era impegnata a combattere, la sua mente eccessivamente tesa non avrebbe consumato solo il loro potere magico ma anche la sua forza fisica. Di conseguenza, l'Unione si era concentrata a individuare alcuni punti chiave necessari per il massimo sfruttamento del tempo del combattente. Permettendogli così di rilassare la mente e ripristinare la sua forza fisica sin dall'addestramento. Del resto, quando erano arrivati i demoni e li avevano invasi, l’unico modo per sopravvivere sul campo di battaglia era quello di fare affidamento su turni e combinazioni ragionevoli.


Ciò significava che, mentre Phyllis attirava l’attenzione e spingeva in trappola le bestie demoniache, Agatha approfittava dell'occasione per riposarsi fino a quando diverse bestie non fossero radunate insieme… Fecero una pausa a mezzogiorno, e per pranzo mangiarono solo cibo secco con la neve. Ogni volta che Agatha congelava tre o quattro bestie, poi modellava la neve fino a farla diventare in una pista di ghiaccio liscia su cui avrebbe fatto scivolare le loro prede fino mura cittadine della Regione Occidentale.


Quando il cielo si fece più scuro e divenne grigio, Foglia le informò che la competizione era terminata.


Quando tornarono alla linea di partenza, restato sorprese di scoprire che c'erano dozzine di bestie demoniache intrappolate in delle gabbie di legno. Rispetto a prima il numero delle bestie ibride demoniache imprigionate era aumentato fino a raggiungere i 30 esemplari. Il più grande di loro era un ibrido demoniaco lupo-orso. Era alto quasi quanto le mura cittadine, i suoi arti erano spessi come pilastri di pietra, ed era talmente forte che persino un Guerriero della Punizione Divina e una Bestia Diabolica difficilmente sarebbero riusciti a sconfiggerlo.


“Quale squadra era riuscita a catturarla?”


All’esterno l’espressione di Phyllis cambiò a stento, eppure all’interno stava annegando nel senso di sconfitta. Dopotutto, loro avevano fatto del loro meglio: 22 bestie demoniache di piccole e medie dimensioni. Era un numero che credeva che fosse abbastanza alto da farle spiccare, ma in quel momento sembrava che il loro punteggio potesse essere in fondo alla classifica.


Come avevano fatto le altre due squadre a catturare così tante bestie demoniache?


Wendy si mise di fronte a loro, sollevata nel vedere tutte al sicuro: "Avete lavorato tutte duramente". A quel punto estrasse un taccuino e iniziò ad annunciare i risultati.


"Neverwinter: sette punti. Ben fatto".


“Un attimo ... sette punti?” pensò Phyllis sorpresa. “Neverwinter non è la prima? Può darsi che le restanti 80 bestie siano state catturate dai due membri di Isola Dormiente?”


"È tutta colpa di Maggie" disse Fulmine con una mano sulla propria fronte. "Se a metà non mi avesse lasciata per rubare le uova dal nido di un falco dell’inverno e poi non avesse passato due ore a arrostirle, ne avremmo catturate di più".


"Sei stata tu che mi hai lasciata andare..." brontolò con disappunto il piccione appollaiato sulla testa di Fulmine. "Senza considerare che hai mangiato più uova arrostite di me, e hai persino voluto dei funghi becco d'uccello, dicendo che le uova avrebbero avuto un sapore migliore con i funghi, gruu... "


"Non vi preoccupate, va bene basta tornare tutte sane e salve... beh, la prossima è Isola Dormiente: quindici punti. Cenere, sei davvero un’ottima combattente" continuò Wendy.


"Si è semplicemente occupata di catturarle per noi" specificò Andrea: "sono stato io a mettere fuori combattimento le bestie. È un peccato che abbiamo incontrato così pochi mostri sul nostro cammino. E poi, lei non correva abbastanza velocemente".


Cenere le lanciò un'occhiata stizzosa. "Perché non ci provi tu a trascinare quei cinghiali demoniaci avanti e indietro per 15 volte, sulla neve?"


"Le barbare muscolose sono più portate per questo genere di lavoro".


"Sempre meglio di qualcuno così fragile e delicato".


"Tu…"


"Ahem" Wendy si affrettò a interrompere la lite sul punto di nascere. "L'ultima è la squadra di Taqila che ha totalizzato 22 punti! Congratulazioni, il buono mensile per Bevande del Caos in palio adesso è vostro!"


"Ah, sono così invidiosa!" commentò Andrea a malincuore.


"Voglio berle anche io, gruu..." Maggie guardò avidamente Agatha.


Tuttavia, Phyllis rimase molto sorpresa. "Eppure ci sono chiaramente un centinaio di gabbie che contengono le bestie demoniache..."


"Oh, Foglia le ha catturate lungo la strada" disse Wendy con un sorriso mentre agitava la mano.


Nell’esatto istante in cui la responsabile dell’Unione delle Streghe pronunciava quelle parole, ogni partecipante rivolse automaticamente gli occhi sulla strega dai capelli verdi poco distante da loro.


Foglia si toccò timidamente la parte posteriore della testa e disse: "Avevo paura che alla fine ci sarebbero state troppe bestie demoniache ad entrare nella zona di caccia, quindi nell’area esterna ho impostato una trappola con un raggio di circa 9 chilometri, e ho permesso che passassero solo alcune bestie attraverso dei passaggi specifici. Dopodiché, ho pensato che siccome le bestie erano già intrappolate in una gabbia di vite, avrei potuto semplicemente trascinarle tutte fino al confine della foresta e metterle insieme agli altri bersagli per Sua Maestà".


All'improvviso, tutte tacquero.


Da sola aveva catturato più esemplari delle tre squadre partecipanti messe insieme. Come se non bastasse, c’era riuscita mentre controllava la gara. Nessuno si sarebbe mai aspettato che ci fosse una strega da combattimento così potente che si nascondeva tra gli ascendenti più alti della Unione delle Streghe.


Persino una Trascendente non sarebbe in grado di catturare così tante bestie demoniache in un giorno.


“Perché mi sento così indescrivibilmente depressa e oberata...?” si domandò Phyllis tra sé e sé.


All'improvviso, sentì che l’avere vinto la competizione non fosse così importante.


***************


Il giorno successivo, a Neverwinter terminò tutta la preparazione necessaria all'esercitazione dell’artiglieria.


Quando Roland arrivò al Muro Ovest, la parte superiore del muro era già stata riempita da 2.000 cittadini seduti nei loro posti ormai in tutto esaurito e aspettavano con impazienza di guardare l'esercitazione. Secondo Edith, l'80% degli acquirenti dei posti erano i vecchi abitanti di Città di Confine. Ciò dimostrava chiaramente che spendere due reali d'argento per partecipare a un'attività in cui era presente il Re, non rappresentava più un onere finanziario per la gente del posto.


Il clima della Regione Occidentale sembrò adattarsi all'esercitazione. La forte nevicata di quella lunga notte si era interrotta alle prime luci dell'alba e insieme l’ululato del vento del nord ormai dimenticato. Il vasto campo a ovest delle mura della città sembrava essere ricoperto da un sottile tappeto bianco-argentato. I solchi tracciati sul terreno e le impronte lasciate dal trasporto delle bestie demoniache erano stati ricoperti dalla neve, facendo sembrare il campo pulito e intatto.


Considerando che le bestie demoniache erano i bersagli, l'attenzione del pubblico era certamente stata stuzzicata. Le molteplici prede erano state divise in tre file, che a loro volta erano state organizzate in tre distanze di tiro: 3 chilometri, 5 chilometri e 10 chilometri. Gli ibridi demoniaci più distruttivi erano stati sistemati nelle file più vicine ai partecipanti. Era scontato che guardare quei potenti mostri ridursi in una poltiglia sanguinante sotto il pesante fuoco dell'artiglieria avrebbe suscitato in loro un divertimento impareggiabile. Una dolce vendetta per gli abitanti di Neverwinter che avevano duramente sofferto durante i Mesi dei Demoni.


Le bestie più piccole sarebbero state usate come carne da macello per la polvere da sparo. Erano troppo lontane essere visibili in modo nitido, quindi erano lì solo per l'abbellire la mostra. Tuttavia, secondo Roland, il numero delle bestie era la cosa più importante. Nell'ultima fila sistemata alla distanza di 10 chilometri, le gabbie nelle quali erano imprigionate le bestie demoniache sarebbero state soggette all’esplosione più abbagliante.


Ascia d’Acciaio si arrampicò sul muro e riferì a gran voce: "Vostra Maestà, la squadra di artiglieria per il Primo Esercito è pronta".


Roland prese un respiro profondo emettendo una nuvoletta bianca e si voltò a guardare Eco, che era in piedi accanto a lui: "Suona la canzone di marcia della parata".


"Sì, Vostra Maestà".


Mentre la magia si diffondeva dalle dita di Echo, quel suono familiare si propagò all'istante attraverso le mura. Nonostante Roland avesse già ascoltato quella canzone, dato che era già stata riprodotta numerose volte nei festival sportivi della scuola, il suo cuore perse comunque un battito quando la melodia riecheggiò nell'aria di Neverwinter. Fu come se quella canzone avesse il potere di accompagnarlo mentre aspettava l'arrivo dei soldati.


Le persone che stavano chiacchierando tacquero all’istante e tutti volselo lo sguardo verso la fine della lunga strada poco distante dalle mura della città. Lì videro una squadra di soldati, in uniforme, marciare ordinatamente verso il loro posto.


Roland ricordava quando due anni prima era sopravvissuto per la prima volta ai Mesi dei Demoni e che in quel periodo la città era un pezzo di terra dalle dimensioni paragonabili a quelle di un palmo. Quegli uomini che avevano meno di due mesi di addestramento erano stati costretti a combattere con aste e lance contro bestie demoniache su delle mura di cemento che erano state realizzate con delle macerie. A quel tempo, persino un comune ibrido demoniaco aveva il potere di mettere la Milizia in agitazione. Tuttavia, in quei giorni, rimanevano calmi e composti anche di fronte a sfide ben maggiori. Le bestie demoniache palesemente potenti erano diventate gli obiettivi che li avrebbero aiutati a mostrare la forza di Neverwinter. Quel netto contrasto rendeva Roland estremamente emozionato.


Mentre i soldati salivano lentamente lungo le mura attraverso le morbide conche, un applauso euforico eruppe tra la folla, ondata dopo l’altra, quasi come se non si fermasse mai. Sapeva non ci fosse bisogno di fare un discorso in quel momento, tutti attendevano con ansia i melodiosi ruggiti dell'artiglieria.


Così, Roland annunciò ad alta voce: "Che l'esercitazione dell'artiglieria abbia inizio!"






Thea




                                


                                



