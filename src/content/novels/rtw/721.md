---
title: Capitolo 721: Esercitazione di Artiglieria
pubDate: 2025-08-07T11:30:06.816Z
tags:
    - rtw
---






Ferlin Eltek fu abbastanza sorpreso nel vedere la marcia ordinata dei soldati del Primo Esercito mentre salivano sulle mura.


Essendo anche la conosciuta stella dei cavalieri della Regione Occidentale, l'addestramento di un cavaliere era certamente una cosa con cui aveva familiarità, e sapeva quanto fosse difficile assicurarsi che le persone continuassero a restare ordinate durante le marce in gruppo. Quando sia i cavalieri che i mercenari marciavano davanti agli occhi del loro Signore, i membri per ciascuna fila non superavano i cinque uomini. Infatti, se la linea orizzontale fosse stata troppo cospicua, sarebbe stato molto facile che si creassero dei disordini, dando al pubblico che era seduto lontano una visione disordinata e sgradevole alla vista.


Di solito, la difficoltà di mantenere l'ordine aumentava esponenzialmente con il numero di soldati. Tuttavia, in quel gruppo, il numero di soldati superava abbondantemente i 100 componenti, e contava più di 10 soldati in ogni colonna e fila, e tutti loro indossavano un uniforme dello stesso colore e sul petto indossavano una brillante fascia posizionata diagonalmente, tutto ciò li faceva sembrare un quadrato in movimento.


Quell’impatto visivo diede a Ferlin una soddisfazione incredibile, una volta mantenuta quella formazione, il vantaggio di gestire un grande gruppo era decisivo.


Ciò fu visibile anche grazie alla risposta entusiasta della folla intorno a lui.


"Guarda lì nella terza fila, quello è il mio ragazzo!"


"Stanno marciando perfettamente ordinati!"


"Tutti sembrano una sola persona!"


"Se due eserciti si affrontassero sul campo di battaglia, temo che i nemici morirebbero di paura solo vedendo questo tipo di formazione".


"Ah, io credo che scapperebbero solo a sentire il nome di Sua Maestà".


"Com’è che si chiama questa canzone?"


"Non ne ho idea, ma... mi sento pieno di forza!"


"Questo è l'effetto del potere magico della Signorina Eco".


"È un peccato che May non possa assistere a tutto questo" disse Irene, stringendo il braccio di Luce dell’Alba. "Se lo vedesse, sarebbe sicuramente in grado di recitare quell’emozionante scena dell’opera".


"È incinta. È ovvio che non può essere qui sulle mura con te e il vento gelido" Ferlin scosse la testa e disse con un sorriso in volto: "Ti assicuro che ci saranno certamente altre occasioni. Scommetto che in futuro saranno sempre più attività del genere".


Il rinnovamento dei cavalieri e le esercitazioni di artiglieria erano i mezzi con cui il Signore poteva dimostrare il suo potere. La forza che aveva attualmente concentrato a Neverwinter andava al di là dell'immaginazione di tutti. Non c'era dubbio che Sua Maestà fosse in grado di conquistare più di un territorio. Una volta arrivato il momento giusto, con un esercito simile, non sarebbe stato sorprendente se fosse riuscito a portare tutti e quattro i regni sotto il suo comando. Dimostrazioni come quella erano assolutamente necessarie per stupire la popolazione


"Caro, ti piacerebbe essere parte di quest’esercito?" chiese Irene a bruciapelo.


"Come?" Luce dell’alba era stato preso leggermente alla sprovvista.


"Riesco a sentirli" disse Irene con un sorriso. "Il forti battiti del tuo cuore".


"È ..." Ferlin espirò producendo una nuvoletta bianca. Si rese conto che anche se quella volta suo padre non avesse detto quelle parole, lui non sarebbe stato un insegnante per tutta la sua vita.


Sir Eltek aveva ragione. Se avesse amato davvero i libri, non avrebbe deciso di farsi cavaliere come prima scelta e non avrebbe fatto del suo meglio per guadagnarsi la reputazione del famoso Luce dell’Alba.


L'esercito era il posto migliore per lui.


Lui desiderava unirsi al Primo Esercito, voleva diventare la spada di Sua Maestà, combattere per il Re e avere una parte nell'espansione del territorio del Regno e avere  lo scopo di condurlo verso un’espansione mai vista.


Sebbene Sua Maestà avesse detto che lui, un cavaliere che si era arreso, non avrebbe mai più avuto la possibilità di brandire un'arma, c'erano comunque altri modi per unirsi al Primo Esercito, almeno secondo suo padre.


Si chiese quanto si fosse sviluppato ora il Dipartimento Consiglieri di Sua Maestà.


E come se fosse una visione di lui stesso in futuro, osservò gli artiglieri mentre prendevano posto nelle posizioni di tiro.


...


La musica si fermò.


Quello era il segnale per indicare di essere pronti a fare fuoco.


Van'er ordinò di mirare.


Sei cannoni Longsong che erano stati sistemati nella vasta area delle mura della città, lasciarono cadere i barili per puntare alle gabbie a 300 metri di distanza. Tale  sarebbe stata la distanza da cui i proiettili avrebbero continuato a volare in linea retta senza deviare dal bersaglio. Dato che non era sicuro che i corpi delle bestie demoniache avrebbero innescato la miccia, dovevano tenere le bocche più basse in modo che le palle colpissero la neve sotto le gabbie.


"Mio Dio, questo qui è così brutto". Nelson fischiò. Il gruppo dei cannonieri da lui capitanato stava puntando ad un grande ibrido di orso lupo. La bestia in questione aveva probabilmente ricevuto un oscuro presentimento e si stava dimenando per liberarsi delle catene. L'enorme corpo si gettò contro le sbarre, facendo tremare continuamente la gabbia.


"Concentrati" l’avvertì Van'er aggrottò la fronte. "Questo non è la solita esercitazione, tutti ci stanno guardando".


"Sono un po' nervoso" confessò Artiglio di Gatto, con la voce leggermente tesa. "Essere osservato da così tante persone mi fa venir voglia di andare in bagno..."


Molti presenti a quella scena condividevano quella stessa sensazione.


"Sì, è più strano che affrontare i cavalieri di quel Duca".


"Se manchi il bersaglio, tutti i cittadini rideranno di te".


"Comportatevi come nell'esercitazione precedente. Basta stupidaggini!" Van'er gettò un'occhiata a Artiglio di Gatto: "Ricorda di non confondere il proiettile vivo con il proiettile senza testa. Se qualcosa andrà storto, ci sarà la detenzione ad aspettarti. Adesso, Caricare!”


Una volta entrati nel processo di caricamento, tutti nella postazione si ritrovarono improvvisamente occupati. A prescindere dai sentimenti che provavano in quel momento, dopo il lungo periodo di allenamento la procedura era diventata così familiare che sarebbero riusciti a portarla a termine anche a occhi chiusi.


Il caricamento del cannone Longsong da 152 mm era molto più veloce di quello del cannone da artiglieria da12 kg e mezzo. Quando tutti e sei i cannoni furono pronti, dalla cima del muro si udì la voce di Ascia d’Acciaio che faceva partire il conto alla rovescia.


"Dieci, nove, otto ..."


Allo stesso tempo, ogni brusio prodotto del pubblico cessò bruscamente, come se tutti aspettassero il momento in cui bocche avrebbero eruttato fiamme e tuoni.


Ciononostante, all’interno del suo cuore, Van'er si sentiva inaspettatamente calmo. Guardando le bestie demoniache che ruggivano all’impazzate nelle gabbie, si ricordò di quel giorno di quattro anni prima quando suo fratello minore era morto di fame e di freddo tra le sue braccia, ricordò anche quando si era esercitato giorno e notte per mangiare un secondo uovo, o quando aveva combattuto le bestie demoniache sulle mura costruite con le macerie con una lancia.


I cambiamenti avvenuti negli ultimi anni erano nitidi davanti i suoi occhi.


"Cinque, quattro, tre ..."


Era stato soltanto un normale minatore nella vecchia strada di Città di Confine. Aveva deciso di rimanere nella milizia per difendere la terra di Sua Maestà dalle bestie demoniache solo quando Sua Maestà gli aveva detto: "Ho fiducia in te, continua così". Eppure, tutto considerato, non si sarebbe mai aspettato che le cose potessero portare a quel giorno.


Senza farsi vedere, Van'er girò la testa e osservò l'uomo dai capelli grigi poco distante, Roland Wimbledon, l’uomo che lo aveva reso calmo. Gli bastava soltanto che Sua Maestà fosse dietro di lui e poco importava quale tipo di nemico si fosse trovato davanti, non si sarebbe arreso.


"Due, uno! Fuoco!"


"Fuoco!"


Van'er agitò bruscamente il braccio.


Allo stesso tempo, sei cannoni Longsong sputarono delle lunghe fiamme e fumo verde, accompagnati dall'enorme frastuono che trasformò la neve sul muro in una nebbia bianca. In un batter d'occhio, le palle furono lanciate in aria attraverso la distanza di 300 metri. Quando la gente udì l'assordante boato, i proiettili erano già caduti di fronte gli ibridi demoniaci.


Immediatamente, la miccia compressa innescò la polvere da sparo a doppia base nella testata, fece saltare in aria sei pilastri di fango e disintegrò le gabbie di legno. I corpi delle bestie, apparentemente robusti, si sbriciolarono come carta di fronte a onde rampanti. Verso il cielo esplosero anche i trucioli di legno insieme alla calda e sanguinante carne delle bestie demoniache. Allo stesso tempo, gli intestini e gli arti spezzati si sparpagliarono tutt'intorno.


La folla improvvisamente scoppiò in acclamazioni sentite.


 


Thea 




                                


                                



