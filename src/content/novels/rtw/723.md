---
title: Capitolo 723- Il Potere di far tremare il Cielo
pubDate: 2025-08-07T11:37:51.018Z
tags:
    - rtw
---














Non c’era il sole nei Mesi dei Demoni, il che era qualcosa che non era cambiata per migliaia di anni.


Il cielo era sempre simile ad una tenda cupa e scura in cui la neve svolazzava e vorticava invariabilmente al vento. Le persone si accorgevano a mala pena dei cambiamenti climatici diversi dall’intensità della neve. Come il tempo odierno, in cui solamente uno o due fiocchi di neve caduti occasionalmente potevano essere considerati un segno del fatto che la neve si fosse fermata. Il più delle volte, il cielo avrebbe brulicato di neve candida, la gran nevicata avrebbe fluttuato e ricoperto tutto il territorio a tutte le ore.


Pertanto, quella luce bianca catturava particolarmente l’attenzione sotto un tale sfondo. Quando fuoriusciva dalla terra, il bagliore illuminava la neve circostante in un istante, come se l’intero mondo grigio venisse gentilmente acceso.


Phyllis non poté fare a meno di trattenere il respiro.


In quel momento il suo sguardo era fisso sulla luce quando tutto sembrò rapido e poi lento.


Quando la luce si affievolì velocemente e si trasformò in una palla di fuoco arancione, il terreno a 1000 metri di distanza dalle mura venne sradicato!


Non si trattava di un’illusione. Aveva visto chiaramente il piatto nevaio ascendere verso l’alto e formare un dolce arco, come se il terreno al di sotto della neve non fosse fatto di terriccio e pietre, ma d’acqua capace di cambiare a caso la propria forma. In cima all’arco, la rossa palla di fuoco risaliva come se volesse liberarsi delle catene della terra.


Ci riuscì! La scena seguente avvenne quasi in un batter d’occhio. Fumo, nubi di polvere e fiamme eruttarono dal suolo e strapparono in pezzi la superficie ricurva! La palla di fuoco salita alle stelle, insieme a flutti di fumo nero alti decine di metri, diffuse un alto muro che quasi oscurò l’originale luce del cielo nella visione di Phyllis. Sia le gabbie che le bestie demoniache si trasformarono in polvere dinnanzi alla palla infuocata. A quel punto lo sconvolgente ruggito arrivò alle sue orecchie, facendola tremare e provocandole un tuffo al cuore.


“Boom! Boom!”


All’improvviso, la terra tremò!


Phyllis si aggrappò inconsciamente ad Agatha, a cui voleva dire qualcosa muovendo le labbra, ma fu bloccata dall’improvviso flusso d’aria. Anche le persone sulle mura barcollarono per l’onda d’urto e non si ripresero se non dopo un po’ di tempo. Sconvolte da quella scena, avevano dimenticato di esultare e applaudire. L’unica cosa che riuscirono a fare fu guardare verso il muro di fumo che si stava innalzando.


“Ѐ questa… la Chiave?”


Deglutendo, non aveva mai pensato che la gente comune potesse padroneggiare una forza così terribile al giorno d’oggi. Persino un Demone Anziano non sarebbe riuscito a sopravvivere in un così turbolento incendio sotterraneo.


Il sole rosso stava tramontando, lasciando aleggiare solo poche fiamme scarlatte nel fumo scuro, ma quest’ultimo era salito a mezz’aria come se fosse collegato alle nuvole. Le macchie di sporco e i pezzi di bestie demoniache che erano saltati in aria, ora cadevano come una pioggia di sangue e sporcizia sul nevaio circostante.


Osservando questa scena, Phyllis capì finalmente da dove provenisse la sicurezza di Agatha.


Con questa potenza sconvolgente, la gente comune avrebbe potuto persino avere l’opportunità di affrontare i demoni brutali.


Ma ancora non riusciva a capire perché Roland Wimbledon l’avrebbe chiamata arte.


“L’esplosione era arte?” Si domandò.


...


Retnin venne completamente intossicato dal gelido vento pieno di fumo della polvere da sparo. Il boom dello scoppio risvegliò completamente il suo desiderio.


Questa era chimica!


Questa era la vera chimica!


L’ex Capo Alchimista di Città del Re Rayleigh, lanciò un’occhiata ai compagni accanto a sé e notò che, anche gli occhi di Archer, stavano brillando della stessa luce, che era inconciliabile con la loro età avanzata. Ricordava vagamente che l’ultima volta che aveva mostrato questo tipo di entusiasmo era stata quando si era arruolato, in qualità di discepolo, nel Laboratorio Alchemico all’età di 10 anni.


Retnin si sentì come se avesse finalmente trovato lo scopo a cui avrebbe dedicato la sua vita.


Consisteva nell’attrarre l’attenzione di tutti come il sole.


Solo la chimica l’avrebbe aiutato a raggiungere quest’obiettivo!


Sfortunatamente, aveva quasi 50 anni. Quanto sarebbe stato bello se avesse visto questa scena 20 anni prima e avesse capito il vero potere della chimica anzitempo, che non consisteva in fiamme ed esalazioni sprigionate dalla combustione delle grezze polveri di neve ma dalla pura luce e dal puro calore.


Per fortuna, lo aveva finalmente capito.


Vedendo gli sconvolti astrologi accanto a lui, Retnin non poté fare a meno di sorridere.


Successivamente, la leggenda del Saggio avrebbe riportato solamente un nome, mentre l’altro sarebbe stato presto dimenticato completamente.


Voleva che tutti sperimentassero la potenza delle esplosioni, per far loro elogiare la grandezza della chimica!


Non riuscì a frenare il suo bisogno di dare inizio a più esperimenti. Aveva così tanti progetti chimicamente esplosivi in ‘Chimica Intermedia’ da provare.


“Che cosa stiamo aspettando?”


“Richiediamo un laboratorio da Kyle Sichi.”


“Ѐ quello che stavo pensando.”


I tre alchimisti espressero le loro idee e suggerimenti contemporaneamente.


Retnin diede alla colonna di fumo rimasta a mezzaria un’ultima occhiata, poi si incamminò rapidamente verso il laboratorio.


...


“Adesso capisci perché voglio rimanere a Neverwinter?” Edith armeggiò con la testa di Cole.


Quest’ultimo rimase in silenzio per molto tempo, prima di chiedere con voce roca: “Per questo?”


Evidentemente, la potenza formidabile dell’esplosione lo aveva davvero spaventato, il suo viso era ancora pallido e un suo braccio stringeva il braccio della sorella.


“Perché nessuno può resistere a Roland Wimbledon.” Disse lentamente Edith, “Gli aristocratici, pur tenendo i loro titoli e le loro terre, non significano niente in confronto a questo tipo di potere. Potrebbe costruire un Regno in qualsiasi modo voglia che sia. Quando ha ordinato l’abolizione della nobiltà, quegli aristocratici avrebbero dovuto cedere i loro possedimenti e i loro diritti. Ma è un peccato che la maggior parte della gente non l’abbia ancora realizzato.”


Sebbene lo considerasse un peccato, la Perla della Regione Settentrionale non mostrò alcuna espressione di pietà, piuttosto mostrò compiacimento.


Cole Kant mise su il broncio. “Anche noi… siamo aristocratici.”


“Ma non abbiamo più il titolo da aristocratici.” Disse Edith, portando il suo fratellino all’estremità delle mura. Ora che la gente stava pian piano lasciando le mura cittadine e la zona era diventata molto più spaziosa, Cole poté vedere chiaramente lo scuro e distante terreno bruciato come se fosse stato drasticamente arato. Edith continuò dicendo: “Gli aristocratici vengono rispettati per la loro ricchezza e il loro potere, non per gli appezzamenti di terreno sotto i loro piedi, che dimostrano che la nobiltà non è ancora scomparsa. Proprio come questa pianura, che la sua superficie sia danneggiata o curata, ricoperta di neve o erbosa, la sua natura non cambia. Neverwinter è il punto di inizio di una nuova era. Se vuoi essere un aristocratico in quest’era, devi integrarti nelle nuove regole stabilite da Sua Maestà.”


Per un momento, Cole si sentì come se avesse e allo stesso tempo non avesse capito il senso, ma annuì comunque sotto il fare dominante che la sorella aveva accumulato nel corso degli anni. “Resterò qui e non discuterò più per tornare nella Regione Settentrionale.”


“Proprio così. Non pensi che sia molto più interessante vagliare nuove regole e nuove forze, piuttosto che gestire pezzi di terreno immutabile?”


Cole alzò lo sguardo verso il bel profilo di sua sorella.


I suoi lunghi capelli stavano fluttuando, come il raso più vellutato, al vento del nord. Le sue ciglia lunghe e sottili erano rivolte verso l’alto, impreziosite dalla sua elegante curvatura del naso e delle labbra, dando una vista di indicibile bellezza.


L’unica cosa che lo confondeva era il rossore sul viso di Edith, che era qualcosa che le donne avrebbero dovuto avere durante l’eccitazione.


“Mia sorella è interessata alla colonna di fumo salita alle stelle?” Dubitò Cole.


Allontanò lo sguardo, celando il suo dubbio nel profondo del suo cuore.


Haru
                                


                                



