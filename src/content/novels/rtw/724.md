---
title: Capitolo 724- Un Livello di Potere Più Alto
pubDate: 2025-08-07T11:37:51.018Z
tags:
    - rtw
---










Dopo l’esercizio, Phyllis tornò nuovamente al Castello di Roland accompagnata da Agatha.


Quando entrarono nell’ufficio, notò che Roland Wimbledon aveva la stessa espressione dell’ultima volta. Non mostrava alcun autocompiacimento, come se l’esercizio non fosse altro che una cosa insignificante ai suoi occhi.


Tuttavia, Phyllis sentiva che l’importanza di questa persona comune, che sedeva al di là del tavolo in mogano, era apparentemente cresciuta parecchio. Si rivolse inconsciamente a lui con gli onorifici. “Vostra maestà, Vi prego, permettetemi di farvi qualche domanda prima di contattare le streghe di Taqila.”


“Vai avanti.” Annuì Roland.


“Le armi che avete mostrato possono essere prodotte in massa?”


Dal punto di vista di Phyllis, se il piano della ricerca della Prescelta non fosse andato a buon fine, la guerra contro i demoni sarebbe indubbiamente durata molti anni. Se la produzione di quest’arma avesse davvero richiesto circa 10000 persone comuni e il risultato non avesse soddisfatto le loro esigenze, Neverwinter avrebbe comunque dovuto affrontare un duro conflitto.


A quel punto, sarebbe riuscita a lottare per più posizioni per le sopravvissute di Taqila.


Dopo tutto, una forza di circa 100 Guerrieri della Punizione Divina controllati dalle streghe era decisamente formidabile. Quando i Cannoni Longsong non sarebbero riusciti a fermare le Bestie d’Assedio provenienti da tutte le direzioni, Roland avrebbe dovuto affidarsi a loro per rompere lo stretto accerchiamento.


Roland sorrise e diede una risposta. “La prima cosa che devo sottolineare è che i Cannoni Longsong non sono una semplice arma di difesa. Potrebbero sembrare troppo pesanti per essere trasportati dalla forza lavoro o dal bestiame, ma per alcuni veicoli, trasportarli non è più un problema. Infatti, con un piccolo miglioramento, possono essere trasformati in un’arma sia offensiva che difensiva.”


“Ve… Veicoli?” Ripeté Phyllis. In precedenza aveva sentito dire da Agatha che Sua Maestà diceva spesso delle nuove parole dalla strana pronuncia, molte delle quali erano semplici, e che se non le avesse capite, avrebbe potuto chiedere direttamente. Generalmente, il Re sarebbe stato molto felice di rispondere alle domande.


Come previsto, Roland si strofinò le mani e disse: “Potrebbero essere qualsiasi cosa capace di trasportare i cannoni, come per esempio, i più semplici…  Gran velieri a tre alberi, che possono essere considerati veicoli.”


“Ma simili velieri possono solo navigare nel Mare Vorticoso.”


“Ti sto solamente facendo un esempio. Ci sarà un veicolo che potrà muoversi liberamente su terra in futuro. Neverwinter ha già avviato lo sviluppo di un tale veicolo, ma potrà fare molto di più che trasportare semplicemente un cannone.”


“Un equipaggiamento capace sia di trasportare un’arma così pesante che di muoversi liberamente sul terreno? Ma dalle affermazioni del Re, pare che non sia preparato specificatamente per i cannoni.” Proprio quando Phyllis volle chiedere di più, Roland andò avanti: “Quanto alla quantità che sarà possibile produrre, dopo l’utilizzo di una nuova generazione di strumenti di produzione, credo che i cannoni ricopriranno tutte le mura dei confini in un anno o due.”


Phyllis sussultò di nascosto alla risposta. “Ricoprire tutte le mura del confine in un anno o due? Persino la Manganella e la Balista non possono essere fabbricate in così gran numero e in così poco tempo.”


“In tal caso, sarà dura per le sopravvissute di Taqila svolgere un ruolo qui.”


Si trattava di una risposta che allo stesso tempo la deludeva e la soddisfaceva. Forse le loro posizioni sarebbero state inferiori rispetto alle altre organizzazioni di streghe, ma, andava sempre bene avere meno perdite in una guerra.


Tuttavia, considerando le sue esperienze passate, aveva deciso di non interrogarlo bensì di cambiare argomento.


“Capisco, Vostra Maestà. Mi sono resa conto, durante l’esercizio dell’artiglieria, che l’ultima esplosione non è stata causata dai Cannoni Longsong, dunque il mio secondo quesito è: questa è la vostra arma più letale?”


Quando lo domandò, Phyllis notò uno strano sorriso apparire sul volto di Roland prima della sua risposta. “A giudicare dalla tecnologia che abbiamo padroneggiato, possono essere considerati solo come la più semplice.”


“La più… semplice?” Disse lei con stupore. “Potete creare un’arma capace di dar vita ad un’esplosione più violenta?”


“Non c’è fine allo sviluppo di un’esplosione.” Roland fece cenno di no con la testa. “L’attuale livello dell’arsenale in possesso di Neverwinter, può essere visto come il secondo livello, il terzo livello sarà migliore. A quel livello, non sarà impossibile radere al suolo una città in un solo colpo.”


Phyllis era totalmente sbigottita. Volle istintivamente considerare quest’affermazione come senza senso. “Distruggere una città in un colpo solo? Nessuna persona comune e nessuna strega possono avere questo tipo di potere. Solo le divinità possono farlo.” Ma quando vide brillare curiosamente gli occhi di Roland, trovò difficile contestare ciò che aveva detto.


Alla fine, non ebbe altra scelta se non quella di chiedere a bassa voce: “Di che arma si tratta?”


Roland non diede una risposta diretta. Bevve del tè prima di dire lentamente: “E se la scena dell’ultimo round dell’esplosione fosse come quella nei tuoi occhi?”


“Si tratta dei miei dubbi?” Chiuse gli occhi e un momento dopo disse: “Sarebbe come un’alba.”


Se il fumo e la polvere fossero considerati come delle nuvole, la levante palla di fuoco arancione sarebbe potuta essere indubbiamente il sorgere del sole alle prime luci dell’alba.


“Sì, è proprio come la rossa luce del sole del mattino. Ma il terzo livello dell’arma è il vero sole.” Roland incurvò gli angoli della sua bocca, come se stesse raccontando di una cosa creata da Dio. “Non potrai guardare direttamente verso di essa perché ti brucerebbe gli occhi, non potrai nemmeno avvicinartici troppo, perché la luce scintillante ti brucerebbe ovunque. La sua temperatura interna può trasformare le pietre in gas, e l’aria sottostante che genera è abbastanza forte da distruggere le case.”


La descrizione fece rabbrividire Phyllis. Non riusciva a capire se quello che lui stava dicendo fosse sopravvalutazione o la verità. “Come possiamo farlo?” Domandò.


“Dobbiamo assolvere due compiti epocali. Uno si chiama fulgore splendente, mentre l’altro si chiama la distanza dal sole, e…”


“Vostra Maestà!” Agatha lo interruppe, accigliata.


“Per favore non dire cose senza senso in questo momento.” La voce di Usignolo arrivò anche alle orecchie di Phyllis.


“Compiti epocali? Fulgore splendente?” Phyllis scoprì di essere incapace di capire anche una sola parola e Agatha fece spallucce impotente.


“Uhmm, per farla breve, è molto complicato, quindi ho bisogno di più streghe che portino avanti la ricerca e accelerino lo sviluppo tecnologico di Neverwinter.” Roland tossì un po’. “Certamente, le cose che avete trovato nelle rovine potrebbero essere utili, dunque spero che potremo iniziare una negoziazione più approfondita al più presto possibile.”


Con sentimenti complessi, Phyllis osservò il Re, che era una persona comune, prima di togliersi l’anello che aveva al dito. “Come promesso, contatterò Pasha e altre sopravvissute per voi. Quando frantumerò questa Pietra dai Cinque Colori, avvertiranno la mia posizione, ma se volete parlare direttamente con loro, temo che ci vorranno uno o due giorni in più… Non so quando Pasha riuscirà ad avere un nucleo magico pronto.”


“Possiamo avere una conversazione in qualsiasi luogo?”


“Sì, ma se la condizione lo permette, un posto spazioso sarebbe meglio.”


“Bene allora, puoi frantumare la Pietra Magica in salone, questo lo renderà più formale.” Disse Roland, prima di volarsi verso Agatha e dire: “Tu la porterai lì per me.”


“Sì, Vostra Maestà.”


Dopo aver lasciato l’ufficio, Phyllis fece un respiro profondo.


Aveva fatto tutto quello che poteva fare, il prossimo passo sarebbe stato quello di aspettare il responso del resto delle sopravvissute.


Haru
                                


                                



