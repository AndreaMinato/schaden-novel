---
title: Capitolo 726- Marea di Bestie Demoniache
pubDate: 2025-08-07T11:37:51.019Z
tags:
    - rtw
---














 


Nelle profondità dell’intricata caverna, il tremore sopra le loro teste cresceva sempre di più.






Pasha sapeva che si stavano avvicinando in gran numero e velocemente.






Allungò i suoi tentacoli nel suolo e si sollevò dal terreno dove poteva “vedere” tutto quello che stava accadendo fuori dalla montagna: la nera massa di bestie demoniache stava infuriando tra le montagne e tutti gli ingressi alle Rovine del Labirinto erano stati bloccati da Spaventose Bestie Infernali. Gli ibridi demoniaci dietro a loro stavano furiosamente strappando a pezzi la carne e le ossa delle bestie fino a liberare uno spazio tra di essi. Non avevano scelta, altrimenti sarebbero stati schiacciati a morte dal resto delle bestie demoniache dietro di loro all’ingresso della caverna.






Nonostante gli sforzi disperati degli ibridi, il passaggio veniva subito bloccato nuovamente dal flusso di bestie demoniache e l’unico modo per passare attraverso era quello di ripetere le azioni precedenti. Tutto questo aveva provocato un bagno di sangue di fronte alle entrate, prima ancora che le bestie demoniache potessero lanciare i loro attacchi verso l’area principale.






C’era un caos sotterraneo, Bestie Selvagge avanzavano lentamente tra i diversi strati di terra. Le loro teste piene di tentacoli potevano percepire attraverso le parti più fragili del suolo e la sostanza oleosa sulla pelle permetteva loro di scavare facilmente attraverso il terreno, trasportando all’interno del lungo corpo a forma di tubo un gran numero di ibridi demoniaci. Una volta che un mostro come quello penetrava attraverso le linee difensive, il risultato era quasi sempre un massivo numero di vittime tra le schiere dei difensori.






Erano apparse in cielo anche alcune bestie demoniache volanti, ma potevano solo svolazzare in aria dato che non erano in grado di entrare nelle rovine sotterranee.






Era una situazione inconcepibile. Non aveva direttamente assistito alla scena, ma le grida strazianti provenienti da sopra le montagne, i tremori tra gli strati della terra e il suono di pietre e terra macinati insieme, venivano tutti accuratamente trasmessi alla sua mente attraverso migliaia di tentacoli, formando innumerevoli immagini vivide.






Dall’inizio di questo inverno, era l’invasione di bestie demoniache di scala più larga.






Pasha ritrasse i suoi arti e scese in uno strato ancora più profondo.






Di tanto in tanto, dei pezzi di terra cadevano dal soffitto e si disintegravano nei bracieri ai lati del passaggio. Non gli servivano le fiamme per vedere ogni singola pietra sul terreno, ma quelli che erano diventati Guerrieri della Punizione Divina ne avevano bisogno. Sulla via del ritorno, spense le fiamme nei bracieri; si erano già tutti spostati nella Sala del Labirinto.






“Com’è la situazione di sopra?”






Entrando nella sala, sentì la voce di Alethea nella sua testa.






“La Bestia Selvaggia più vicina a noi ha raggiungo il terzo strato.” Pasha trasmise la sua voce alle coscienze di ognuno. “Com’è la situazione al di sotto del labirinto?”






“Non c’è niente di insolito” rispose Alethea: “Ho visto solamente dei cadaveri neri inceneriti.”






La percezione e la comprensione di Pasha nei confronti del combattimento erano cambiati drasticamente dopo la trasformazione del suo corpo. Il mondo originariamente piatto era diventato improvvisamente tridimensionale, e dato che i loro nemici potevano muoversi liberamente nel terreno, i superstiti dovevano controllare la situazione anche al di sotto di loro. Fintanto che non erano alla fine dell’abisso, non potevano ignorare i pericoli più profondi.






Fortunatamente, un fiume di lava scorreva senza fine al di sotto delle rovine, sigillando l’area più estesa della parte inferiore del labirinto e risparmiando loro molti sforzi. Fino ad ora, non c’era stata nessuna bestia demoniaca che non avesse timore del fuoco.






“Quanto tempo manca prima che lo Strumento della Divina Penitenza sia pronto?” Pasha guardò verso Celine.






“Non lo so. Mezz’ora, forse un’ora?” Rispose ansiosa dalla direzione del Nucleo Magico. “Ho fatto del mio meglio, ma la postazione danneggiata nell’area 43 è stata appena riparata e Lady Eleonora ha bisogno di più tempo per valutare il Nucleo!”






“Non preoccuparti. Non arriveranno così velocemente” cercò di calmarla. “Gli ibridi demoniaci più grandi verranno bloccati fuori dagli ingressi della caverna e noi dovremo solo occuparci di quelli piccoli.”






“Hai ragione. Possiamo considerarlo come un addestramento giornaliero” disse Elena: “Fintanto che noi siamo qui, le bestie demoniache non riusciranno ad entrare nella Sala.”






“Non penso che sia stata una bella idea quella di recuperare la Reliquia degli Dei così presto. Non sarebbe stato meglio aspettare che la Città della Stella Cadente consumasse un altro po’ della sua forza?” Chiese qualcuno.






“Dovrebbero comunque difendere Hermes. Ma senza l’Armata della Punizione Divina, quelle persone comuni non valgono niente” confutò Alethea.






“Le mura possono bloccare le bestie demoniache e olio bollente e le manganelle possono dare una bella lezione a quelle bestie. Potevamo restare nascoste nel Tempio del Segreto Fondamentale e aspettare la rottura delle difese della città per recuperare la Reliquia.”






“Ci sono diverse trappole nascoste sotto la cattedrale. Cosa sarebbe successo se i nemici le avessero attivate per sbaglio? Saremo state seppellite vive, il che non sarebbe stato niente in confronto al fatto che la Reliquia possa finire nelle mani dei demoni. In qualunque modo, non possiamo permetterci di rischiare.”






“Smettete il battibecco” interruppe Pasha: “Dato che ormai abbiamo riportato indietro la Reliquia, non abbiamo altra scelta se non quella di continuare con il piano. Avete già dimenticato le parole di Lady Natalia prima dell’attacco alla Regina della Città della Stella Cadente?”






Dopo che parlò, le altre si acquietarono immediatamente; erano tutte d’accordo.






Nell’era di Taqila, scene come quella erano rare. Le streghe di livello inferiore dovevano incondizionatamente obbedire ai superiori e chiunque infrangeva le leggi avrebbe ricevuto una punizione severa. Il conflitto più grande che ci fu mai stato nell’Unione, era stato quello tra Natalia e Alice. Prima di recidere ogni legame con la Città della Stella Cadente, Natalia disse quelle parole ai suoi seguaci e lanciò l’attacco furtivo verso la Regina della Città della Stella Cadente.






Da quel giorno, i superstiti di Taqila non badavano più ai gradi e di conseguenza aumentò la frequenza di dispute interne. Tuttavia, a Pasha non importava niente di questo cambiamento, in confronto al precedente sistema rigido, preferiva un’organizzazione piena di vitalità.






Proprio quando le altre cambiarono argomento e iniziarono a discutere sui modi per bloccare le bestie demoniache, Pasha ricevette all’improvviso un segnale inaspettato da uno dei suoi tentacoli!






Un violento tremore risuonò attraverso la terra, come se un pesante oggetto in caduta libera si era fracassato nel terreno senza alcuna resistenza. Attraversò rapidamente diversi strati del labirinto e si stava avvicinando velocemente verso le profondità della Sala!






“Com’è possibile?”


 


Il terreno era densamente riempito di terra e sassi e non permetteva alcun movimento ampio, anche ad una Bestia Selvaggia sarebbe stato necessario mezz’ora come minimo per scavare attraverso uno strato. Come poteva essere questa cosa, in grado di muoversi così velocemente nel suolo?






Pasha mosse velocemente diversi tentacoli nella direzione del movimento: più tentacoli usava per osservare un’area, più immagini riceveva.






Dopodiché, il suo cuore sprofondò.






Una crepa orizzontale larga da sei a sette miglia era apparsa improvvisamente in quell’area, separando il terreno in due. Pareva una lunga voragine che si estendeva fino alle profondità più oscure. Una Bestia Selvaggia stava scendendo nel suolo soffice, ruzzolando giù diritto verso la Sala.






“Prepararsi a combattere” Pasha avvisò tutti a tutto volume attraverso le loro coscienze: “Alla direzione del Nucleo Magico!”






Improvvisamente, quando erano ancora tutti sotto shock, il soffitto della sala principale esplose in mille pezzi, una Bestia Selvaggia dal collo lungo passò tra la fessura. Era coperto di graffi e lividi, emetteva una sinistra luce blu scuro per via dell’influenza del Nucleo Magico. Aveva ricevuto gravi danni dalla caduta, ma anche così, aveva completato la sua missione prima del suo ultimo respiro.






Nel momento in cui la bestia cadde al suolo, diversi ibridi demoniaci uscirono dal suo corpo squartandogli la pancia e si lanciarono verso la vittima più vicina, Celine.






Aris




                                


                                



