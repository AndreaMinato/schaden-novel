---
title: Capitolo 727: Lo Strumento della Divina Penitenza
pubDate: 2025-08-07T11:30:06.817Z
tags:
    - rtw
---






“No-!” Gridò Pasha con tutta la sua voce.






Proprio quando Celine sfilò il tentacolo dallo Strumento della Divina Penitenza e tramortì due ibridi demoniaci, fu morsa da un’altra bestia demoniaca. Sul suo corpo ingombrante apparvero subito tante crepe. Squame e liquido corporeo grigiastro sgorgarono dal corpo e si sparsero dappertutto. Diversi demoni lupo mutati saltarono agilmente addosso alla sua pelle grossolana, dirigendosi verso la testa con l’obiettivo di staccare a morsi i tentacoli principali.






Tutte le altre streghe sfoderarono le loro spade per andare in suo soccorso. La più rapida fu Elena che scattò come un lampo di luce argentata. Colpì un ibrido che tentava di bloccarla e lo tagliò a metà, dopodiché si lanciò nella folla di bestie demoniache per fare una strage. Dovunque andava, sangue blu schizzava in tutte le direzioni. Questi mostri che terrorizzavano tanto le persone comuni non erano diversi da normali bestie di fronte alle Streghe della Punizione Divina, potenti quanto Straordinarie. Anche durante l’inizio della battaglia quando le bestie erano all’apice della loro forza, non erano in grado di prevalere in termini di velocità e potenza.






Sempre più streghe si univano alla battaglia e le bestie demoniache venivano massacrate una ad una. Quando finalmente lo scontro terminò, Pasha ritrasse tutti i suoi tentacoli e, con il cuore in gola, si precipitò verso il centro della Sala.






Diversamente da una Strega della Punizione Divina che poteva facilmente scambiare il proprio corpo, loro erano intrappolate in quella specie di sarcoma senza la possibilità di uscirne. Una volta che il corpo fosse vicino alla fine, non avrebbero avuto altra scelta se non quella di fondersi a Lady Eleonora.






Pasha era totalmente soddisfatta del suo destino. Dopo che aveva deciso di seguire Lady Natalia, si era preparata a sacrificarsi in qualunque momento. Ma Celine non poteva morire così. Tra tutte le sopravvissute, era quella che aveva fatto più ricerche sul Nucleo Magico, se si fosse fusa, nessuno sarebbe stato in grado di attivare lo Strumento della Divina Penitenza prima di una considerevole quantità di tempo. Durante i Mesi dei Demoni, sarebbe stato troppo rischioso per tutti poiché i pericoli potevano nascondersi ovunque.






“Stai bene?” Chiese Pasha ansiosa. Si avvicinò alla massa ricoperta di graffi e ferite.






“Be’… non male.” La risposta di Celine la fece sentire sollevata. “Starò bene fintanto che tutti i buchi sul corpo saranno bloccati. Il problema sta nei miei tentacoli. Gran parte di essi sono danneggiati ed è tremendamente doloroso.”






“Dovresti considerarti fortunata se riesci ancora a sentire dolore… vorrei tanto poterlo provare di nuovo.” Si lamentò una voce.






“Esatto. Se Phyllis ti dovesse sentire, si ingelosirebbe. Povera Phyllis. Può solo percepire il dolore nello spirito.”






“Non dire così. Per la salvezza di Taqila, è stata mandata a servire persone comuni.” Elena  si rattristò.






“Adesso si chiama Numero 76, giusto? Mi chiedo come stia procedendo il piano della Prescelta.”






“È trascorso poco tempo. Ormai l’Unione non domina più sull’intero continente. Non è nemmeno facile riuscire a contattare quelle streghe che si nascondono qua e là, dobbiamo resistere ancora due o tre anni come minimo.”






“Oppure aspettare l’arrivo della Luna di Sangue e venire circondati dai demoni.” Disse un’altra voce.






“Dannazione, dovevi per forza dirlo?”






A questo punto, scoppiò una risata generale.






“Chiudere la bocca, tutte voi. Siamo ancora in pericolo.” Borbottò Alethea. “Cosa dobbiamo fare? C’è un buco nel soffitto. Se è caduta una bestia, ne cadrà anche un’altra. Dovremo dividerci e lasciare alcune di noi qui nelle profondità della caverna?”






Pasha ragionò per un momento e obiettò: “No. Se le bestie demoniache che cadono combattessero solo contro le streghe rimaste qui, non sarebbe un problema. Ma se dovessero voltarsi per attaccare la linea difensiva esterna? In quel caso, le persone di guardia alle entrate verrebbero circondate. Anche se siamo forti come Guerrieri della Punizione Divina, ci troveremo comunque in una posizione estremamente difficile.”






Elena annuì con approvazione: “Sono d’accordo con Pasha. Verremmo facilmente separate e circondate. In quel momento non avremo più una via di ritirata. Penso che sia meglio per noi stare insieme e unite piuttosto che separarci. Dovremmo riunirci al centro della Sala per difendere la Reliquia e il Nucleo. Una volta che lo Strumento della Divina Penitenza sarà riparato, riusciremo tutte a sopravvivere.”






“Concordo.”






“Anche io.”






“In ogni caso, questo piano mi suona meglio rispetto all’essere morsi alle spalle da una bestia demoniaca.”






“Allora facciamolo.” Pasha ondeggiò i tentacoli. “Abbandonare il piano inferiore e concentrarsi sulla difesa del Nucleo Magico.”






Questo significava che avrebbero dovuto confrontarsi al centro della Sala contro gli ibridi demoniaci che entravano. Senza alcun dubbio, li aspettava una feroce battaglia. Fortunatamente, le potenti e gigantesche Spaventose Bestie Infernali e le specie volanti difficili da respingere non erano in grado di entrare nel Labirinto, altrimenti la situazione sarebbe stata cento volte peggiore.






Pasha sentiva un po’ di angoscia. Il numero delle bestie demoniache era sorprendente, ma le Streghe della Punizione Divina non possedevano forza fisica infinita. Se lo Strumento della Divina Penitenza non fosse stato riparato in un breve lasso di tempo, Pasha temeva che non avrebbero resistito a lungo contro tutti questi demoni.






Se avesse saputo che sarebbe successo tutto questo, non avrebbe permesso a Celine di continuare con i test dei nuclei durante i Mesi dei Demoni, almeno non con il nucleo più importante.






Un’ora più tardi, le bestie demoniache comparvero nell’ultimo piano del Labirinto e la battaglia ebbe ufficialmente inizio.






Tutte le streghe diedero il massimo. Senza alcun dubbio, l’esito di questa battaglia avrebbe determinato o meno la sopravvivenza degli esseri umani. Anche Pasha si unì al combattimento. Attinse la lava dal fiume di lava e la spruzzò sulle teste degli ibridi demoniaci. Scottante e viscoso liquido rosso fece andare a fuoco le pellicce dei demoni. Le fiamme divamparono. L’aria era pesante e si sentiva puzzo di bruciato.






Malgrado ciò, le bestie continuarono ad affluire, lanciandosi nella direzione in cui era locata la Reliquia. Le Streghe della Punizione Divina formarono immediatamente un muro di carne e sangue per fermarle. Riguardo alle Streghe della Punizione Divina, fintanto che i loro crani non venissero danneggiati, non sarebbero veramente morte. Era una battaglia aspra. Alcune streghe vennero morse atrocemente, ma riuscirono comunque a mozzare le zampe dei nemici e aprire i loro corpi mentre si dibattevano sul terreno.






Proprio nel momento più critico, la voce eccitata di Celine raggiunse tutte le streghe: “Il calcolo del Nucleo è completato! La modalità di potere magico si è spostato sull’annientamento di specie sconosciute. Lo Strumento della Divina Penitenza è pronto ad essere azionato!”






“Pasha, mi occupo io della situazione qui. Vai ed attivalo ora!” Alethea sputò una boccata di lava e costrinse una bestia demoniaca vicina a ritirarsi. Si precipitò davanti per coprire Pasha.






Tra tutte le superstiti, la Chiave di Pasha era la più grande e la più potente tra le Chiavi che potevano azionare lo Strumento. Era seconda solo a quella di Lady Eleonora.






Pasha inchiodò un tentacolo sulla pietra sopra la testa e con una mossa arrivò vicino allo Strumento. Seguendo le esperienze passate, allungò tutti i tentacoli e abbracciò con forza il Nucleo a forma di fuso sospeso a mezz’aria. Immediatamente, il suo potere magico fluì dal suo corpo e il lieve bagliore al centro della struttura iniziò a diventare sempre più luminoso.






Pasha poteva percepire il suo potere magico condensarsi lentamente in uno strano poliedro semi-trasparente al centro del fuso. Il poliedro sembrava estremamente complesso, con numerose facce e spigoli, quasi indescrivibile. Realizzò che questo era il Nucleo per annientare le specie sconosciute. Funzionava allo stesso modo dell’immagine magica delle Streghe Superiori, eccetto il fatto che era molto più potente. Quando la spettrale luce nero-bluastra diventò di un puro bianco accecante, la struttura del fuso si aprì all’improvviso illuminando il centro della Sala. Era come se fosse giorno.






“Adesso!” gridò Celine.






Pasha ordinò alle altre streghe di usare le loro abilità. Un’onda di luce blu pallida si sprigionò dal Nucleo, increspandosi come la superficie dell’acqua. In un battito di ciglia, l’onda luminosa raggiunse ogni angolo della Sala!






Aris
                                


                                



