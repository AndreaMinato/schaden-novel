---
title: Capitolo 729: Riforgiando la Spada Spezzata
pubDate: 2025-08-07T11:30:06.817Z
tags:
    - rtw
---


“Benvenute nell’Unione delle Streghe”.


Wendy srotolò i contratti sulla scrivania e disse allegra alle streghe di Cuore di Lupo “Firmate dopo aver letto le condizioni sul retro del contratto, dopodiché diventerete ufficialmente membri dell’Unione”.


Avrebbero dovuto effettuare prima questa procedura se la Principessa Tilly non avesse suggerito di fare una competizione di caccia. A Wendy non interessava chi avrebbe vinto, ma aveva comunque dovuto occuparsi di completare tutti i lavori preparatori per la caccia. Nello stesso giorno della gara, era stata irrequieta. Per lei ogni minuto che passava era stata una tortura. A causa delle sue preoccupazioni, aveva a lungo protestato con Sua Maestà e la seguente esercitazione con i cannoni aveva posticipato la questione.  Con sua grande sorpresa, Annie, che era sempre stata quella con più autocontrollo, si arrischiò ad essere la prima.


“Wendy, normalmente non verificate prima le nostre abilità?” Chiese Amy.


Nei dieci giorni successivi al loro arrivo a Greycastle, questa ragazzina spensierata e delicata, aveva catturato l’affetto di tutti. Grazie al suo carattere innocente, Amy aveva presto stretto dei legami con le altre streghe. Adesso per lei era davvero facile chiamare Wendy “sorella”.


“Normalmente verifichiamo le abilità delle streghe dopo che queste abbiano firmato il contratto”. Wendy disse con voce gentile. “Se avete delle domande o dei dubbi riguardo i termini del contratto, per favore non esitate ad espormeli in questo momento”.


“Tutto chiaro!”


Tra le quattro streghe di Cuore di Lupo, Amy era l’unica alfabetizzata. Perciò Annie, Spada Spezzata ed Eroina sedevano tutte attorno a lei per ascoltare i termini mentre si scambiavano le loro riflessioni sull’argomento.


Wendy studiò attentamente le streghe che stavano mormorando. Ricordò il giorno in cui aveva firmato il suo contratto.


All’inizio, aveva pensato che i termini fossero un po’ troppo generose per essere vere e sembravano essere solo vuote promette tramite cui il Principe esibiva la sua benevolenza. Probabilmente i termini sarebbero stati cambiati completamente dopo poco tempo, o ci sarebbe stata un altro elenco di regole implicite che avrebbero regolato le attività delle streghe. Ma, come scoprì presto, aveva completamente sbagliato, in quanto la struttura iniziale del contratto aveva subito davvero pochissime modifiche durante gli ultimi due anni. Ripensandoci adesso, Wendy credeva che avesse preso la decisione migliore di tutta la sua vita.


“Wow, un oro reale per ciascuna ogni mese!”


“Possiamo comprarci quello che vogliamo?”


“Una vacanza pagata… è vero?” (1)


“Le streghe hanno il diritto di recedere dal contratto nel caso in cui Sua Altezza non dovesse riuscire ad adempiere agli obblighi di dover fornire sicurezza, vitto ed alloggio… Davvero non è una bugia?”


Wendy rispose a tutte le domande con un sorriso, perché ponevano le stesse domande che all’epoca aveva posto lei stessa. Sapeva quasi sempre il momento esatto in cui le quattro streghe avrebbero emesso un’esclamazione di sorpresa, in quanto anche lei era stata ugualmente sbalordita dal contratto quando lo aveva letto per la prima volta.


Nel garantire alle streghe libertà ed accettazione, Sua Altezza aveva dato loro ciò che più desideravano e da allora, il destino dell’Unione delle Streghe era stato legato a quello di Ronald Wimbledon. Wendy credeva che nessuna nell’Unione avrebbe mai abbandonato Sua Altezza, anche nel caso di una crisi in cui Ronald non avrebbe potuto più proteggerle e supportarle.


Questo legame non era espresso esplicitamente nel contratto, ma era più saldo di qualsiasi semplice parola o linguaggio potessero descrivere.


Ma poteva anche prevedere che questi pensieri e questi sentimenti di appagamento sarebbero gradualmente diminuiti dato che le nuove streghe che si sarebbero risvegliate avrebbero avuto un ambiente di vita completamente diverso dal loro. Sarebbe stato un tempo in cui non ci sarebbero state persecuzioni da parte della Chiesa o ostilità da parte dei propri genitori e dei propri parenti. Stando così le cose, le nuove streghe si sarebbero sentite naturalmente meno riconoscenti per la nuova vita rispetto alle vecchie streghe.


Dopo i termini, vi erano gli obblighi e la linea su cui firmare.


Nelle condizioni del contratto non vi era alcun tipo di norma imperativa. In questa parte si asseriva soltanto che Ronald e l’Unione delle Streghe avrebbero dovuto agire con onore e con estrema buona fede dato che unirsi all’Unione era un atto completamente volontario. Dopo che le quattro streghe ebbero letto e firmato il contratto, Usignolo pizzicò Wendy per darle conferma che la firma fosse stata posta con intenzioni genuine.


“Adesso siamo sorelle”. Abbracciò tutte con gioia.


L’Unione delle Streghe adesso aveva quattro nuovi membri.


…






La zona per la verifica delle abilità era fuori all’Edificio delle Streghe e corrispondeva alla “Foresta nel Cortile” di Foglia.


Annie fu la prima ad essere sottoposta al test e Wendy aveva scoperto molto sulla sua abilità da Amy. Anche se poteva aumentare la temperatura, non poteva creare il fuoco come Anna, e venivano riscaldati solo i suoi palmi. Durante le prime fasi dal suo risveglio, il meglio che potesse fare era rendere un oggetto caldo come una torcia. Dopo esser entrata nell’età adulta e che la sua abilità si era consolidata, scaldare il metallo finché non risplendeva di rosso. Inoltre, oltre a riscaldare il metallo, riusciva anche a fondere il piombo ed il bronzo.


Durante l’intero processo, Annie sembrava turbata. Wendy poteva intuire che non avesse molta confidenza con la propria abilità; capiva pienamente che il motivo per cui si sentiva così, fosse perché in passato era stata rifiutata dall’Associazione della Zanna Insanguinata.
In fatti, Wendy aveva visto molte streghe che come Annie sembravano avere solo abilità “inutili”; ad esempio, Luna Misteriosa e Eco una volta erano considerate “inutili”. Adesso non importava quanto sembrassero stupide le loro abilità, prima o poi avrebbero trovate tutte un ruolo adeguato a Neverwinter e, ne avrebbero fatto buon uso.


“Un’ottima abilità”.  Wendy la incoraggiò, “All’impianto di lavorazione della zona industriale piacerebbe collaborare con te”.


“Da…Davvero?” Chiese Annie con sorpresa, “Anche se posso solo riscaldare il mio palmo?”


“Certamente, oltre a quest’ultimo, anche alla fornace ed al laboratorio chimico farebbe molto piacere lavorare con te. In futuro diventerai sicuramente una donna molto impegnata”.


Wendy sorridendo scrisse sul taccuino alcuni suggerimenti su delle possibili mansioni.  Non c’era nessuno che fosse più abile di Sua Altezza Ronald, nell’identificazione del come impiegare le abilità. Wendy sapeva che la sua esperienza non era ancora sufficiente per quel lavoro, perciò spesso appuntava le sue impressioni, e chiedeva a Sua Altezza di vagliarle. In questo modo poteva poco a poco migliorarsi e svolgere un lavoro migliore in futuro (2)


La sua abilità non era potente come quella della maggior parte delle sorelle e nemmeno i suoi voti erano i migliori, eppure Sua Altezza le aveva affidato l’Unione delle Streghe. Ad ogni modo, non voleva deludere le sue aspettative.


Annie si fece da parte, sembrando dubbiosa. La seconda ad essere esaminata fu Amy.


Wendy si sentiva riluttante nel condurre una valutazione completa delle sue abilità, poiché l’altra doveva ferirsi per poter mostrare il suo potere, anche se l’idea dell’autoguarigione sembrava essere veramente interessante. L’unica cosa positiva dell’abilità di Amy era quella che la ragazza non aveva bisogno di preoccuparsi dell’impatto del Morso del Demone, poiché riceveva costantemente lievi ferite ed usava continuamente il suo potere.


Dopo un breve colloquio, Wendy la assegnò all’ospedale. Sembrava che l’abilità di Amy potesse esser usata soltanto per guarire.


Lo stesso fu fatto con la terza strega, Eroina.


Siccome poteva soltanto trasferire la malattia anziché curarla, l’unico posto in cui poteva lavorare sembrava essere l’ospedale. Wendy ricordò che quella che era stata chiamata peste era stata chiamata peste era stata causata da creature microscopiche, perciò pensò che Eroina potenzialmente potesse aiutare Lily nelle ricerche di microbiologia. Pensando ciò, evidenziò il nome di Eroina cerchiandolo. Credeva che, dopo aver ricevuto l’istruzione universale ed aver ottenuto una comprensione basilare dei Fondamenti Teorici delle Scienze
Naturali, la sua abilità avrebbe potuto subire dei cambiamenti.


L’ultima era Spada Spezzata.


A differenza delle altre tre streghe, la strega dai capelli argentei non aveva mai mostrato la sua abilità a Yorko o a Phyllis. Stando così le cose, Wendy non aveva mai sentito parlare del suo potere.


“Puoi procedere adesso”. Si rivolse a Spada Spezzata.


La strega fece un profondo respiro e chiuse gli occhi. Nel momento in cui evocò il suo potere magico, il suo corpo iniziò a risplendere. Presto fu circondata da un’ardente luce accecante.


Wendy socchiuse gli occhi e fece qualche passo indietro. A giudicare dalla prestazione di Spada Spezzata, il suo potere doveva essere più forte di quello delle altre streghe di Cuore di Lupo.


Quando la luce si dissolse, Wendy sussultò. Non poteva credere ai suoi occhi.


La strega dai capelli argentei era scomparsa nel nulla. Nella neve, dove fino a qualche secondo prima c’erano i suoi piedi, vi era una spada dalla forma strana.






Moumentai










 Erialis  (1) Mi stanno facendo venire voglia di lavorare per Ronald…


(2) Ho preferito tradurlo dal cinese questo pezzo, perché mi sembra che la versione inglese abbia una dose di sfiducia nell’abilità di giudicare di Wendy che la versione cinese non ha, perché nella versione inglese “non era la persona più adatta”, mentre in quella cinese “la sua esperienza in quel momento non era ancora sufficiente”. 
Wendy wrote down several advisable positions on the notebook. As far as ability assessment was concerned, King Roland had a better insight into each witch's ability. Wendy knew she was not the perfect person to do the evaluation and often recorded her thoughts and ask His Majesty to review them. In this way, she could, little by little, improve herself and thus do a better job in the future.
对于鉴定能力的用途，没人比罗兰陛下更为精通，以她现在的见识，还远不能胜任这一工作。因此温蒂常常会把自己的想法写下来，再交给陛下审阅判断，并在此过程中提升自身的水平。
                                


                                



