---
title: Capitolo 731: Il primo contatto
pubDate: 2025-08-07T11:30:06.817Z
tags:
    - rtw
---






Al centro della sala principale, la preparazione dello strumento fantasma era stata completamente ultimata. Il potere magico lo stava finalmente riempiendo, e il suo nucleo emanava una luce viola cupa e fredda.


Una volta attivato, lo strumento avrebbe generato un fascio di luce in grado di raggiungere un migliaio di chilometri. Sfortunatamente, una simile abilità andava ben oltre i poteri delle streghe. Era un dono offerto da Dio stesso.


Pasha si guardò le spalle e scoprì che tutte le masse tentacolari erano scese e adesso toccavano il terreno. Le Streghe della Punizione Divina erano in piedi le une accanto le altre sulle macerie e avevano uno sguardo serio in volto. Gli ibridi demoniaci morti erano stati deliberatamente lasciati sull’altro lato e sotto la luce viola, il loro sangue azzurro chiaro assumeva dei riflessi fluorescenti, dandogli un aspetto cupo e spaventoso.


Se un gruppo di persone comuni avesse assistito a quella scena, sarebbero rimasti terrorizzati da uno spettacolo talmente infernale.


Persino Pasha non avrebbe voluto che le cose andassero a quel modo. Una volta iniziata la decomposizione, i resti delle bestie demoniache avrebbero cominciato a diventare appiccicosi e disgustosi e complicati da pulire. Nonostante le Streghe della Punizione Divina non fossero in grado di sentire gli odori, era comunque rimasta in grado di percepirli con i suoi tentacoli. Per oltre 400 anni, quell’area era diventata la loro casa e nessuno voleva rovinarla, tuttavia era necessario prepararsi al peggio.


Come ad esempio, che Phyllis avesse incontrato dei pericoli e che l’anello fosse stato spezzato da qualcun altro.


Se un simile disastro fosse accaduto veramente, allora era necessario creare l'atmosfera più orribile possibile per spaventare o addirittura minacciare coloro che potevano metterle in pericolo.


La regione occidentale di Graycastle era vicina all’inizio delle Pianure Fertili, di conseguenza ogni anno molte bestie demoniache perdute l'avrebbero attaccata. Chiunque fosse una minaccia per Phyllis, sia che si trattasse di streghe o di gente comune, avrebbe perso di convinzione con quell’ammasso di bestie demoniache morte che erano molto difficili da gestire.


Bastava solo fare capire all'altra parte che le sopravvissute di Taqila possedevano un grande potere, quindi sarebbero riuscite a guadagnare del tempo per salvarla.


"Attiva lo strumento" disse Celine "dobbiamo capire in che situazione si trova Phyllis".


Pasha sfiorò i suoi tentacoli principali e diede un ordine allo strumento.


Tutte osservarono quando in quello stesso istante, la luce viola si affievolì e al suo posto un enorme fascio di luce viola avvolse l'intera sala e un’illusione apparve dall'altra parte dello strumento fantasma. La scena rappresentava i frammenti della Pietra a Cinque Colori.


Pasha rimase confusa e perplessa.


Il posto nell’illusione non era un oscuro sotterraneo, né una zona rurale sperduta, al contrario, si trattava di una sala aperta e spaziosa.


La sala era molto luminosa e chiara e al suo centro c'era un lungo tavolo di legno, sopra di esso era stata sistemata una tovaglia bianca su cui erano stati posizionati fiori e tazze da tè. Non c'erano tracce di combattimento, quindi all’apparenza si sarebbe semplicemente detto che quello era il posto che era stato deliberatamente scelto per distruggere la Pietra Magica.


Phyllis era in piedi vicino a una finestra e stava parlando con un'altra strega. Poi si accorse del fascio di luce, si girò e con un’espressione molto sorpresa domandò: "Cos'è successo? La sala è stata attaccata?"


"Uh ..." in quel momento Pasha non sapeva come rispondere. La situazione di Phyllis non era per niente come se l’era aspettata. Phyllis non era stata attaccata o torturata e non era nemmeno in pericolo. In effetti, sembrava avere un umore migliore di quando era partita. A osservarla più attentamente, non indossava nemmeno quel volgare abito da cameriera poco costoso. Al suo posto, c’era un bel mantello soffice e degli splendidi vestiti, ovviamente, nel complesso sembrava essere in salute.


Tutte erano tanto sconvolte quanto Pasha. Iniziarono a guardarsi l'un l'altra, ma nessuna aprì la bocca per parlare. Fortunatamente, erano diventate inespressive dopo essersi trasformate in delle masse tentacolari, altrimenti sarebbe stato molto imbarazzante.


"Recentemente le bestie demoniache ci hanno attaccate, ma il nucleo magico e le reliquie degli dei sono salvi. Stiamo anche tutte bene, quindi non preoccuparti". Essendo la più anziana, Pasha fu la prima a riprendersi. Poi aggiunse: "I corpi sono molti e non abbiamo avuto abbastanza tempo di liberarcene".


"Davvero?" chiese Phyllis dubbiosa.


"Certamente, ehm ..." per sostenere quella storia Pasha agitò i tentacoli contro le Streghe della Punizione Divina dietro di lei. "Bene, continuate a ripulire i resti e portateli fuori dal labirinto prima che i loro fluidi si asciughino a terra".


Le streghe, che aspettavano le une accanto le altre nelle loro espressioni serie, sembrarono estremamente amareggiate.


"Come faremo a buttare via così tanti corpi?"


"Ci vorrà tutto il giorno per impilarli".


"Non voglio toccare quei corpi appiccicosi e disgustosi".


"Hai ragione. Anche se non possiamo sentirne l'odore, sembrano incredibilmente disgustosi".


"Smettetela di lamentarvi. Volete davvero dormire con questi cadaveri?"


"Possiamo gettarli nella lava? Al massimo, genereranno solo un po’ di fumo come il fuoco".


"Non riesco a crederci! Vuoi trasformare l'intera rovina in un camino?"


"Pfft ..." La strega dai capelli blu in piedi accanto a Phyllis non riuscì a trattenersi dal ridere. "Secondo me pensavano che tu fossi in pericolo, e così hanno organizzato questa scena per spaventarci".


Pasha pensò la sua voce fosse vagamente familiare e quando la osservò attentamente, di colpo si ricordò il suo nome.


"Agatha?"


"Come?" chiese Celine stupita. "La più giovane superiore della storia?"


"È impossibile, è caduta con Taqila, non è vero?"


"Anche se fosse riuscita a fuggire dalla Città Santa, come potrebbe avere lo stesso aspetto di più di 400 anni fa?"


In quel momento, entrambe le streghe promosse vivevano in degli agglomerati di carne, quindi le Streghe della Punizione Divina emisero delle esclamazioni di perplessità.


"È davvero quella strega superiore” affermò Phyllis. "Dopo essere stata attaccata dai demoni nella torre di ricerca della Foresta delle Ombre, si è servita di una bara congelata a diversi strati per ibernarsi completamente e contemporaneamente ha ucciso tutti i suoi inseguitori. Poi è stata salvata quando l'Unione delle Streghe ha trovato le rovine della torre di pietra".


Ed ecco era quello che era successo.


A quella spiegazione, Pasha si sentì immediatamente emozionata e una prospettiva incoraggiante iniziò a farsi strada nel profondo del cuore. Phyllis non era caduta con Taqila e in quel poco tempo aveva rivelato la sua identità alle streghe di Graycastle. Lì aveva anche incontrato una persona che era stata promossa a Taqila, quindi Phyllis doveva avere avuto un obbiettivo preciso per mettersi in contatto il labirinto. Forse, quella Strega Superiore era la Prescelta che stavano cercando.


Sentendo quell’idea, Phyllis rivolse loro uno sguardo imbarazzato e sembra esitare.


Per prima cosa lanciò un'occhiata ad Agatha e chiese a bassa voce: "Potresti darci un momento? Non ci vorrà molto".


Agatha annuì. "Quando avrai finito, informerò Sua Maestà". Non avendo più nulla da fare, si voltò e lasciò la sala.


Quindi Phyllis prese un respiro profondo e guardò di nuovo Pasha. "Ho davvero trovato la Prescelta scelta dalla Pietra Magica, ma lui è diverso dalla persona nel nostro piano".


"Aspetta un momento, lui?" Pasha era confusa. Prima che potesse fare altre domande, Phyllis cominciò a raccontarle l’esperienza assurda che aveva avuto.


Raccontò delle streghe che erano riuscite a collaborare a stretto contatto con la gente comune.


Raccontò di come un potente esercito aveva sconfitto la Chiesa.


Raccontò delle potenti armi da polvere da sparo.


E, la cosa più incredibile ... La Prescelta era una delle persone comuni.


 


Thea 




                                


                                



