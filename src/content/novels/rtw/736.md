---
title: Capitolo 736: Gli Enormi Quadri e la Volontà Divina
pubDate: 2025-08-07T11:30:06.819Z
tags:
    - rtw
---






Pasha rimase un attimo sorpresa dalla domanda di Roland e poi disse: “Phyllis ha ragione. Voi sapete tante cose su di noi. Quanto alla Volontà Divina, non ne sapevamo molto prima della caduta di Taqila, quindi per Voi era impossibile ottenere quest’informazione da Agatha.”


Roland si pompò un po’, sostenendosi il mento con le dita intrecciate e dicendo: “Non dimenticare che la Chiesa è stata sconfitta da me. Tutte la Streghe Pure che detenevano delle posizioni dirigenziali nella Città Santa di Hermes, adesso sono imprigionate a Neverwinter.”


“Capisco.”


Con queste parole, Pasha si ammutolì, come se stesse osservando Roland con attenzione. Anche se non aveva gli occhi, poteva comunque sentire il suo sguardo. Dopo parecchio tempo, la voce di Pasha riapparve nella sua mente. “Posso dirvi che cos’è la Volontà Divina, ma dovete promettermi che manterrete per sempre questo segreto e come Voi anche gli altri che stanno partecipando a questa riunione. Se le persone stanno rincorrendo o proteggendo qualcosa di intangibile, non cadranno facilmente nella disperazione. Ma quando questo qualcosa diventerà tangibile, probabilmente saranno sotto stress. Quello che voglio dire è che se questa informazione verrà divulgata, non gioverà agli esseri umani.”


Roland instaurò un contatto visivo con tutte le streghe per confermare che avrebbero mantenuto questo segreto e poi chiese con voce profonda: “Questo significa che la Volontà Divina è qualcosa di tangibile?”


Pasha rallentò, come se stesse parlando mentre ricordava. “Sì, somiglia ad una Pietra Divina della Vendetta trasparente, ha la forma dell’apparato di un fuso, ma non può influenzare l’uso del potere magico o avere qualsiasi altra funzione speciale. Purché tu apra il tuo cuore vicino ad essa, sentirai veramente la chiamata degli dei e vedrai qualcosa di incredibile.”


“Tipo cosa?”


“Vedrai un sala infinitamente spaziosa con la Luna di Sangue alta sopra la tua testa e quattro enormi quadri intorno a te. Questi ultimi sembrano essere vivi e cambiano continuamente…” L’antica strega descrisse dettagliatamente l’illusione creata dalla Volontà Divina.


Tilly non poté fare a meno di chiedere: “Che cosa rappresentano quei quadri?”


Sentendo questa domanda, tutti loro trattennero il respiro aspettando la risposta.


I tentacoli di Pasha si sollevarono subito. “Questa domanda ha confuso le persone per quasi 1.000 anni. La Società di Ricerca ha continuato a cercare la risposta, fallendo. Non ne avevamo idea fino quando non abbiamo decifrato i contenuti dei registri documentati nelle rovine delle rovine. I quattro quadri che le divinità ci hanno mostrato rappresentano rispettivamente l’umanità, i demoni, qualche nemico sconosciuto e la civiltà sotterranea. La forma della Volontà Divina avvalora questa speculazione, dato che non è un completo apparato di un fuso, ma un quarto di una sfera che noi chiamiamo la reliquia della divinità.”


Roland corrugò le sopracciglia. “Quattro Enormi Quadri e un quarto della reliquia delle divinità… Intendi dire che ogni civiltà raffigurata nei quadri ha una reliquia come questa?”


“Non tutte. La civiltà sotterranea perse la sua parte di Volontà Divina. Di conseguenza, uno di questi quadri mostrati dalle divinità è sempre nero. È diventato nero subito dopo la fine della prima Battaglia della Volontà Divina. Stando ai dati documentati nelle rovine del labirinto e quelli negli antichi documenti dell’Unione, abbiamo ipotizzato che la civiltà sotterranea fosse già stata rimossa per sempre dalla Battaglia della Volontà Divina.” A tutti venne la pelle d’oca sulle braccia quando sentirono la risposta di Pasha.


Erano rimasti sconvolti dall’apprendere che tutte le civiltà avessero combattuto per centinaia di anni solo per delle reliquie, e soprattutto, per ognuna di loro, perdere la loro parte di reliquia avrebbe significato perdere tutto.


Ascoltando una news così sconvolgente, Roland corrugò ancora di più le sopracciglia unendole piano piano. Rispetto a qualche nemico sconosciuto in questa guerra, ciò che gli importava di più era chi avrebbe organizzato il tutto. Si domandava: “Si tratta semplicemente di un incidente o è stato predisposto con cura? È capitato a caso o a causa del destino maledetto dell’umanità? Qual è il senso di lasciare indietro questa reliquia? Ha qualcosa a che fare con la Luna di Sangue che sorge periodicamente? Ma soprattutto, le sopravvissute di Taqila capiscono correttamente queste cose?” Era perso nei suoi pensieri e nel frattempo sentiva di aver intercettato un vago indizio…


Pensò: “E se in questa storia rimpiazzassi la parola ‘divinità’ con qualcos’altro?”


Mentre era assorto nei suo pensieri, Tilly chiese: “Se riunissimo tutte le quattro parti della reliquia, cosa succederebbe? Le divinità non vi hanno dato nessuna indicazione?”


Pasha replicò con calma: “Nessuno sa la risposta, e le divinità non hanno mai risposto alle nostre chiamate. Loro non amano le persone. Aiutano solamente il vincitore.”


Wendy esclamò incredula: “Perché… abbiamo combattuto per centinaia di anni solo per un’inutile pietra? La Volontà Divina è… così crudele.”


L’antica strega tentò di confortarla. “Così sembra. Spero che queste parole nei registri documentati nelle rovine del labirinto possano rispondere alla vostra domanda, anche se sono abbastanza difficili da comprendere. ‘Tutti noi siamo i figli delle divinità, ma solo pochi di noi saranno capaci di vedere l’alba. Poiché noi percepiamo il potere magico, siamo destinate a condurre una vita fuori dall’ordinario. Questa competizione dura da tanto tempo. Siamo già un élite su mille. Gli uccelli non erano uccelli, e noi non eravamo noi. Combattere rende le cose prospere, e la competizione rende eterni gli esseri viventi.”


Qualcosa passò per la mente di Roland come un colpo di fulmine.


“Cosa hai detto?” Interruppe lui bruscamente.


“Tutti noi siamo figli delle divinità?”


“No, la frase successiva.”


Pergamena replicò: “Questa competizione dura da tanto tempo. Siamo già un élite su mille. Vostra Maestà, ho memorizzato tutto.”


“A cosa somiglia?


Questa cosa descritta dalla civiltà sotterranea ricorda il processo dell’evoluzione! Dal periodo barbarico all’era civilizzata, ogni civiltà tuttora esistente ha sconfitto numerosi avversari durante il corso del proprio sviluppo.


E tutte e quattro le diverse civiltà che conosciamo hanno una cosa in comune, sanno tutte come usare il potere magico.


Tra gli esseri umani, le streghe sono quelle che possono usare questo tipo di potere, e i demoni e la civiltà sotterranea sembrano persino essere più bravi nel controllarlo. Detto questo, anche l’altro nemico sconosciuto deve essere in grado di usarlo. 


Se questo fosse vero, tutto sarebbe compatibile con la descrizione fornita dalla civiltà sotterranea. La parola: ‘figli’ nella frase: ‘Siamo tutti figli delle divinità’ probabilmente fa riferimento alle specie a cui è stato fatto il dono di manipolare il potere magico. 


In tal senso, le Battaglie della Volontà Divina non sono state causate dalla reliquia delle divinità. Al contrario, sono solo uno strumento per accelerare l’evoluzione o le regole base di questo mondo magico. Anche questo avvalora la conclusione della civiltà sotterranea, secondo cui con l’aumento del potere magico ci si può avvicinare alle divinità.”


La voce di Pasha riverberò nella testa di Roland. “Vostra Maestà, state bene? Sento la vostra mente un po’ fuori uso.”


“Oh? Riesci a vedere cosa sto pensando?”


“No, posso solo sapere cosa state pensando quando siete pronto a comunicare con me attraverso la vostra mente. Per esempio, adesso sono pronta a parlare con Voi tramite la mia mente, quindi Voi siete in grado di sentire cosa sto pensando.” Pasha fece silenzio per un po’ e chiese: “Sarà molto più efficiente comunicare in questo modo. Volete provarci?”


Roland fece cenno di no con la testa, sorridendo. “No, preferisco esprimermi usando la mia gola e la mia lingua. Quanto alla confusione… ho appena pensato qualcosa di interessante. Ma rilassati, non influenzerà la nostra comunicazione.”


Pensando che qualche volta le regole erano solo regole e che non ci doveva essere per forza una ragione alla loro base, sentì che fosse accettabile considerarle come un qualcosa creato dalle divinità. Per quanto ne sapeva, anche l’origine della vita e l’esplosione Cambriana sulla Terra erano cose incomprensibili. Si dice che la vita si crei da un fulmine e dall’acqua bollente in cui le molecole organiche collidono in continuazione, si fondono e si separano per poi formare una catena molecolare in grado di riprodursi da sola. La possibilità che questo accada è minima come quella che un uragano possa assemblare una Mercedes Benz Sport travolgendo un mucchio di parti metalliche in aria.


Quanto all’esplosione Cambriana, era persino più misteriosa. Un mare avente delle semplici creature come le alghe e i molluschi per parecchie centinaia di milioni di anni, sembrava essere improvvisamente pieno di vari tipi di animali. In un breve lasso di tempo nel periodo Cambriano, comparve all’improvviso la maggior parte della phyla animale della terra. Non importa quanti esseri viventi sulla terra si fossero evoluti negli anni successivi, essi potevano ricondurre alle loro origini che si erano formate in questo periodo di tempo.


“Dato che questi due grandi cambiamenti, che avevano dato un forte impulso all’evoluzione delle specie sulla terra, sono entrambi eventi di probabilità estremamente bassa, alcune persone gli attribuiscono a qualche misterioso potere indescrivibile. Credono che sia stata una mano invisibile a spingere il mondo sulla Terra ad evolversi in ciò che è adesso. Ma cosa si sa di questo strano mondo magico? Un tale potere esiste qui?”


Haru 
                                


                                



