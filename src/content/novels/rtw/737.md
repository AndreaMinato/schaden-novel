---
title: Capitolo 737: Il Leader
pubDate: 2025-08-07T11:30:06.819Z
tags:
    - rtw
---






 


Roland era consapevole che si trattava solamente di una sua speculazione.






“Non posso saltare ad una conclusione basandomi unicamente sulla documentazione della Civiltà Sotterranea, considerando che quei contenuti necessitano ancora di ulteriori verifiche. Ad esempio, la Civiltà Sotterranea pensava di essere sopravvissuta con successo ad una serie di competizioni, ma per quanto riguardava i loro avversari, probabilmente erano anch’essi capaci di usare poteri magici? Dove avevano lasciato le loro tracce? Riguardo agli esseri umani invece? Le streghe erano comparse prima della Prima Battaglia della Volontà Divina - o piuttosto, l’umanità aveva il dono della percezione della magia già da quando erano ancora dei primati o addirittura dall’inizio dell’età dei mammiferi?”


 


“Forse, gli esseri umani in questo mondo non hanno affatto attraversato un processo di evoluzione così lungo. Sarebbero potuti direttamente diventare ciò che sono ora attraverso una mutazione dopo aver ottenuto una vittoria?”






Temeva che per rispondere a queste domande, avrebbe avuto bisogno di un gran numero di eccellenti esploratori come Tuono.






A differenza di questi ricercatori, la sua priorità principale rimaneva comunque la sopravvivenza degli umani. Credeva fermamente che, trovare le risposte che cercava, sarebbe stata solo una questione di tempo.






Guardò verso Pasha: “Prima che spostaste questa parte della Reliquia sottoterra, era custodita dalla Chiesa… no, intendevo dire, era custodita da sempre a Città della Stella Cadente?”






Adesso che conosceva l’importanza della Reliquia, iniziava a preoccuparsi della sicurezza di quest’ultima.






“Si. A causa dell’esistenza degli Enormi Quadri, nasconderla sottoterra non poteva prevenire la Volontà Divina, perciò è sempre stata custodita dalla più potente organizzazione di streghe. Durante i Mesi dei Demoni, quando il potere magico raggiunge il picco, le bestie demoniache vengono attratte da essa. Questa è la ragione per cui lanciavano attacchi frenetici verso Hermes nei mesi precedenti.” Con queste parole, Pasha spostò il suo enorme corpo rivelando la scena alle sue spalle. Vi erano due mucchi di corpi morti di bestie demoniache, il loro sangue blu gocciolava scorrendo su tutto il terreno. Pasha continuò: “Dopo che scoprimmo che Città della Stella Cadente aveva subito una crisi, recuperammo la Reliquia il più presto possibile. Adesso è al sicuro nelle nostre mani.”






Wendy si sorprese alla vista: “Come avete ucciso così tante bestie demoniache ibride?”






“Lo Strumento della Divina Penitenza può privare gli obiettivi dei loro poteri magici, e questi mostri muoiono in poco tempo senza magia nei loro corpi.” Pasha descrisse brevemente il funzionamento dello Strumento e continuò: “Ma può diventare un’arma estremamente potente solo quando viene attivato dalla Prescelta.”






Roland catturò immediatamente la parola chiave: “Privarli dei loro poteri magici? Quindi significa che non causa alcun danno agli animali normali? Lo Strumento può essere influenzato dalle Pietre Divine?”






“No, colpisce direttamente il potere magico e le Pietre Divine non sono in grado di fargli assolutamente niente.”






Scoprendo che questo Strumento poteva coprire un’area con un raggio che andava oltre 5.000 miglia senza causare effetti collaterali agli esseri viventi privi di poteri magici, Roland dovette ammettere che era indubbiamente un’arma ecologica. Tuttavia, sfortunatamente, i requisiti per azionarla parevano oltremodo severi.






Si chiese se la Civiltà Sotterranea avesse realmente testato il potere dello Strumento o meno. “Forse l’hanno testato solo teoricamente? Altrimenti non avrebbero finito per perdere la Reliquia in guerra. Aspetta, hanno creato qualcosa che non possono usare? Questo genere di cose assurde potrebbe accadere solamente in questo strano mondo magico.”






Vedendo che la Civiltà Sotterranea aveva teorie avanzate sulla magia e i demoni erano in grado di sviluppare diversi tipi di abilità, realizzò che apparentemente gli esseri umani non avevano assolutamente nessun vantaggio della manipolazione del potere magico. Le streghe non erano un gruppo stabile. I risvegli avvenivano tra le persone senza alcuna logica e sarebbe stato difficile predire le loro abilità o controllarle. Considerando ciò, sapeva che sarebbe stato necessario un lungo periodo per evolversi, ma adesso, agli esseri umani non era rimasto molto tempo.






Roland sospettò che nel momento in cui le streghe di Taqila avessero trovato la Prescelta, gli eserciti di Neverwinter, equipaggiati con avanzate armi in acciaio, avrebbero già guadagnato il sopravvento nella guerra contro i demoni.






Nonostante tutti questi pensieri, non avrebbe mai provato a negare l’esistenza della magia in questo mondo.






Decise di proseguire le ricerche sia sulla scienza che sulla magia nello stesso tempo. In questo modo, nuove scoperte sui poteri magici avrebbero incrementato la loro produttività. Nel frattempo, lo sviluppo della produttività avrebbe generato ulteriori risorse per gli studi sui poteri magici.






Era fiducioso che tutti i progetti di ricerca sarebbero stati portati avanti con successo fintanto che ci fossero stati abbastanza fondi e manodopera, inclusa quella capace di usare la magia.






Ora che conosceva in generale la situazione delle superstiti di Taqila, pensò che era arrivato il momento per negoziare con loro.






Disse: “Pasha, vi ringrazio per avermi riferito la vostra situazione e i risultati delle vostre ricerche. Siccome i demoni sono ovviamente nostri nemici comuni, dovremmo lavorare insieme e mettere insieme le nostre risorse per combattere contro di loro. Che ne pensate se formassimo un Fronte Unito della Volontà Divina per promuovere la nostra cooperazione e la collaborazione?”






Pasha picchiettò con i suoi tentacoli: “Sono d’accordo. Speriamo solamente che Vostra Maestà continuiate con il vostro piano di riunire più streghe. Tutto ciò che le streghe di Taqila vogliono è trovare la Prescelta tra di loro. Manderemo un’altra Strega della Punizione Divina per portarvi una nuova Pietra dai Cinque Colori.”






“Avrei continuato il mio piano in ogni caso. Anche se non l’aveste detto, ho ancora intenzione di espandere l’organizzazione di streghe nel mio Regno, ma…” fece una pausa: “Penso che dovreste spostarvi in un altro luogo, come le Montagne Occidentali vicino a Neverwinter.”






“Be’…”






Prima che Pasha potesse rispondere, tutte le streghe nella Sala Ricevimenti si agitarono: “Vostra Maestà?”






“E le bestie demoniache?”






In quel momento, tutte le streghe stavano guardando verso di lui. Alcune sembravano preoccupate, altre sembravano nervose. Solamente Agatha gli rivolse uno sguardo di approvazione come se sapeva già che avrebbe fatto una richiesta simile.






Roland le esaminò e fece segno alle streghe di calmarsi e rilassarsi. Dopodiché, si girò nuovamente verso Pasha nella Barriera Fotoelettrica e disse: “Ad essere onesti, non posso approvare il vostro piano di proteggere la Reliquia da soli per conto vostro. Una volta che verrà perduta, tutti gli sforzi dell’umanità saranno stati vani. Le bestie demoniache non saranno duri nemici, ma senza la linea difensiva di Hermes, siete sicure che riuscirete a proteggerla nel caso i demoni lancino un attacco a sorpresa?”






Avendo sentito dire che la popolazione della Civiltà Sotterranea era diminuita probabilmente per la perdita di parti della Reliquia, pensò che sarebbe stato meglio riporre questa cosa sotto la sua stessa protezione o da qualche parte vicino a lui. Si sarebbe sentito meglio se fosse stato in grado di inviare immediatamente un esercito per supportarle qualora venissero attaccate.






Celine non sembrava disposta: “Fintanto che cambiamo il Nucleo di Annientamento, anche i demoni diventeranno obiettivi facili come le bestie demoniache.”






“No, non lo saranno. I demoni sono molto più potenti e intelligenti degli ibridi demoniaci. Posso capire da questa montagna di cadaveri che queste bestie demoniache sono arrivate molto vicino alla vostra area centrale. Se il mio intuito non si sbaglia, lo Strumento della Divina Penitenza non è molto diverso da uno strumento fantasma.” Roland notò che i tentacolini di Pasha si irrigidirono per un momento dopo che udì la frase. “Se vi attaccassero dei Demoni Folli capaci di tirare lance, quanti Nuclei Magici rimarrebbero intatti?”






“Ma…”






Roland continuò a spiegare con pazienza: “Se pensate ancora che non riesca a fare meglio di voi, o se siete preoccupate per il fatto che le bestie demoniache sono attratte dalla Reliquia, potete sistemarvi sul lato delle Montagne Occidentali vicino alle Pianure Fertili. Costruirò una strada per connettere la vostra posizione con Neverwinter. In quel caso, sarò in grado di aiutarvi qualora vi troviate in difficoltà: la fiducia è la base della cooperazione e collocare la Reliquia dove entrambe le parti ritengano sia sicuro è il primo passo per costruire la nostra fiducia reciproca, non è forse così?”






Pasha rimase in silenzio con i suoi tentacoli intrecciati a quelli delle altre masse. Sembrava che stessero rapidamente comunicando tra loro in questo modo. Dopo sette od otto minuti, iniziò nuovamente a parlare.






“Prima di darvi la nostra risposta, vorrei farvi una domanda. Se formassimo questo Fronte Unito della… Volontà Divina come dite, chi ci guiderà nella battaglia contro i demoni?”






Aris
                                


                                



