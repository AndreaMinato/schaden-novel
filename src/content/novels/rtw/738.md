---
title: Capitolo 738- Un Solo Leader
pubDate: 2025-08-07T11:37:51.020Z
tags:
    - rtw
---






 


Roland fu colto di sorpresa dalla domanda improvvisa. Dopo un momento di silenzio, chiese con un sorriso: “Mi sembra di capire che avete altre cose da dire.”






Pasha rispose: “Dato che questo Fronte Unito è connesso alla sopravvivenza di tutti gli esseri umani, speriamo che ogni decisione che prenderemo verrà considerata con cura. Per questo scopo… noi superstiti di Taqila suggeriamo di adottare un governo di coalizione per il Fronte Unito. Con un sistema del genere, tutte le decisioni saranno prese congiuntamente dai vertici dei gruppi più potenti dopo la negoziazione. Così facendo, potremo evitare errori e assicurare un eguale interesse da ogni partito.”






“Uhm… assomiglia al sistema dei Tre Capi dell’Unione.”






L’antica strega continuò la spiegazione: “Un triumvirato è in grado di assicurare un processo di decisioni veloce ed equilibrato, ma non è l’unica scelta. Considerando la situazione corrente, è più consigliabile instaurare un sistema che includa anche i Quattro Regni e tutte le organizzazioni di streghe. Nei primi giorni dell’Unione, vi erano undici capi che pianificavano le azioni militari seduti una tavola rotonda.”






Udendo ciò, Roland dovette ammettere che erano piuttosto intelligenti in materia dato che questo meccanismo di coalizione che avevano proposto avrebbe sicuramente garantito a loro stessi una posizione importante all’interno del Fronte Unito. Al momento, ad eccezione del suo Regno di Graycastle, gli altri Regni e le organizzazioni di streghe come l’Unione delle Streghe e l’Isola Dormiente non potevano competere con le superstiti di Taqila che erano in possesso di tutti gli strumenti magici lasciati dalla Civiltà Sotterranea e inoltre, possedevano oltre cento Streghe della Punizione Divina. Avevano accumulato tantissima esperienza di combattimento durante i decenni di battaglie contro i demoni ed avevano una potenza schiacciante nei combattimenti contro altre streghe e eserciti comuni.






Se avesse accettato, era sicuro che le streghe di Taqila sarebbero diventate ovviamente uno dei partiti più influenti del governo di coalizione. Per assicurare ulteriormente i propri interessi, avrebbero potuto sfruttare la loro identità di streghe e avrebbero stabilito delle buone relazioni con le altre organizzazioni di streghe.






Pensò che probabilmente avevano avanzato una richiesta del genere per proteggere se stesse, non perché stessero pianificando qualcosa del tipo restaurare il loro dominio sugli esseri umani o abbattere i Regni. Poteva comprendere il fatto che ogni gruppo sarebbe stato prudente e avrebbe voluto delle misure per tutelarsi prima di unirsi a grandi organizzazioni. Se fosse stato il Principe Roland che era diventato da poco il Signore di Città di Confine, avrebbe accettato questa proposta da parte delle streghe di Taqila. Ma adesso era diverso.






Con un atteggiamento autoritario, disse: “Una proposta interessante, ma il Fronte Unito non adotterà il meccanismo di coalizione. Avrà un solo leader, ovvero io. Questo è il modo più efficiente ed affidabile per gestirlo.”






Concordava sul fatto che la modestia era una virtù, ma sapeva che adesso non era il momento giusto per essere umili: era chiaro che il sistema dei Tre Capi poteva essere una buona scelta per l’Unione ma non lo era affatto per lui.






Era l’unico in questo mondo che sapeva cos’era l’industrializzazione e come sfruttare al meglio tutte le risorse in suo possesso.






Per vedere una rapida industrializzazione, doveva fare in modo che tutti i suoi dipartimenti amministrativi facessero quello che diceva e lavorassero uniti come un insieme di macchinari verso lo stesso obiettivo. Voleva che ogni ordine dato dal suo Municipio raggiungesse velocemente tutti i soggetti e che tutte le risorse in suo possesso vengano allocate e gestite secondo i suoi piani. Adottare un governo di coalizione sotto la quale avrebbe dovuto spiegare e convincere tutti gli altri partiti prima di mettere in atto un piano, avrebbe naturalmente rallentato il processo di industrializzazione.






Vedendo che Roland rifiutò l’idea di Taqila immediatamente e senza mezzi termini, tutte le persone nella riunione caddero in un silenzio imbarazzante, incluse le antiche streghe.






Roland si schiarì la gola e continuò con calma: “Il Fronte Unito è instaurato per garantire che lavoreremo insieme nella lotta contro i demoni, ma non vi chiedo di unirvi ad essa sin dall’inizio. Vorrei che prima vi trasferiate nelle Regioni Occidentali per costruire una fiducia reciproca. Rispetto ad un accordo orale, i fatti che vedrete qui saranno molto più convincenti.”






“Cosa… vedremo?”






Spiegò: “Vedrete la nostra forza e determinazione nella lotta contro i demoni e la situazione corrente di alcune altre organizzazioni, sia di quelle che fanno parte del Fronte Unito sia di quelle che non ne sono parte. In seguito potrete decidere con calma se unirvi o meno. Nel caso non vogliate entrare a farne parte, potremo comunque cooperare in diversi altri progetti, come esperimenti e la ricerca della Prescelta. Prometto che non interferirò nei vostri affari interni.”






Celine interruppe: “Non ti importa se non ti consegniamo la Reliquia e i Nuclei Magici?”






“No, e difatti non ho mai pianificato di dipendere da questi strumenti per sconfiggere i demoni nelle rovine del Labirinto. Riguardo alla Reliquia, fino a che verrà conservata in un luogo sicuro, non avrò niente da ridire. Come ho già detto, agire insieme nella ricerca della Prescelta e per la protezione della Reliquia è il primo passo per costruire la nostra fiducia reciproca. Per eventuali collaborazioni future, potremo discuterne con calma.”






La fredda voce che era rimasta in silenzio per lungo tempo, risuonò nuovamente: “Devo dire che sei veramente insolito, comune umano, ma hai mai pensato che controllare da solo il Fronte Unito può essere altamente rischioso? Se la Battaglia del Volere Divino andasse avanti per decenni e durante questo periodo tu diventassi vecchio e debole, come puoi assicurare che i tuoi successori seguano le tue volontà e ci guidino nella guerra? Solamente un meccanismo di coalizione può prevenire efficacemente questo problema.”






“Io non penso affatto che sia un problema. Non posso sapere per quanto tempo si protrarrà la guerra, ma temo che la mia vita sarà più lunga di tutte le vostre vite messe insieme.” In quel momento, sentì che aveva il bisogno di bluffare, sebbene non fosse sicuro di aver ottenuto la durata della vita di Zero dato che non aveva ottenuto i suoi poteri magici. Sapeva che per convincere queste antiche streghe avrebbe fatto meglio a supportare la sua decisione con un incredibile potere piuttosto che persuaderle sul fatto che uno speciale sistema di cui non avevano mai sentito parlare potesse garantire che i suoi successori avrebbero portato avanti il suo lavoro.






Descrisse loro in dettaglio il Campo di Battaglia dell’Anima e molte streghe intervennero. Dopodiché ci fu il silenzio.






Vide che i tentacoli delle masse si intrecciarono nuovamente e le scaglie sui loro corpi cambiarono da grigio-marrone a marrone-rosso, il che indicava che erano in un’accesa discussione.






Dopo tanto tempo, i loro tentacoli si sciolsero.






Pasha disse solenne: “Ho capito, ma necessitiamo di almeno un mese per spostare tutto ciò di cui abbiamo bisogno. Spero che possiate offrirci dei materiali da costruzione dato che una caverna non è abbastanza per tutte le nostre cose. Abbiamo bisogno di costruire un palazzo e un laboratorio all’interno delle Montagne Occidentali.”






Roland chiese sorpreso: “Aspetta un minuto, come potete riuscire a costruire una cosa del genere sottoterra?” Non era facile gestire una costruzione sotterranea dato che l’ambiente nel sottosuolo era umido e buio. Per questo aveva intenzione di chiedere a Lotus di connettere delle caverne sotterranee nelle Montagne Occidentali per le superstiti di Taqila dato che i loro corpi non avevano necessità di condizioni molto confortevoli per vivere. Tuttavia, pareva che padroneggiassero abilità di costruzione migliori della sua e pianificavano addirittura di costruire un nuovo palazzo sotterraneo.






Pasha spiegò: “Il nostro Verme Divoratore farà il lavoro. Si tratta di una grossa conchiglia che assomiglia ad una bestia selvatica. Ne abbiamo ottenuta una nelle rovine. Era la conchiglia che usammo per infiltrarci nella Città del Bagliore del Regno dell’Alba.”






Aris
                                


                                



