---
title: Capitolo 739- La Stretta di Mano
pubDate: 2025-08-07T11:37:51.020Z
tags:
    - rtw
---






Roland percepì una scossa e pensò: “Perché queste cose sembrano simili all’enorme bestia demoniaca nella Montagna innevata?”






Quando stava per fare la sua domanda, Agatha chiese a Pasha: “Siete state voi ad entrare nella Città del Diavolo e a divorare la Pagoda Pietranera?”






Pasha era confusa: “Città del... Diavolo? No, non è opera nostra. Abbiamo usato il nostro Verme Divoratore solamente per riparare le rovine e costruire il tunnel per Città del Bagliore. Non possiamo permetterci di usarlo così spesso dato che mangia tanto.”






Roland descrisse l’avventura delle streghe nella Foresta delle Ombre e nella Città del Diavolo situata ad Ovest delle Regioni Occidentali. Poi chiese a Pergamena di tirare fuori le immagini delle scene dipinte da Soraya e spiegò: “Questo mostro, più grande di qualsiasi altra bestia selvatica sembrava dirigersi verso la grande Montagna innevata.”






Vedendo i vividi dipinti, Pasha fece un profondo respiro e disse: “Si, si tratta indubbiamente di un Verme Divoratore. Temo che anche nella Montagna innevata che hai menzionato ci siano delle rovine lasciate dalla Civiltà Sotterranea. Secondo la documentazione che abbiamo trovato qui, questa Civiltà un tempo era diffusa ovunque nella Terra dell’Alba. Questo archivio è affidabile visto che adesso possiamo facilmente trovare tracce e numerosi tunnel lasciati dai Vermi Divoratori in ogni alta montagna.”






“Ma avete detto che la Civiltà Sotterranea si è già estinta.”






“Sì, l’abbiamo detto, ma il Verme è solo un guscio, come un Portatore Originale. Un’anima può entrarci e muoverlo.”






Sentendo ciò, il cuore di Roland sprofondò immediatamente. Si guardò attorno e scoprì che in quel momento tutte le streghe nella Sala Ricevimenti avevano un’aria solenne. Ovviamente, tutti supponevano che coloro che avevano mandato il Verme alla Torre di Ricerca di Agatha e alla Città del Diavolo erano dei nemici ancora  sconosciuti nella Battaglia della Volontà Divina.






Roland si chiese se questi nemici avessero trovato per puro caso le rovine, qualche guscio di Verme nella Montagna innevata e ci avesse trasferito delle anime.






Se fosse stato questo il caso, non sarebbe stato un grande problema.






Tuttavia, se avessero trovato anche dei Nuclei Magici e un Portatore Principale, sarebbe stato un grosso guaio. Queste cose avrebbero potuto migliorare drasticamente la loro teoria magica o addirittura permettere loro di creare degli Strumenti della Divina Penitenza contro le streghe?






Pensò che avevano delle eccellenti probabilità di trovare dei gusci o addirittura degli strumenti nella Montagna innevata. Diversamente dalla Catena Montuosa Invalicabile e dalla Catena Montuosa della Colonna Vertebrale del Drago, non si estendeva tanto in larghezza, ma il suo picco maggiore era il monte più alto delle Regioni Occidentali. Secondo Pasha, una grande montagna come quella era il luogo perfetto per costruire un’enorme città sotterranea per la Civiltà Sotterranea. Udito ciò, decise che doveva assolutamente fare qualcosa.






Celine chiese ansiosa: “Vostra Maestà, per favore aiutateci nell’esplorazione della Montagna innevata al più presto possibile, nel caso ci siano degli strumenti rimasti.”






“E i vari tipi di gusci menzionati negli scritti. Se questi misteriosi nemici dovessero ottenerli, temo che ci causerebbero un sacco di guai.” Rispetto a Celine, la voce Pasha sembrava ancora tranquilla, ma tutti i suoi tentacoli si agitavano rapidamente, mostrando l’ansia che aveva dentro.






Apparentemente, questa notizia causò agitazione tra le altre masse: dietro a Pasha stava iniziando a diventare rumoroso.






Roland capì al volo il perché della loro agitazione.






Vivere nei corpi dei Guerrieri della Punizione Divina per centinaia di anni era come essere imprigionati in un vuoto senza fine. Questo spiegava la ragione per cui erano così interessate in nuovi contenitori. Tuttavia, rispetto al vivere nei corpi dell’Armata della Punizione Divina, questi recipienti avrebbero permesso loro di percepire dei sensi come l’olfatto, ma non avrebbero più avuto una forma umana.






Roland finse di esitare: “Capisco quello che intendete. Avevo pianificato di esplorare la Montagna innevata delle Regioni Occidentali ma dato che non avevo nessun mezzo di trasporto adatto e che non volevo far correre rischi alle streghe, alla fine ho dovuto posporre. Se potessi ottenere l’aiuto del vostro Verme Divoratore per questa esplorazione, penso che potrebbe essere una buona opportunità…”






Pasha promise immediatamente: “Inizieremo a muoverci al più presto possibile.”






Roland, che stava pensando al come iniziare la cooperazione con le superstiti di Taqila, era  lieto di ottenere questa possibilità. Difatti, anche se non gli avessero chiesto di esplorare la Montagna, prima o poi l’avrebbe fatto ugualmente per eliminare potenziali pericoli intorno a Neverwinter e per soddisfare la sua curiosità personale verso i grandi gusci che erano capaci di scavare enormi tunnel sotterranei.






Poteva facilmente pensare ad una lunga lista di cose che questi gusci avrebbero potuto fare.






Aveva intenzione di usare la Catena Montuosa Invalicabile come una barriera naturale contro i demoni, ma le tecniche ingegneristiche del momento non glielo permettevano. Solamente il trasporto del cemento e dei mattoni era un problema complicato, dato che i percorsi montani erano aspri e sinuosi, senza contare le instabili condizioni metereologiche. Se avesse posto dei soldati sulle montagne, avrebbe dovuto costruire loro delle barbette. A fianco delle costruzioni militari, ci sarebbe stato bisogno di costruire caserme, strade e strutture di soggiorno necessarie. Sarebbe stata una bella sfida per Colibrì e Lotus.






Tuttavia, se avesse avuto un Verme Divoratore, avrebbe potuto risolvere tutti questi problemi scavando un tunnel rettilineo per collegare le barbette sulla montagna con Neverwinter e costruire un serbatoio di munizioni e delle caserme sotterranee per allontanarli dalle tempeste di neve. Avrebbe potuto costruire addirittura una ferrovia all’interno del tunnel in modo che i soldati e i beni potessero essere trasportati con rimorchi a vapore.






Con fortini rinforzati in cemento armato sulla superficie e con convenienti linee di trasporto sotterranee avrebbe sviluppato la linea difensiva sulla voragine naturale che aveva desiderato.






Questo Verme Divoratore poteva anche essere usato nella costruzione di utilità sotterranee e un sistema di scarico fognario per la città. Quando questo fosse avvenuto, avrebbe annunciato con fierezza che in quell’era, Neverwinter sarebbe stata la prima città ad avere un sistema di drenaggio sotterraneo in cui le persone potevano muoversi liberamente. Era sicuro che questo Verme sarebbe stato altamente lodato come strumento magico nel campo dell’ingegneria civile prima dell’invenzione della noiosa perforatrice per tunnel e sarebbe stato considerato importante quanto un Nucleo Magico e un bio-computer.






Roland si alzò e camminò fino alla Barriera Fotoelettrica, estendendo la sua mano destra verso Pasha: “Spero che questo sia l’inizio della nostra fiducia reciproca.”






“Vostra Maestà, questo è…”






Guardò verso questo mostro alto diversi metri più di lui e spiegò con calma: “Si tratta di una stretta di mano, rappresenta un accordo preliminare tra di noi.”






Dopo un attimo di esitazione, Pasha calò il tentacolo più grosso dalla sua testa. Quest’ultimo si mosse come una spirale e infine toccò il suo palmo.






“Che peccato. Soraya non è qui per assistere e registrare questo momento degno di essere ricordato per sempre.”






Quando l’immagine di Pasha iniziò a distorcersi, chiese improvvisamente: “Ah… aspetta, avete detto che ogni alta montagna potrebbe contenere delle rovine lasciate dalla Civiltà Sotterranea. E riguardo alle montagne nelle profondità del mare?”






Pasha era sorpresa: “Ci sono montagne sotto il mare? Secondo gli scritti, non sono andati verso il mare ma hanno solo vissuto nella Terra dell’Alba. Penso che non erano in grado di muoversi in mare, gran parte dei loro Portatori erano pesanti e goffi. Perché questa domanda?”






“Niente, ero solo curioso.” Scosse la testa perso nei suoi pensieri.






“Hanno solo vissuto nella Terra dell’Alba… quindi la strana guglia sottomarina e il telescopio non hanno niente a che vedere con la Civiltà Sotterranea. Chi sono i proprietari delle enormi Porte di Pietra che Tuono vide attraverso l’antico telescopio e la terra che appare solo durante la marea di inondazione? I misteriosi nemici della Battaglia della Volontà Divina?”


 


“Spero che Tuono possa trovare la risposta.”






In quel momento, la Barriera Fotoelettrica viola si distorse e sparì.






La Sala Ricevimenti tornò com’era all’inizio.






Aris














 Erialis  Barbetta è la  struttura difensiva di un cannone o di un pezzo di artiglieria. 
                                


                                



