---
title: Capitolo 74- Il Progetto della nave
pubDate: 2025-08-07T11:37:50.882Z
tags:
    - rtw
---


“Cosa? Perché non possiamo permetterci di comprarla?” chiese Ronald leggendo l’analisi della sua richiesta di ottenere una barca ad albero doppio che era stata  posta sul tavolo del suo ufficio.


Barov schiarì la voce e spiegò, “Sua altezza, è impossibile, un brigantino costa dagli 80 ai 120 ori reali, ma questo sarebbe solo il costo di produzione. Dobbiamo anche tenere in considerazione il salario dell’equipaggio. Considerando i costi aggiuntivi  dovremmo pagare fino a 200 ori reali.”


“Non avevo forse detto che non avremmo avuto bisogno di marinai e timonieri? Non c’è neanche bisogno di un capitano, dobbiamo solo comprare una barca” esclamò Ronand sbattendo le nocche per sottolineare il suo punto di vista. Con l’aiuto di Wendy non avrebbe avuto bisogno di tutte quelle persone per guidare la barca. Le imbarcazioni da fiume navigavano per la maggior parte in un’unica direzione. Quindi per manovrarla, bastava solo sistemare le vele, rendendo così superflui timonieri e marinai. Ad ogni modo, poiché possiamo controllare il vento, perché dovrei temere di non riuscire ad avanzare?


“Sua Altezza, non ci sono offerte di quel tipo, almeno non qui a Città di Salice”. Barov spiegò accuratamente, “Sembra che non conosca abbastanza questa industria. Generalmente il proprietario della nave è anche il suo capitano. Potrebbe essere un mercante o essere parte della nobiltà. Se appartengono al primo gruppo, viaggeranno tra tutte le più importanti città o cittadine che hanno una marina, per vendere o comprare beni. Se appartengono al secondo gruppo, di solito reclutano un vice capitano in cerca di una nave. I dipendenti non verranno pagati mensilmente. Il salario dal primo al terzo anno  verrebbe pagato in un’unica soluzione”.


“La maggior parte delle volte, la nave e l’equipaggio sono legati. Vorrebbe acquistare una nave da un capitano ma senza l’equipaggio che già aveva assunto, in questo modo il salario già pagato all’equipaggio costituirebbe una perdita per il capitano. Anche per un appartenente all’aristocrazia, 80 ori reali non sono una piccola somma di denaro. Dopo il commercio con Città di Salice all’inizio del mese, il municipio ha ora un bilancio di 315 ori reali, ma se ora ne spendiamo la metà per comprare una nave, non saremo in grado di pagare i salari della milizia.” Spiegò l’Assistente Ministro senza pause, ma dopo dovette prendere immediatamente fiato.”


Dopo aver riflettuto su ciò che aveva appena sentito, Ronald chiese “Avete detto che il più delle volte..”


“Sì,” annuì Barov, “Ci sono due casi in cui le navi sono vendute senza il loro equipaggio. Il primo, quando il mercante ha un urgente bisogno di denaro, il secondo quando deve vendere tutti i suoi averi. Comincerà quindi a sciogliere l’equipaggio e poi proverà a vendere la nave il più velocemente possibile. Nel secondo caso, il proprietario ha intenzione di sostituire la sua vecchia nave con una nuova. Entrambi i casi sarebbero un’ottima opportunità, ma devo dire che questo tipo di situazioni è molto raro.”


“Aspetta” si accigliò Ronald, “ha detto di comprare una nuova nave… Quindi in questo caso, da dove vengono queste navi?”


“Porto delle Acque Chiare, il distretto di Brezza Marina, Torre del Faro. Solo le città con un porto marittimo che hanno un molo possono produrre nuove navi.”


Sentendo ciò Ronald rimase un attimo in silenzio e rifletté a fondo sul tutto. Quindi era questo il significato originale di, “all’interno di Città di Salice, è impossibile trovare un affare”. Comunque non posso permettermi di viaggiare verso nessuna delle città portuali, sono troppo lontane, e se non assumo un equipaggio, come potrei riavere indietro la nave alla Città di Confine?


“Dal momento che le cose stanno così, dovrò rifletterci su.”


Quando l’Assistente Ministro vide che il Principe era sovrappensiero, lasciò immediatamente la stanza.


Nel piano di Ronald per il futuro, le navi svolgevano un ruolo insostituibile. Se non ci fosse stata una veloce e convenzionale maniera di trasportare l’artiglieria, non sarebbe riuscito ad usarle in battaglia. Di solito le truppe del Duca erano costituite da truppe della fortezza, mercenari, contadini e cavalieri. Quindi, la loro velocità di marcia era inevitabilmente lenta quando bisognava spostarsi.


Ma l’artiglieria sarebbe stata addirittura più lenta. Come Carter aveva detto, non appena sarebbero incappati in una buca, non sarebbero riusciti a proseguire oltre – in quest’epoca non c’erano strade in asfalto e non c’erano strade in pietra. In questi tempi, le persone camminavano di più creando così molti sentieri. Durante i giorni di sole erano fortunati, ma quando pioveva il passaggio diventava fangoso.


Alla fine, come sempre, doveva solo contare su se stesso?


Ronald spiegò un pezzo di carta, riportando le annotazioni necessarie.


Per prima cosa, la nave doveva essere in grado di portare uno o due cannoni  in aggiunta a trenta persone, non sarebbe stato alimentato meccanicamente, ma solo con le vele.


In secondo luogo, poiché la nave sarebbe stata utilizzata solo nei fiumi, avrebbe dovuto avere uno scafo poco profondo e stabile.


In terzo luogo, doveva essere semplice da manovrare così che i membri della milizia potessero maneggiarla dopo un piccolo addestramento.


Considerando tutti questi punti, l’unica opzione possibile era una chiatta a fondo piatto.


La bozza davanti a Ronald era molto superficiale; era una nave con un baricentro molto basso che poteva essere visto in quasi tutte le rotte fluviali. In passato, ne aveva visto tante cariche di pile di sabbia o ghiaia, e la loro balaustra era quasi al livello della superficie dell’acqua. Fintanto che c’era un rimorchiatore, poteva trainare una chiatta.


Dopo aver stabilito la tipologia di nave, il punto chiave successivo era quello di determinare quale materiale impiegare per la costruzione della nave.


Ronald appuntò tre diverse opzioni: legno, ferro o cemento.


Le barche fatte di legno appartenevano alle più antiche dell’albero tecnologico navale. Dalla zattera alla nave da guerra corazzata. Sia per navigare per mare che per fiume, le navi di legno potevano essere impiegate ovunque. Sfortunatamente, Ronald non sapeva come usare un tronco per costruire una nave a fondo piatto e non aveva neanche artigiani esperti. Se avesse contato solo su quello che sapeva e sui suoi artigiani, sarebbe riuscito solo a costruire una grande zattera che sarebbe potuta cadere in pezzi in qualsiasi momento.


Le navi in ferro venivano costruite in modo simile alle case, prendendo sempre due travi che venivano disposte secondo un motivo incrociato, formando una chiglia. La chiglia veniva poi ricoperta da lastre di ferro. Poiché Anna poteva saldare, la rigidità generale era garantita. Tuttavia un approccio simile avrebbe esaurito le già piccole riserve di ferro. Questa poteva essere solo l’ultima spiaggia, poiché i motori a vapore e i cannoni erano una scelta molto più appropriata.


Allora costruire le navi col calcestruzzo sarebbe stata l’ultima opzione – poiché la costruzione delle mura cittadine era già stata terminata e c’era un surplus di materia prima. Finché Anna aveva il tempo di calcinare, avrebbero avuto abbastanza cemento per una o due navi. Il processo di costruzione sarebbe stato molto più semplice rispetto a quello usato per le navi in ferro. Se fossero riusciti a produrre un modello in legno che fosse potuto essere rinforzato con barre di ferro, avrebbero potuto riempirlo di calcestruzzo. Anche in quest’area rurale, potevano così realizzare molte navi da pesca in cemento. Rispetto alle navi in ferro non si sarebbero arrugginite. Con ciò le navi non avrebbero avuto bisogno di molta manutenzione. Anche se una nave in calcestruzzo poteva essere costruita a basso costo, sarebbe stata comunque forte e durevole. Pur non avendo mai imparato a realizzare delle grandi navi transoceaniche, una nave fluviale non richiedeva un alto livello conoscenza tecnologica. Quindi costruirne una non sarebbe stato un problema, vero?


Immaginando tutti i dettagli nella sua mente, Ronald prese la piuma e cominciò rapidamente a disegnare gli schizzi della chiatta.


…..


Un’area con un capanno vicino al fiume Acqua Rossa era nascosta dalle mura.


Per facilitare il processo di avvio, Ronald posizionò l’area di costruzione della nave il più vicino possibile al fiume.


Il capanno offriva riparo dal vento e dalla neve e conteneva due vasche per bruciare il carbone per impedire che la temperatura scendesse  troppo e distruggesse l’effetto di indurimento.


I carpentieri avevano già assemblato il modello in legno dello scafo – la prua era stata progettata in modo circolare così da ridurre la resistenza in avanti, la poppa invece aveva una forma quadrata che aumentava la zona di carico. La nave aveva un rapporto lunghezza - larghezza di 3:1, con una larghezza di 8 metri. Rispetto al tradizionale rapporto 8:1, era semplicemente una nave ingrossata. Al centro avevano installato due alberi. Questi ultimi erano stati inseriti nel ponte e collegati alle travi di ferro della nave. Sul ponte avevano inserito un timone di riserva.  Lo scafo era stato rafforzato dappertutto con sbarre di ferro incrociate.


Anche se non avevano il fil di ferro, non aveva importanza perché Anna aveva saldato perfettamente tutte le croci di ferro a formare una struttura che era stata connessa su tutto il ponte.


Quando il modello e i rinforzi furono pronti, Ronald ordinò ai lavoratori di cominciare a  riempirlo.


Il calcestruzzo fu versato dentro un modello a forma di vasca. Il centro era piatto, ma le pareti intorno erano cinque metri più alte, formando le mura della cabina.


A prima vista, sembrava una vasca da bagno dalla forma unica.


Tutte le persone coinvolte nella costruzione, inclusa Anna, non avrebbero mai pensato che questo strano materiale, utilizzato per costruire le mura, potesse essere utilizzato per costruire le navi.




Dontcare
                                


                                



