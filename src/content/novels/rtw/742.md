---
title: Capitolo 742- Amare A Distanza
pubDate: 2025-08-07T11:37:51.020Z
tags:
    - rtw
---


Combinare le due tecniche avrebbe permesso al segnale telefonico di esser trasmesso per alcune centinaia di chilometri senza un ripetitore, praticamente avrebbe reso possibile ricoprire la maggior parte delle aree residenziali della Regione Occidentale, ed avrebbe permesso a Neverwinter di ricevere informazioni in tempo reale dalla linea difensiva stanziata presso la Catena Montuosa Invalicabile.


Se avesse voluto estendere ulteriormente la copertura, avrebbe dovuto utilizzare un trasmettitore di segnale.


La ragione per cui Roland  aveva deciso di sviluppare il telefono, non fu solo l’ispirazione ottenuta dalle parole di Anna, ma anche per l’ampio utilizzo e la fattibilità di questo strumento. Sarebbe servito come tassello cruciale nel controllo della situazione politica, nell’accrescimento della centralizzazione del governo, e nel controllo degli impegni militari.


Soprattutto, i progetti industriali di Neverwinter avevano già raggiunto un punto di saturazione.


I nuovi immigrati dovevano ancora ottenere l’educazione primaria, prima di poter esser assorbiti nelle varie industrie. Le quattro maggiori industrie – l’edilizia civile, la lavorazione dei minerali, la fabbricazione di motori e la produzione chimica – avevano già impiegato il 90% della forza lavoro. Secondo le stime attuali, non sarebbe stato difficile per queste quattro industrie assumere 60.000 o 70.000 nuovi impiegati, dopo che questi avessero ottenuto l’istruzione primaria.


Siccome queste industrie erano di vitale importanza per i futuri sforzi bellici, la loro produzione non avrebbe potuto essere interrotta. D’altro canto, la fabbrica di biciclette, che all’inizio era stata fondata con entusiasmo da Roland , non era neanche riuscita a soddisfare la domanda del Primo Esercito. Quando l’energia elettrica scarseggiava, era la prima ad essere spenta, quando vi era mancanza di manodopera, tutti i suoi dipendenti dovevano fare gli straordinari presso la fabbrica di motori a vapore.


Anche se era stata ultimate sia la costruzione della Strada Principale del Regno che quella della 67esima Strada, e la Zona di Confine non allevava cavalli nè era adatta ad ospitarne, le strade erano ancora usate principalmente dai carri provenienti dall’Area di Longsong e dalle altre città. Inoltre, essendo già in corso i lavori di costruzione della ferrovia, i cittadini non avrebbero mai iniziato ad usare le biciclette per spostarsi tra Zona di Confine e l’Area di Longsong.


Ovviamente, Roland  non avrebbe mai ammesso davanti a Barov di aver commesso questo errore organizzativo. Da allora, ebbe sempre in considerazione la capacità di produzione di Neverwinter quando pianificava nuove strutture.


Il telefono era un ottimo prodotto che non avrebbe gravato sulla produzione della città e, inoltre, non richiedeva nemmeno molta manutenzione.


In primo luogo, Roland  non lo avrebbe messo sul mercato. Lo avrebbe sfruttato solo per le comunicazioni militari e per una comunicazione di base tra Zona di Confine e l’Area di Longsong. Aveva intenzione di posare un unico cavo che connettesse entrambe le parti. In questo modo, avrebbe risparmiato il tempo e le energie dell’organizzare una complessa rete telefonica.


In secondo luogo, iniziare con un numero ridotto di sistemi telefonici, avrebbe richiesto solo l’aiuto di Anna, Luna Misteriosa e Soraya durante il loro tempo libero, senza dover sfruttare la forza lavoro di Neverwinter.


Ma soprattutto, quando fossero riusciti a produrre la valvola termoionica, avrebbero potuto sviluppare la telecomunicazione anche per il pubblico.


Pertanto, il telefono era il progetto più appropriato a cui lavorare prima di iniziare ad esplorare la Grande Montagna Innevata con le streghe superstiti di Taqila.


…


Le fasi elaborazione dei prototipi del telefono furono più semplici di quanto si fosse aspettato. Nel pomeriggio, due semplici telefoni, contenenti degli altoparlanti magnetici comparvero nel cortile della Montagna del Versante Settentrionale.


Non avevano alcun rivestimento e sembravano un ammasso di bobine di filo e magneti. Erano forniti di un generatore a manovella e una pila magnetizzata “Mini Dawn” (1). Grazie alla poca energia necessaria, la batteria era sottile come un dito e poteva durare almeno un mese, evitandogli il problema di dover produrre una pila a secco indipendente (2).


“Come funziona?” Chiese Luna Misteriosa con curiosità, “La mia abilità può davvero farlo?”


Naturalmente Roland  ignorò la seconda parte della frase. “È molto semplice. Guarda attentamente… Il generatore a manovella viene utilizzato per iniziare una telefonata. Quando lo si gira velocemente…” Afferrò la manopola e la ruotò con forza, e la campanella metallica dall’altro lato improvvisamente iniziò a risuonare con un tintinnio.


“Questo suono indica che c’è una chiamata in arrivo”.


Diede un’occhiata ad Anna, che sollevò la cornetta ed il microfono.


Quando sollevi la cornetta e l’interruttore è sollevato, indica che la linea telefonica è connessa e le persone ai due capi possono parlare. La corrente che trasmette il segnale elettrico viene fornita dalla pila, quindi senza questa barretta di rame, incantata da Luna Misteriosa, il telefono potrebbe soltanto suonare, ma non verrebbe trasmesso alcun suono”.


“Oh! Capisco!” Luna Misteriosa spinse il petto in fuori e annuì due volte energicamente agitando la testa.


“Sua Altezza, potrei provare ad usarlo?” Soraya era impaziente di testarlo.


“Anche io”. Campanellino alzò in alto la sua mano.


“Certo… è stato creato per tutte voi, ed ovviamente, avete il diritto di essere le prime a provare questo strumento comunicativo innovativo”. Roland  rise. Non c’era bisogno si spiegare l’importanza del telefono, siccome aveva cambiato completamente il modo in cui gli uomini potevano comunicare tra loro attraverso luoghi lontani. “Non ci saranno attenuazioni di segnale in questo piccolo giardino, quindi basterà connettere il telefono con un semplice filo di rame”.
Nella silenziosa foresta innevata, risuonò incessantemente della vivace campanella. Ovviamente, avrebbero potuto parlare direttamente al telefono, ma insistettero per ricominciare tutto da capo, iniziando dal ruotare la manovella per generare l’elettricità.


“Si sente veramente una voce!”


“Sembra Lucia!”


“Uh, cosa dovrei dire?”


“Prova a farle indovinare chi sei!”


Le streghe, che erano divise dal muro, gareggiavano tra loro per poter parlare nella cornetta. Per alcuni istanti, il fragore delle risate risuonò da entrambi i lati del giardino.


Anche Roland  provò ad ascoltare un paio di volte. Ad esser onesti, pensava che il prototipo non fosse molto buono. La voce che sentì fluttuò molto e c'era molto rumore statico.  Ad ogni modo sicuramente non era abbastanza buono. Ma sapeva che fintanto che fosse stato in grado di regolare le dimensioni della lamina metallica e dello spazio tra gli elettromagneti, sarebbe stato capace di trovare i parametri giusti per ottenere una migliore qualità della telefonata.


Presto l’apparecchio raggiunse ancora una volta Roland .


Scosse la testa con un sorriso e appoggiò l’auricolare accanto all’orecchio e come da abitudine disse “Pronto?”


Non sentì nulla se non l’interferenza che proveniva dal debole conduttanza del cavo di rame.


Per qualche strano motivo, sapeva chi ci fosse dall’altro lato del telefono, come se i loro cuori fossero collegati.


“Anna…?” sussurrò Roland .


Dopo un po’ udì una debole risposta distorta.


“Roland … Mi piaci”


***************


Dopo aver protetto Roland  per l’intera giornata, Usignolo ritornò nella sua camera di cattivo umore.


Non era la prima volta che si sentiva così per non aver capito nulla di ciò che gli altri stavano dicendo. Ed ogni volta anche accadeva, soltanto il pesce essiccato e le torte gelato le potevano dare conforto.


Beh… adesso c’erano anche le Bevande del Chaos.


Invidiava davvero l’intimità tra Roland  e Anna. Contemporaneamente una tenue, ma incessante amarezza la soffocava. Aveva pensato che prima o poi ci si sarebbe abituata, ma si era rivelato molto più difficile di quanto si fosse immaginata.


Più era coinvolta dai suoi sentimenti, più profondamente le spine affondavano nel suo cuore.


Adesso Usignolo riusciva in qualche modo a capire cosa Wendy le avesse voluto dire.162


Andò verso la scrivania e tirò il cassetto per aprirlo, ma scoprì che la bottiglia al suo interno era vuota.


Ho aperto il cassetto sbagliato?


Quindi, ne aprì un altro e scoprì che anche quest’altra bottiglia era vuota.


“Wendy? La mia bev-” Non appena Usignolo si voltò, fu abbracciata dalla sua compagna di stanza, l’ampio seno dell’altra strega la lasciò quasi senza fiato.


“Usignolo, da quanti anni ci conosciamo? Sei stata con me fin da quando hai abbandonato la Famiglia Gilen a Città D’Argento, non è vero?”


“Si… da quattro o cinque anni, ma la mia bev-”


“Abbiamo affrontato così tante difficoltà e stenti lungo la strada che ci ha condotte ad oggi. Nulla può minare la nostra amicizia, vero?”


“Certo, ti ho sempre trattata come una sorella, ma la mia bev-”


“Ho bevuto tutte le tue Bevande del Chaos. Mi dispiace!” Wendy la strinse ancora di più a sé. “Mi farò certamente perdonare dandoti tutte le mie quote il prossimo mese”.


Cosa? Tutte le Bevande?


Usignolo rovistò nella borsa contenente il pesce essiccato e scoprì che anche quella era vuota.


Soltanto il pesce essiccato, le torte gelato e le Bevande del Chaos riuscivano a consolarla.


Adesso, non c’era più nulla.


Usignolo sentì il suo cuore andare in frantumi.


In un secondo, l’amarezza la soffocò di nuovo.
20


Moumentai




Erialis  (1) “Mini Dawn” battery, non è un tipo di pila esistente, bensì una pila creta grazie all’abilità di Luna Misteriosa.  
(2) Pila a secco
(3) Commento traduttrice: Mi spiace un sacco per Usignolo. Spero non continui a mangiare per tristezza. Quando ho letto la parte finale del capitolo, avrei voluto essere Wendy per poterla abbracciare anche io. Vedere la strega che nella sua prima apparizione sembrava essere regina fredda e spietata, potente ed inflessibile, crollare così mi ha fatto spezzare il cuore. Sono sicura di aver sentito anche io il rumore del mio cuore che cadeva in frantumi. 
                                



