---
title: Capitolo 744: Uno che cerca della vendetta
pubDate: 2025-08-07T11:30:06.821Z
tags:
    - rtw
---






La cosa che preferiva fare Thuram era sedersi al secondo piano di una taverna e osservare i clienti che salivano e scendevano al piano di sotto.


Quella era la sua taverna e il suo territorio, quindi Thuram l’aveva chiamato "Il calice dal teschio" e l’aveva ridecorato come desiderava. Aveva persino appeso una fila di parti di teschio all'ingresso come segno distintivo della taverna.


Tuttavia, non si chiamava in quel modo cinque anni prima.


"Come si chiamava allora?" Si chiese Thuram.


"Si chiamava la Foresta elfica ... o il Gardino elfico? In ogni caso, adesso non importa più" Thuram bevve alcuni alcolici con il frutto della lanterna del fuoco, e lasciò che quel sapore caldo gli inondasse la lingua. "Un nome così delicato non va bene a un luogo intriso di sangue, qui infatti non ci sono donne o uomini elfici, ma un sacco di ossa".


Dopo ogni battaglia, alle porte di Città delle Sabbie Ferrose veniva lasciata una pila di cadaveri. Di solito preferiva le ossa, in modo particolare i teschi, che venivano cotti nella sabbia bollente, piuttosto che la carne in decomposizione.


Il primo motivo era che i teschi incutevano timore, quindi avrebbe fatto intuire ai piantagrane che tipo di posto era.


Il secondo era che era davvero possibile riempirli con il vino, risparmiandogli così di acquistare altri bicchieri da vino.


Del resto, il primo motivo non funzionava con tutti. C'erano sempre degli idioti nati con un cervello deformato che pensavano di poter trattare qualsiasi posto come se fosse il loro cortile e che i loro avversari fossero allo stesso livello delle donne che non sapevano fare altro se non piangere. In un luogo in cui i piantagrane apparivano di frequente, la ceramica fragile e il vetro non erano i contenitori ideali.


Negli ultimi anni Thuram aveva preso l'abitudine di osservare ogni cliente. Le persone che viaggiavano dentro e fuori da quella terra potevano essere generalmente divise in tre categorie: i mezzi morti, i moribondi e i morti. Preferiva distinguere le persone con quel metodo piuttosto che in base alle loro identità. I mezzi morti andavano lì per dei motivi molto semplici, ossia bere, giocare d'azzardo e andare a donne, bastava mantenere le cose in quel modo e sostanzialmente, sarebbero riusciti a terminare il resto del loro viaggio. I moribondi erano in prevalenza i cani da guardia o gli sfidanti che andavano lì a informarsi sulla situazione. Avevano già messo la loro vita sotto una lama a cui bastava una falciata e li avrebbe decapitati in qualsiasi momento.


Per quanto riguardava i morti... senza ogni dubbio, loro erano i piantagrane.


L'attenzione di Thuram non era focalizzata né sui mezzi morti né sui morti. Infatti, i primi erano molto noiosi, e gli ultimi gli davano delle soddisfazioni solo in punto di morte. Era i moribondi quelli che gli piacevano di più perché poteva vedere in loro un riflesso di sé da più giovane.


Allora, era stato proprio come loro, con un affilato coltello in mano a combattere nella terra intrisa di sangue. Un posto ammirato da molti clan, eppure lui aveva sempre avuto gli occhi puntati su Città delle Sabbie Ferrose.


Il suo coraggio, audacia e forza furono prosciugate finché un giorno qualcuno trovò un suo sostituto come nuovo proprietario della piccola oasi... Fu costretto a chiedere l'elemosina per sopravvivere. Alla fine, era diventato parte della terra intrisa di sangue, e in quell’occasione aveva cambiato genere passando dall’essere il moribondo a quello mezzo morto.


I moribondi, sebbene avessero già messo la testa sotto la lama, avevano comunque la possibilità di fare una scalata al potere una volta arrivato il loro momento. Per loro era possibile uscire dal bozzolo o risorgere dalle ceneri. Al contrario i mezzi morti non avrebbero mai avuto quel tipo di opportunità. Potevano solo cercare qualche forma di intrattenimento per confortarsi per il resto della loro vita.


Ad esempio, guardando i viaggiatori che passavano da quelle oasi ... questi ultimi, potevano perdere la vita nelle sabbie o prendere il sopravvento e diventare i nuovi proprietari di quel posto.


In quel momento, uno dei suoi uomini aprì la porta, si avvicinò e gli sussurrò qualcosa al suo orecchio.


"Oh… ne sei sicuro?" Thuram era sorpreso.


"Ha detto così, e dall'aspetto della donna accanto a lui.. è probabilmente una Divina Signora".


Thuram ci ragionò un po', poi un sorriso malizioso si fece strada sul suo volto. "Portali dentro. Ricordati di togliergli le armi. Quest’uomo è un duro da scalfire".


"Sì".


"Visto? Il divertimento è appena arrivato" Thuram non poté fare a meno di pensare.


...


C'erano in totale due visitatori, i loro corpi erano celati sotto abiti larghi, eppure Thuram poteva comunque intuire che si trattava di un uomo e una donna. Quando l'uomo alto si tolse il cappuccio e si fece vedere in viso, Thuram non poté fare a meno di strizzare gli occhi. "Non mi aspettavo di vederti un giorno, Ascia d’Acciaio."






"Le cose che non ti aspetti sono molte più delle stelle riflesse nell'oasi. Non c’è niente di strano" Ascia d’Acciaio fece accomodare la donna al suo fianco, poi si avvicinò con calma e si sedette di fronte a lui. "Tuttavia adesso... dovresti sapere perché sono qui".


"Probabilmente." Thuram scrollò le spalle. Come un vecchio cittadino sabbipode, conosceva ogni duello sacro che si era tenuto nella Terra del Fuoco. Era davvero possibile che qualche moribondo potesse sorgere dalle ceneri, tuttavia la maggior parte di loro si trasformava in cadavere completamente privo di vita, e il clan di Osha rientrava nell’ultimo caso... Benché avesse sentito dire che durante il duello erano accaduti alcuni incidenti, non cambiavano in alcun modo il risultato finale. "Eppure non saresti dovuto tornare, perché il clan di Clan Frusta di Ferro non è più quello che è stato un tempo".


Thuram aveva pensato di reclutare Ascia d’Acciaio che ai tempi era un famoso guerriero ibrido. Thuram non aveva lascato che la sua iniziale ambizione morisse dopo aver dovuto servire come un cane da guardia, e aveva sempre immaginato che un giorno il suo clan avrebbe riconquistato la piccola oasi e che sarebbe entrata nella terra santa del duello.


Ma era stato molti anni prima.


Al contrario adesso... adesso voleva solo divertirsi un po’.


"Sì? Beh è esattamente quello che voglio" disse Ascia d’Acciaio con disapprovazione "Pensavo che fossero stati buttati fuori da Città delle Sabbie Ferrose dagli altri sfidanti e che fossero finiti a marcire in un qualche angolo sperduto. Almeno adesso sembra che i Tre Dei non si siano completamente addormentati".


Thuram aggrottò le sopracciglia, perché non ricordava che quel guerriero ibrido fisse un uomo di grandiloquenza. "Capisco la tua fretta di avere una vendetta, ma una vendetta compiuta da qualcuno che non è qualificato non è altro che un suicidio". A quelle parole, si voltò a guardare la donna silenziosa. "Anche se il clan di Osha possiede una Divina Signora, non colmerà il divario tra il suo clan e il Clan Frusta di Ferro. Inoltre, visto che la maggior parte degli esiliati di quell'anno è già morta, che differenza potete fare solo voi due?"


"Ecco perché sono venuto da te, Thuram" disse Ascia d’Acciaio. Le parole che disse sembravano molto naturali per lui, ma fecero perdere un battito al cuore di Thuram. Ascia d’Acciaio continuò: "Il tuo clan si trova ancora in questa oasi, no? Otto anni fa era uno sfidante, proprio come il clan degli Osha, e avrebbe dovuto avere la possibilità di controllare parte di Città delle Sabbie Ferrose ma ha finito per diventare un cane da guardia, e in seguito... È diventato meno di un cane da guardia, non ti sei mai pentito a vedere i membri del tuo clan costretti a essere schiavi di altri clan? Ora se giuri fedeltà alla Signorina Drow Luna d’Argento, ti offriamo di nuovo la possibilità, di toccare il muro di Città delle Sabbie Ferrose".


Thuram rimase interdetto per un momento prima di scoppiare a ridere.


"Ha ha ha ha ha..."


Era davvero una barzelletta rara, perché non c'era niente di più interessante che vedere un vendicatore impazzito impegnato nella distruzione di sé stesso, però Thuram non si aspettava che quell'uomo stesse cercando di raccontargli una barzelletta.


"Quindi vuoi che questa ragazzina diventi il nuovo capo di un clan e poi iniziare un duello sacro? Nemmeno suo padre era un mio superiore, eppure adesso vuoi che io la serva? Forse puoi trovare dei buoni aiutanti che saranno in grado di fai qualche scherzo al duello, ma che tipo di benefici potrei trarne? Raccoglierei i membri del mio clan schiavizzati a combattere contro i cani da guardia finché non rimane altro se non una massa di feriti, e poi ti dovrei mandare con i miei più cari saluti a Città delle Sabbie Ferrose?"


Il tono di Thuram si fece un po’ più minaccioso nelle ultime parole. "Dimmi, Ascia d’Acciaio, quali ricompense puoi offrirmi per non dire al Clan Frusta di Ferro dove si trova la Signorina Drow Luna d’Argento in cambio di una generosa ricompensa? Suppongo che saranno molto interessati a torturare una Divina Signora del loro vecchio nemico".






Thea 
                                


                                



