---
title: Capitolo 746- Una Notte Ardente
pubDate: 2025-08-07T11:37:51.021Z
tags:
    - rtw
---






La luce derivante dall’esplosione lampeggiò come una lucciola nella notte.


Van’er alzò il suo telescopio e osservò verso l’oasi.


Le torce accese divennero il miglior modo per trovare i loro bersagli. Più ci si avvicinava alla Città delle Sabbie Ferrose, più la loro luce si intensificava. Migliaia di fiamme lampeggianti illuminavano l’accampamento della Nazione della Sabbia, che era il bersaglio principale del battaglione dell’artiglieria.


Dopo un po’, il suono di una forte esplosione arrivò dalle profondità dell’oasi.


“I luoghi di sbarco sembrano un po’ disorganizzati,” borbottò Artiglio di Gatto mentre osservava anche lui.


“Ѐ il meglio che possiamo fare. Sai, è difficile fissare il cannone sulla sabbia, quindi possiamo usare solamente i primi colpi come test.” Replicò Jop, caricando la conchiglia nella canna per il prossimo sparo.


“Ad ogni modo, cerca di sparare più lontano. Se la conchiglia cade sulla testa di Sua Eccellenza Ascia d’Acciaio, saremo spacciati.”


“Stai tranquillo. La taverna è distante dall’accampamento. Se la colpissimo per sbaglio, i manuali sulle sparatorie scritti dai saggi dovranno essere riscritti.” Rodney strinse la corda e gridò: “Pronti!”


“Fuoco!” Annuì Van’er.


I due Cannoni Longsong fecero nuovamente fuoco con boati fragorosi. Le fiamme che fuoriuscirono dalla canna illuminarono per un attimo il terreno davanti a loro e sollevarono abbastanza polvere da colpirli in viso, costringendo la folla a chiudere gli occhi.


La piccola oasi non era veramente una città. Si trattava semplicemente di una fortezza costruita dai clan al di fuori della Città delle Sabbie Ferrose. Nessuna delle case era fatta di mattoni e pietre, e la maggior parte di esse erano tende di pelle e tela ad eccezione di alcuni piccoli edifici e torri d’avvistamento.


Perciò, il danno causato dai Cannoni Longsong era sorprendentemente buono.


Van’er si rese conto che non importava dove sarebbe atterrata la palla di cannone, la zona sarebbe stata scura per un secondo ma subito dopo si sarebbe rilluminata di nuovo. L’esplosione buttò giù le tende e le torce, poi l’olio di queste ultime si mischiò ad altri materiali edilizi infiammabili, formando altre fiamme sfolgoranti.


Era la prima volta che il battaglione dell’artiglieria del Primo Esercito misurava le distanze e organizzava le posizioni dell’artiglieria secondo il campo da tiro. Il risultato non poteva essere considerato ideale, ma fortunatamente, i bersagli infiammabili e vulnerabili compensavano questo difetto. Dopo parecchi round di spari, l’accampamento della Nazione della Sabbia era stato incendiato da un grande fuoco, mentre molte fiamme stavano divampando con l’aiuto del ruggente vento serale. Stava per dare fuoco all’intera oasi. Benché non stesse sperimentando direttamente il potere dell’artiglieria, Van’er poteva immaginare benissimo in che tipo di situazione dovevano trovarsi adesso i così detti cani da guardia.


Immenso ed ineluttabile, questo era il Signore della Guerra encomiato da Sua Maestà.


“Sia lodato il cannone!”


“Sia lodato il cannone a grosso calibro!”


Osservò fieramente il Battaglione delle Armi da Fuoco, in agguato, e le squadre di mitragliatrici su entrambi i lati, si sentì ancora una volta fortunato di aver fatto la scelta giusta.


Il futuro dell’arte bellica sarebbe stato dominato dai cannoni. Quanto agli acciarini… sarebbero stati adatti solamente al supporto dei cannoni o allo sgombero del campo di battaglia, ma niente di più.


…


Passò un po’ di tempo prima che Thuram potesse riprendersi dalle disastrose esplosioni. Finora, le sue orecchie avevano ronzato, come se fosse stato schiaffeggiato in viso.


Era questo il tuono che Ascia d’Acciaio aveva menzionato?


Dopo un tuono profondo e acuti ululati, una torre d’avvistamento non lontano dalla taverna venne travolta all’improvviso da una palla infuocata, venendo ridotta in pezzi in pochi secondi. Allo stesso tempo, il boato dell’esplosione gli fece perdere l’udito per un momento.


Attraverso i fori nel muro, vide molte tende venir incendiate dagli sprizzi del fuoco e diventare falò ancora più grandi. La gente urlava e correva via dal fuoco, rotolando e lottando a terra nel tentativo di spegnere le fiamme. Purtroppo, pochi di loro furono abbastanza fortunati da farlo.


Alcuni Sabbipodi vicini alla torre d’avvistamento caddero a terra incoscienti. Non erano feriti mortalmente, ma non sarebbero più riusciti ad alzarsi di nuovo.


“Dannazione, questo non era un tuono, ma fuoco celeste che cade sul mondo mortale! 


Solo il Padre Eterno poteva avere un così terribile potere.”


Thuram pensava che un attacco così violento non sarebbe durato a lungo, ma presto si rese conto di avere torto.


Sentì rombi di tuono ogni due minuti poi seguiti da palle di fuoco ed esplosioni. Notò anche che le palle infuocate erano sparse all’inizio, ma che in seguito si erano concentrate al centro dell’oasi. Era lì che vivevano i cani da guardia. A differenza dei clan vassalli, i cani da guardia occupavano il territorio più fertile dell’oasi.


Tuttavia, al momento, era diventato un inferno.


Il fuoco divampò come se il cielo stesse bruciando.


Adesso guardava Ascia d’Acciaio in modo diverso.


“In nome dei Tre Dei… tu non hai una forza simile! A chi ti sei sottomesso? A quegli uomini del nord?” Domandò Thuram con voce roca e tremante.


“Ad un Re misericordioso,” replicò Ascia d’Acciaio, “Porterà ordine e sicurezza al popolo delle Sabbie Ferrose del Clan Mojin.”


“Questo è imposs…” Inconsciamente voleva dire ‘impossibile’, ma quando vide il mare di fuoco diffondersi in ogni parte dell’oasi, l’ultima sillaba gli si bloccò in gola e non poté essere pronunciata.


“Ahimè, non tutte le persone sono disposte ad accettare un tale sistema. L’oasi nutre la Nazione della Sabbia, ma allo stesso tempo imprigiona i loro pensieri. Le uccisioni e l’incastrare gli innocenti derivano dal combattere per la sopravvivenza. È ironico che l’oasi, che dovrebbe sostenere la vita, sia intrisa di sangue. Riguardo ai cani da guardia, i grandi clan li mantengono al potere e fanno soffrire i membri del nostro clan di sabbia e siccità. Devo proprio dirlo, è una cosa stupida e poco lungimirante da fare.”


“Se queste parole fossero state pronunciate dagli uomini del nord, non ne sarei rimasto sorpreso, ma tu, Ascia d’Acciaio…” Thuram scosse il capo dolorosamente. “In qualità di mezzo sangue cresciuto nel deserto, come puoi essere così ingenuo? Ti sei dimenticato che l’oasi è limitata e non può supportare la crescita della popolazione se non combattiamo per i territori? A meno che i Mojin non siano in grado di sopraffare Graycastle, non possiamo lasciare il deserto. Cooperazione e sottomissione porteranno alla morte perché i nordici non si fideranno mai davvero di noi. La caduta del Clan Osso Nero e del Clan dell’Arenaria ne è la prova!”


Al fine di ricevere un ricco territorio, questi due clan, che avrebbero dovuto avere l’opportunità di vivere nella Città delle Sabbie Ferrose, scelsero di offrire i loro servigi a Garcia, Regina di Acque Chiare. Che cosa avevano ottenuto? Si era capito che tutti avevano ingerito una strana pillola, trasformandosi col tempo in carne marcia. Dopodiché la promessa della Regina diventò insignificante.


“Potremmo mai ricevere della vera fiducia?” Disse Ascia d’Acciaio con un leggero sospiro, “Anch’io la pensavo così, ma i fatti a cui ho assistito mi dicono che alcune persone sono nate per rompere la routine.”


Improvvisamente, Thuram sentì una raffica di cavalli galoppanti all’esterno della taverna, diventare sempre più numerosi. Sapeva che la squadra di contrattacco dei cani da guardia si stava formando.


Potevano aver perso il coraggio di combattere, ma le loro abilità e la loro maestria nell’equitazione non erano perdute. Finché sarebbero emersi dei nemici vicino all’oasi, loro gli sarebbero andati incontro come dei vermi delle sabbie assettati di sangue. Quando stava per ricordare ad Ascia d’Acciaio, venne afferrato per il colletto e sbattuto alla finestra.


Poco distante, vide più torce infuocate spostarsi verso il deserto al di fuori dell’oasi.


A quanto pare, quei cani da guardia avevano captato l’odore degli assalitori.


Tuttavia, sia Ascia d’Acciaio che la Divina Signora dai capelli bruni erano a proprio agio. Non sembravano interessati a questa squadra di rinforzi.


“Cosa ho detto prima? Non tutti sono felici di accettare il nuovo ordine… I cani da guardia pensano di poter fermare il tuono,” sussurrò il mezzosangue al suo orecchio, come se stesse prevedendo il suo futuro, “Ma che tu lo accetti o no, il nuovo ordine arriverà.”


Haru
                                


                                



