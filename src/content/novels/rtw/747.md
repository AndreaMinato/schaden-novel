---
title: Capitolo 747- Il Cecchino
pubDate: 2025-08-07T11:37:51.021Z
tags:
    - rtw
---






La notte non era il momento giusto per combattere.


Sia il sole che la luna diventavano invisibili durante i Mesi dei Demoni. La cupa luce si riversò sull’ondeggiante deserto, tracciando debolmente la curva delle dune. La zona in cui la luce non riusciva a penetrare, al contrario, era buia pesta.


Data la scarsa illuminazione, le torce divennero necessarie sia per attaccare che per difendersi.


Quando il luccichio delle fiamme emerse qua e là in direzione dell’oasi, Danny lucidò il suo caricatore, lo infilò nella bocca di carico e lo chiuse.


“Attenzione, i nemici sono in arrivo.”


“Li ho visti.”


Prima imitò la voce di Malt e poi rispose a se stesso.


In questo modo, poteva fingere che Malt stesse ancora combattendo accanto a lui come suo protettore, anche se Malt non era più un membro della squadra dei cecchini.


Subito dopo che Danny era stato rilasciato dalla sua detenzione e rimandato nel battaglione delle armi da fuoco, Brian era venuto a vederlo e a portargli un nuovo acciarino.


Era esattamente quello che stava tenendo in mano proprio adesso.


Anche se il nuovo acciarino non sembrava per niente di diverso dalla pistola ad otturatore girevole-scorrevole (1) utilizzata dalla squadra dei cecchini, si rese subito conto che si trattava di un capolavoro dopo averla soppesata in mano.


Come le spade lunghe che avevano un aspetto simile fra loro, ma alcune erano state forgiate dai fabbri solo per esercitarsi ed altre, invece, erano delle splendide armi, la cui lama era capace di tagliare facilmente la carne come se fosse formaggio.


La parte metallica della canna brillava, la sua superficie era liscia come la pelle di una cameriera. Le giunzioni erano tutte levigate come un’opera d’arte. L’arma era stata modellata perfettamente senza alcuna parte sporgente.


Quello che lo aveva sorpreso maggiormente era il cannocchiale in cima. Le lenti erano incise con due sottili linee rette ed incrociate, la cui intersezione era esattamente allineata con il punto in cui sarebbe atterrato il proiettile.


Danny non capiva perché il bersaglio distante, che prima era sfocato e minuscolo, diventava istantaneamente chiaro e visibile quando guardava attraverso il telescopio. Questo significava che il poligono di tiro dell’arma era stato in qualche modo esteso. Durante la sessione di tiro di prova, Danny aveva verificato ulteriormente la sua teoria. Aveva notato che il nuovo acciarino era molto più preciso dell’ordinaria pistola ad otturatore girevole-scorrevole. Quando non c’era vento o ce n’era un po’, poteva colpire con successo un bersaglio umano lontano 500 metri con un colpo alla testa con una precisione del 90%.


Quando aveva appreso che l’arma era stata fabbricata appositamente per lui da Sua Maestà, Danny era quasi scoppiato a piangere. Malgrado la sua cattiva condotta, gli erano state comunque date grandi speranze da Sua Maestà e gli era stato concesso anche il potere di scegliere liberamente le sue posizioni di tiro. Sapeva di non aver niente con cui ripagare il Re della sua benevolenza se non la sua stessa vita.


Quando Brian gli chiese se volesse selezionare o no un protettore, tuttavia, Danny declinò subito l’offerta.


Aveva già un suo protettore.


Si trattava di quest’arma.


E Malt.


Come aveva previsto il suo comandante, emersero più focolari che ricoprirono il deserto come stelle cadenti. Prima di ogni battaglia, i superiori avrebbero abitualmente comunicato nel dettaglio l’intento e l’obiettivo dell’operazione ad ogni squadra, in modo tale che i soldati potessero sapere quando aspettarsi la fine dello scontro.


Per esempio, l’unità dei cannoni avrebbero acceso dei falò nel loro terrapieno e fatto fuoco ogni sette minuti o giù di lì per invogliare i nemici ad iniziare dei contrattacchi, con lo scopo di ridurre la forza del clan dei cani da guardia e in tal modo prepararsi per l’attacco generalizzato all’alba. Il bastione illuminato avrebbe attirato l’attenzione dei nemici, mentre il controllo del tasso di emissione sarebbe servito ad evitare una feroce e rapida bombarda che avrebbe teso a disperdere direttamente i nemici vaganti.


Ovviamente, Danny sapeva che il battaglione dell’artiglieria non aveva la capacità di controllare il proprio tasso di emissione.


I soldati del battaglione dell’artiglieria non avevano idea di quante risorse fossero al loro servizio. Erano tutti combattenti arroganti ed incompetenti che probabilmente non erano in grado di trasportare nemmeno l’attrezzatura di base nel deserto, se la strega di nome Colibrì non li avesse aiutati. In confronto a questi inutili idioti, i soldati appartenenti al battaglione delle armi da fuoco erano molto più produttivi. Ognuno di essi si occupava di trasportare sia le armi che le munizioni.


C’era una dozzina di carrozze in totale, di cui più della metà trasportava cannoni e proiettili per mitragliatrici. Una scatola di legno riusciva ad ospitare solo due obici. Se avessero combattuto come nell’esercitazione, due cannoni Longsong avrebbero consumato tutte le munizioni in un’ora. Se le munizioni fossero finite, non avrebbero avuto niente con cui far fuoco.


Nonostante Danny ammettesse che l’esercitazione fosse magnifica, ogni volta che sparavano non poteva fare a meno di pensare a tonnellate di ori reali andati in fumo. Sfortunatamente, troppo ignoranti e presuntuosi per capire che tutte le spese venissero in realtà sostenute dalla tesoreria di Sua Maestà, i soldati del battaglione dell’artiglieria consideravano semplicemente un così notevole potere come di loro proprietà. Se un giorno Sua Maestà avesse smesso di supportarli finanziariamente, quei soldati non sarebbero stati assolutamente niente in confronto al battaglione delle armi da fuoco!


Perciò, il vero motivo per controllare il tasso di emissione era riservare delle munizioni per le emergenze future, piuttosto che evitare la dispersione dei nemici. Probabilmente avrebbero dovuto aspettare per un’altra settimana o due prima dell’arrivo nell’oasi delle nuove reclute con rifornimenti e nuove munizioni.


Quando il bagliore del fuoco nella parte anteriore venne attirato nell’agguato del Primo Esercito, Danny sollevò il suo telescopio.


“Vento da… nord, relativamente forte. Il tuo bersaglio è distante circa 700 metri.”


“Grazie.”


“Figurati.”


Mormorò Danny a se stesso, la sua mano sul grilletto.


Considerato che la precisione sarebbe potuta essere fortemente intaccata durante la notte, non si posizionò troppo lontano dal bastione. Invece, decise di sparare dall’altro lato del campo. In questo modo, non avrebbe perso di vista i suoi avversari anche se avessero caricato in avanti sui loro destrieri.


Effettivamente, la Nazione della Sabbia era composta da barbari bravi a combattere a cavallo. Le luci sparse avevano pian piano formato una linea retta non appena ebbero caricato. Il rumore degli zoccoli che percuotevano il terreno diede vita ad un coro che aumentò gradualmente. Nel frattempo, quei guerrieri gettarono le torce ed estrassero le loro spade. Quando quest’ultime non rifletterono più alcuna luce, il ruggente bastione dell’artiglieria divenne il punto di riferimento più distintivo che Danny potesse vedere.


Solo allora, apparvero numerosi guizzi sulle due dune di sabbia affiancate nell’ombra.


“Tuk, tuk, tuk…”


Il rumore acuto e secco delle mitragliatrici mischiato ai ritmici zoccoli dei cavalli segnarono ufficialmente l’inizio della battaglia. Vista la mancanza dell’artiglieria da campo, le mitragliatrici pesanti diventarono le armi con il più lungo poligono di tiro. I proiettili travolsero e si riversarono sui guerrieri alla carica. Il deserto cominciò a tuonare istantaneamente. Danny riusciva a sentire le persone gridare, maledire e strillare. Le ombre sembravano muoversi persino più velocemente nell’oscurità.


Danny non prestò loro attenzione.


I suoi occhi erano fissi sul nemico nella parte anteriore.


“500 metri. Ti ho preso.”


Non era facile individuare il suo bersaglio in una notte senza luna. Riusciva a mala pena a distinguere la figura del nemico alla carica. Tuttavia, la battaglia non era un’esercitazione. Non doveva fargli saltare la testa per fare punteggio. Un colpo in qualsiasi parte del corpo dell’avversario sarebbe stato abbastanza per neutralizzarlo. Questo si applicava sia al supporto che al cavaliere.


Danny premette il grilletto. La canna tremò leggermente. Il fumo della polvere da sparo lo rese euforico.


Non vide dove atterrò il proiettile, né notò del sangue versato. Il nemico morì semplicemente con un fremito e cadde giù da cavallo.


“Questo è il mio terreno di caccia,” pensò Denny. “Questo è il posto in cui dovrei stare.”


“Hai visto anche tu, Malt?”


“Non distrarti. Il tuo prossimo bersaglio sta arrivando.”


“Ah, lascia fare a me.”


Haru


 


 Erialis   Direi che questo capitolo è un po' spaventoso ..mi dispiace davvero tanto per Danny che è andato fuori di testa e che nessuno potrà curare..a meno di non incontrare una strega che riesca ad entrargli nella mente inoltre temo che nessuno possa accorgersene dato che quando spara è da solo.




                                


                                



