---
title: Capitolo 749- Il Regalo degli Osha
pubDate: 2025-08-07T11:37:51.021Z
tags:
    - rtw
---






Nel momento in cui Rubaka Frusta Insanguinata scese dal letto, sentì la notizia del cambio del diritto di proprietà della piccola oasi nel nord-ovest.






“Davvero?” Le sue sopracciglia si aggrottarono. Nonostante avesse visto anche lui i bagliori di fiamme nell’oasi, non si sarebbe mai aspettato che il Clan Ululante venisse cancellato in una notte. Tentò di richiamare alla memoria quale dei clan formatisi di recente avesse un tale potere, ma non riuscì a nominarne alcuno.






Rubaka diede un colpo alla concubina sdraiata al suo fianco per farla uscire. Dopo che la donna si avvolse in una coperta e si ritirò, si voltò verso i suoi uomini e disse: “Raccontatemi tutto.”






“Si, Signor Capoclan. Secondo quello che dicono le persone fuggite dall’oasi, pare che il fuoco non sia stato causato dallo sfidante che si nascondeva lì, ma si sia trattato di un fuoco dei cieli causato dal Dio Padre…”






“Sciocchezze!” Rubaka tossì della saliva. “Quei codardi sanno solo addossare tutte le colpe ai Tre Dei quando si imbattono in qualche difficoltà. Li impiccherò tutti sopra la porta di Città delle Sabbie Ferrose!”






Il sottoposto rispose esitante: “Ma… ho mandato qualcuno agli accampamenti della piccola oasi stamattina. Quello che hanno trovato sembra essere coerente con la descrizione… c’erano diverse buche nel terreno, nere come la pece. Frammenti di cadaveri e di materiali da costruzione sparsi ovunque. Non sembrava essere stato un semplice incendio.”






“Frammenti?”






“Si. Gli uomini erano stati ridotti a pezzetti, come se un enorme Verme delle Sabbie o uno Scorpione delle Fosse fosse passato dagli accampamenti.” Il sottoposto sceglieva le parole con cautela. “Gran parte delle persone che rimasero nell’accampamento, morì miseramente mentre quelli che erano fuori in cerca di piacere tentarono di contrattaccare. Ma nonostante questo, furono sopraffatti ancora prima di vedere i loro avversari.”






“In altre parole, quegli stupidi hanno subìto un’imboscata e se la sono data a gambe levate senza nemmeno avvicinarsi ai nemici? Quindi adesso? Non sono nemmeno riusciti a scoprire quale clan ha conquistato la piccola oasi?” Rubaka iniziò a sospettare se non fosse stato troppo generoso verso i cani da guardia. Aveva fatto una gran fatica per persuaderli a lavorare per lui, ma il loro rendimento era stato veramente deludente. Poteva essere possibile che avessero vissuto per troppo tempo nell’agio e che la carne e l’idromele li avessero fatti diventare più ubriachi e lascivi di quanto lui desiderasse che fossero?






“I miei uomini stanno investigando, a breve dovremo ricevere delle informazioni.” Il sottoposto esitò per un momento poi disse: “Ho sentito alcuni rifugiati dire che hanno visto diversi uomini del nord.”






“Uomini del nord…”






Sentendo questa notizia, Rubaka iniziò a prendere sul serio la faccenda.






Camminò fino alla finestra nudo e guardò verso nord-ovest. Le fiamme si erano estinte da tempo. Poteva solo vedere in lontananza delle tracce di fumo scuro che si innalzavano verso il cielo.






Nonostante i cani da guardia del Clan Ululante fossero stati persuasi a lavorare per loro grazie all’alleanza dei Clan della Frusta di Ferro con il Clan dei Frantumaossa, non gliene importava molto della loro sopravvivenza. Dopo che Rubaka si era sistemato nella Città delle Sabbie Ferrose, aveva compreso che il sistema di sfide era in realtà più simile a un sistema di salvaguardia istituito dai Sei Clan, piuttosto che a una prova di qualificazione.






Un Duello Sacro era semplicemente un piccolo combattimento, mentre le battaglie provocate dagli sfidanti per il diritto di proprietà delle piccole oasi potevano essere considerate a tutti gli effetti come una guerra. Era comune per due piccoli clan annegare nel sangue dell’altro: le oasi erano come grassi pezzi di carne che facevano salivare ogni clan che desiderasse di incrementare il proprio potere, anche se non avessero avuto intenzione di mettere piede nella Città delle Sabbie Ferrose. Indipendentemente dalla parte che usciva vittoriosa, era una vittoria che costava caro ed entrambe le parti avrebbero avuto bisogno di un tempo considerevolmente lungo per ristabilirsi.






Durante il periodo in cui gli sfidanti di si riprendevano, i grandi clan potevano facilmente convincere quei piccoli clan a lavorare per loro come cani da guardia attraverso corruzione o costrizione. Era particolarmente facile persuadere quelli che credevano che il compromesso sarebbe stato solo temporaneo e che prima o poi avrebbero avuto nuovamente occasione di sfidare in duello un grande clan. Praticamente, alla fine, nessuno di loro riusciva ad arrivare a suonare il campanello di Città delle Sabbie Ferrose.






Perché allora, nuovi sfidanti sarebbero emersi e avrebbero spazzato via i vecchi cani da guardia.






In questo modo, i grandi clan potevano rimanere in una posizione relativamente sicura, senza essere affetti dalla guerra.






Adesso, da quando il Clan della Frusta di Ferro si era innalzato fino alla quarta posizione in classifica, era improbabile che gli sfidanti lo vedessero come rivale, anche se avessero voluto iniziare un Duello immediato. Questa era la ragione per cui il cambio del diritto di proprietà della piccola oasi non lo aveva particolarmente allarmato.






Ma la comparsa degli uomini del nord aveva cambiato l’intera storia.






La Regina di Acque Chiare, per esempio, aveva causato un grande tumulto nella Città delle Sabbie Ferrose. Molte persone anelavano a quelle terre sempreverdi nel nord ed erano disposti anche a ridursi a schiavi o mercenari pur di poter vivere lì. La partenza di due potenziali sfidanti aveva, una volta, lasciato la piccola oasi indifesa e di conseguenza, aveva attratto diverse persone che volevano governare questa terra ad iniziare i Duelli Sacri. Fu proprio il caos causato da questo disordine temporaneo che diede occasione a Rubaka di fare del suo clan il quarto più grande.






A quale gioco stavano giocando stavolta?






“Tieni d’occhio quelle persone e fammi sapere esattamente cosa è successo.” Rubaka si voltò e istruì il suo sottoposto: “Da quale città provengono quegli uomini del nord? In quanti sono? Quali armi portano? Che cosa vogliono? Voglio sapere tutto!”






“Si, Signor Capoclan!”






Forse era il momento di discutere dell’accaduto con gli altri grandi clan.






La legge nelle Regioni dell’Estremo Meridione affermava che nessun estraneo doveva immischiarsi nei loro affari!






Nel pomeriggio, Rubaka Frusta Insanguinata ricevette una notizia incredibile.






“Cosa hai detto? Il Clan Osha?”






“Questo è quanto dicono. Gli stendardi nell’oasi sono stati tutti sostituiti con quelli con il simbolo del clan Osha. Ho visto anche la Principessa Osha che era stata venduta come schiava! Adesso è una Signora Divina e sta chiamando a raccolta i membri del suo clan. Ci sono tantissime persone che stanno rispondendo al suo appello!”






Come… era possibile?






Rubaka non era ignorante riguardo ai Regni del nord. Le Signore Divine venivano viste come esistenze maligne a Graycastle. Se già una schiava della Nazione della Sabbia avrebbe avuto una tragica fine, una Signora Divina schiava non avrebbe avuto nessuno scampo. Si chiese come avesse ottenuto il supporto degli uomini del nord; era tornata nelle Regioni dell’Estremo Meridione per ottenere la sua vendetta insieme ai suoi seguaci del nord?






Rubaka percepì una sensazione di ridicolo accompagnata da una traccia di panico.






I Mojin erano stati costretti a vivere nel deserto fino ad ora non perché preferissero il deserto come dimora, ma perché non avevano le capacità per confrontarsi contro Graycastle. Se il clan Osha, supportato dagli uomini del nord, volesse dichiarare guerra contro Città delle Sabbie Ferrose, tutti i clan si sarebbero uniti per contrastarli. Tuttavia, se avesse intenzione di estirpare solamente lui, gli altri clan avrebbero aiutato la Frusta di Ferro?






Era una domanda che non aveva bisogno di una risposta.






Dannazione!






Rubaka frantumò il bicchiere di vino al suolo e ci calpestò sopra. Andò istantaneamente a pezzi.






“Se vuoi vendicarti della morte di tuo padre tramite un Duello Sacro, sono qui ad aspettarti!” Rubaka disse insolentemente tra sé e sé: “Gli uomini del nord possono anche avere armi più sofisticate e superarci in numero, ma quando si tratta di un Duello, i Mojin abitanti del deserto sono i guerrieri più valorosi! Ti farò conoscere il sapore della disperazione!”






Proprio in quel momento, un altro membro del clan entrò nella sala: “Signor Capoclan, il clan Osha ci ha inviato un regalo.”






“Cosa?” Rubaka sentì le tempie pulsare. “Un regalo?”






“Si, è proprio nel cortile.”






“Portatemi lì.” Digrignò i denti.






Era un’enorme cassa di legno, alta come una persona adulta e larga la metà dell’altezza. La cassa era assemblata da alcuni pezzi di ordinarie assi, c’erano chiodi di ferro infilati in ogni angolo e non sembrava niente di inusuale dall’esterno.






“Dov’è la persona che l’ha portata?” chiese Rubaka.






“Se n’è già andata.”






“Quanti erano?”






“Ehm… solo uno.”






“Solo uno?” Inarcò il sopracciglio e diede un calcio alla scatola. Cadde sul pavimento producendo dei rumorosi clank e clink. Ovviamente, c’era qualcosa al suo interno. Tuttavia, in base al peso della scatola, il contenuto pareva particolarmente leggero, come se la scatola fosse stata vuota.






Rubaka si chiese se conteneva arti strappati e carne oppure pelli umane. Oltre ad essere un bluff per intimidirlo, non poteva pensare a nient’altro.






Rubaka ordinò freddamente: “Portatela al Castello di Pietra. Vediamo a che gioco stanno giocando.”






Aris
                                


                                



