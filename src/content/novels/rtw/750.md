---
title: Capitolo 750: Il Tuono dei Cieli non è Immaginario
pubDate: 2025-08-07T11:30:06.822Z
tags:
    - rtw
---






 


Dopo che i suoi uomini aprirono la cassa di legno, vide il “regalo” al suo interno.






Era una bara.






Una bara finemente lavorata.






La bara era orlata con lussuosi fogli d’oro, decorata con magnifici dipinti laccati. Il motivo sul coperchio della bara era una corta frusta nera: esattamente il simbolo del Clan della Frusta di Ferro.






Rubaka Frusta Insanguinata si irrigidì prima di sogghignare.






“Tutto qui? Pensavo che mi avrebbero mandato qualcosa di più inquietante.” Scosse la testa. “Mi aspettavo una testa, delle orecchie o una pelle umana… come la comune usanza di Città delle Sabbie Ferrose nel trattare questo genere di questioni. Una bara? Le Regioni dell’Estremo Meridione non hanno bisogno di una cosa così frivola!”






I morti venivano tutti abbandonati nel deserto e ridotti a scheletri dalle alte temperature. Non importava quanto uno fosse stato importante e conosciuto, la morte rendeva tutti uguali.






Solamente gli uomini del Nord avevano bisogno di quelle ridicole casse di legno.






Era come se dopo la morte, rinchiudessero se stessi in questa gabbia, per l’eternità.






“La puttana degli Osha pensa che questo basta a spaventarmi?” Rubaka respirò pesantemente.  “Forse ha dimenticato come la Nazione della Sabbia usa minacciare, dopo essere stata una schiava a Graycastle per tanto tempo.”






Nonostante ciò, questa umiliazione aveva fatto salire tutto il suo sangue alla testa.






“Portatemi l’ascia!” gridò.






Un istante dopo, un membro del clan entrò con un’enorme ascia di ghisa sulla spalla. L’impugnatura dell’ascia raggiungeva quasi l’altezza di un uomo, la lucente lama nera era grande quando un teschio umano. Nonostante Rubaka fosse il Capoclan della Frusta di Ferro, la sua arma preferita era questa gigante e pesante ascia da battaglia. Era perfettamente adatta per massacrare le bestie del deserto e tagliare la testa dei suoi sfidanti.






Nulla poteva competere con la forza assoluta della sua ascia. Una volta che il colpo andava a segno, la persona sarebbe morta istantaneamente dopo un colpo solo, anche se avesse avuto addosso un’armatura degli uomini del nord.






L’ascia aveva anche bevuto il sangue del Clan Osha, incluso quello di donne e bambini.






Rubaka si era dimenticato di dire a Drow Luna Argentata che quegli esiliati non erano mai arrivati al Promontorio Infinito perché aveva fatto in anticipo una deviazione per sorpassarli, poi li aveva massacrati tutti nel deserto.






Non aveva timore del castigo, provava semplicemente piacere nell’uccidere.






Una bara?






Che se ne vada al diavolo.






Rubaka tossì un po’ di saliva e gridò. Sollevò l’ascia da battaglia, mirò al coperchio della bara decorato con la frusta d’acciaio e colpì con tutte le forze…






Crack!






Numerose scintille apparvero dalla lama come se avesse colpito qualcosa di duro come ferro o pietra.






La bara non venne divisa a metà come si aspettava. Dalle vibrazioni dell’impugnatura, Rubaka scoprì che la graziosa cassa di legno era in realtà riempita di oggetti invece di essere vuota!






Ma era ormai troppo tardi.






Seguito dalle scintille, un raggio di luce accecante uscì dalla bara e immediatamente illuminò l’intera sala. L’area illuminata si espanse istantaneamente con la diffusione della luce ed esplose.






Tuttavia, Rubaka non vide niente di tutto ciò.






Quando la luce passò velocemente attraverso di lui, i suoi occhi e la lingua vennero ridotti a pezzettini dalla potenza dell’onda d’urto che si espandeva rapidamente. Successivamente, la sua testa, i suoi arti e gli organi interni furono tutti fatti a pezzi…






Seguito dal boato che scosse la terra, tutti i residenti di Città delle Sabbie Ferrose assistettero ad una scena incredibile.






Fiamme e fumo uscirono dal fondo della Torre di Guardia di Pietra del Sole Nascente come il furioso fuoco del sottosuolo; le mura del giardino erano state praticamente spazzate via da una gigantesca mano invisibile. L’intero Torre di Guardia si sollevò bruscamente prima di collassare nel fumo pesante.






Per primi sprofondarono le mura, seguite dalle colonne ed il tetto. Più pietre crollavano, più fumo usciva dal suolo. Alla fine, una colonna di fumo si innalzò dalle macerie del Torre di Guardia elevandosi fino alle nuvole e unendosi infine con il cielo coperto.






Una “Torre di Babele” parve erigersi improvvisamente nella Città delle Sabbie Ferrose.






Anche Thuram nella taverna dell’oasi assistì all’esplosione. Solo adesso riuscì a capire a cosa si riferisse esattamente la storia che Ascia d’Acciaio gli aveva raccontato poco fa.






La bara riempita di polvere di neve, il suo peso ridotto dalla Divina Signora, la pietra focaia posta vicino al coperchio e il cordoncino collegato al soffitto… tutto questo avrebbe causato un fragoroso tuono, indipendentemente da come la bara venisse aperta. Sia con la forza che attraverso una procedura regolare, l’esplosione sarebbe stata inevitabile. Nonostante non avesse conoscenze riguardo la polvere di neve o i cordoncini, sapeva cos’era un tuono.






Thuram poteva immaginare quando terrificante era questo tuono inaspettato: l’esplosione, nonostante la distanza, poteva essere udita a parecchie miglia di distanza e la colonna di fumo poteva essere individuata anche dalla Terra Intrisa di Sangue.






Se non gli aveva mentito, la bara era la reale causa di una scena così orrenda nella Città delle Sabbie Ferrose; era anche altamente probabile che il Capoclan della Frusta di Ferro fosse ormai morto.






L’unica cosa che Thuram non era riuscito a prevedere, era che Ascia d’Acciaio aveva realmente agito contro il Clan della Frusta di Ferro, il quarto clan più potente, prima del Duello, senza menzionare che la vendetta era stata inflitta in un modo così appariscente.






“Tu…” Guardò con stupore verso Ascia d’Acciaio, che era rimasto imperturbato, non riuscendo ad articolare la sua frase.






Ascia d’Acciaio spiegò con nonchalance: “Rubaka Frusta Insanguinata profanò il Duello Sacro allora. Ha anche deluso le aspettative dei Tre Dei. Come posso combattere lealmente contro uno che è stato squalificato dalla Terra del Fuoco? Rubaka e il suo clan sono tutti dei codardi. Non li ho mai considerati come miei rivali fin dall’inizio.”






“Ma… la Frusta di Ferro è essenzialmente un grande clan…”






Ascia d’Acciaio scosse la testa: “Questo è il motivo per cui li ho fatti morire in questo modo piuttosto che permettergli di morire con onore su un ring. Inoltre, il Clan Osha non violerà le leggi dei Tre Dei. Una volta che i nostri rivali si saranno arresi, deporremo le armi e saranno esonerati dalla morte.” Fece una breve pausa e disse: “Pensaci. Se fossi stato il Capoclan della Frusta di Ferro, cosa avresti fatto dopo che ti avessero informato sul ritorno del Clan Osha?”






Thuram capì all’istante cosa intendeva dire Ascia d’Acciaio.






Era vero che una persona che aveva violato la legge una volta, avrebbe commesso malefatte nuovamente. Una persona che aveva disobbedito alle leggi dei Tre Dei avrebbe di certo causato guai incessantemente. Anche se avesse tentato di capovolgere la sua “sconfitta” di otto anni prima attraverso un Duello Sacro, probabilmente avrebbe continuato a tormentare e fare danni ai suoi rivali prima e dopo la lotta. Sarebbe stato meglio distruggerlo completamente piuttosto che averlo costantemente tra i piedi.






“Ma… se Rubaka non avesse aperto o distrutto la bara, il tuo piano non sarebbe forse fallito?” Thuram fece la sua ultima domanda.






“Il Capoclan della Frusta di Ferro ha una natura aggressiva e selvaggia. Gli piace distruggere e massacrare. Leggere la sua mente è facile come leggere la mente di una scimmia.” Ascia d’Acciaio arricciò le labbra in un sorriso: “Inoltre, la bara riempita di polvere di neve era solo l’inizio del mio piano, un antipasto, come si suol dire. Anche se Rubaka fosse sopravvissuto per miracolo, c’è ben altro che lo aspetta… adesso mi sembra di capire che i Tre Dei non proteggono i traditori.”






Thuram rabbrividì a queste parole.






Quando aveva giurato fedeltà a Drow Luna Argentata e al nuovo Clan Osha, aveva giurato nel nome dei Tre Dei.






L’ultima frase di Ascia d’Acciaio era anche un avvertimento.






“Adesso possiamo cominciare a parlare di affari.” Il sangue misto diede una pacca sulla spalla di Thuram, assolutamente imperturbabile. “La ragione per cui ho scelto te è perché conosci ogni cosa di Città delle Sabbie Ferrose. Le persone dell’oasi mi hanno detto che non c’è niente che non sai riguardo al deserto.”






“È semplicemente perché  ho vissuto qui per lungo tempo e ho sentito tante storie.” Dopo aver assistito a come i cani da guardia erano stati sconfitti in una notte e a come l’esplosione avesse portato al Clan della Frusta di Ferro una rapida distruzione, Thuram mostrò più rispetto ad Ascia d’Acciaio, alla Principessa Osha e a Graycastle che li supportava. “Ti dirò in dettaglio tutto quello che so.”






Ascia d’Acciaio inclinò la testa: “Molto bene. Se vuoi vincere i Duelli Sacri, devi per prima cosa investigare a fondo i tuoi rivali… iniziamo con i guerrieri dei vari clan e le loro Divine Signore.”






Aris


 


 Erialis  Insomma voi non vi sareste vendicati? alla fine se ci pensate è stato anche molto elegante nel farlo. Detto questo ho una notizia molto triste da dare, mi dispiace davvero tanto. Vi copio il messaggio della nostra Thea che ci lascia dopo tanto tanto tempo passato con noi: 


“Ciao, sono Thea, con alcuni di voi ho già avuto occasione di interagire, ma in caso non vi ricordaste il mio nick, sono una dei traduttori di Release that witch. Ricordo benissimo che il mio primo capitolo è stato il numero 11, e so già che il mio ultimo capitolo non sarà alla fine della serie, perché a fine gennaio lascerò la traduzione della novel. Potrei dire molte cose, ma penso che la cosa più importante è che sono davvero felice di avere potuto seguire questa novel con voi!Ringrazio davvero di cuore chi ha creduto in noi e ha deciso di diventare un nostro patron. Ringrazio chi ci ha voluto dedicare un po’ del suo tempo e ha scritto “grazie” o ha commentato il capitolo o su facebook quando avevamo una pagina.E ringrazio anche chi ci ha gentilmente fatto notare delle imperfezioni sotto la traduzione. Non facendo questo lavoro a livello professionale è normale possano esserci delle sviste (perché facciamo altro nella vita) e ringrazio chi si è preoccupato di non ferire i nostri sentimenti.Se siete arrivati fin qui, vi ringrazio per la vostra attenzione. Auguro a tutti voi di continuare a divertirvi su questo sito e buona vita!Thea"


