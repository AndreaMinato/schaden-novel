---
title: Capitolo 755: La gestione della crisi
pubDate: 2025-08-07T11:30:06.824Z
tags:
    - rtw
---






Barov e Pergamena entrarono contemporaneamente nell'ufficio di Roland. "Vostra Maestà, le abbiamo portato l'analisi statistica dell'incidente".


"Oh? Quindi di preciso cosa è successo?" chiese Roland preoccupato.


"Fortunatamente, nessuno è morto a causa dell'incidente. Sei studenti sono rimasti feriti, tre hanno riportato delle fratture mentre scappavano dall'aula, due hanno perso l'udito, probabilmente a causa delle assordanti esplosioni, e uno è rimasto gravemente ustionato. Tutti sono stati curati dalla Signorina Nana". Quando sentì il rapporto del Direttore del Municipio Roland sentì un senso di sollievo.


Pergamena aggiunse: "È successo durante una pausa pranzo. Quando hanno sentito quel forte rumore, gli insegnanti dentro la struttura si sono immediatamente organizzati per fare evacuare gli studenti. A quel punto Ferlin Eltek li ha rassicurati dicendo che era opera del Primo Esercito e che i soldati stavano simulando la difesa ad un attacco dei nemici contro la scuola. Quindi gli ha ordinato di calmarsi e coordinarsi. In questo modo è riuscito a controllare con successo gli studenti in preda al panico tranne quelli della classe 6. Infatti quella classe ha assistito al risveglio della strega e tutti gli studenti feriti di cui ha parlato Barov erano in quella classe".


Roland tessé immediatamente le sue lodi per Ferlin. "In effetti è Luce dell’alba. Si è servito del prestigioso Primo Esercito come un metodo per ripristinare l'ordine e calmare gli studenti". Le sue azioni hanno ridotto in modo significativo la portata dell'incidente. Serve solo prendere alcune misure correttive per l’avvenire e la maggior parte la gente non penserà nemmeno che il risveglio di una strega possa essere una situazione pericolosa".


La strega appena risvegliata aveva fatto del suo meglio per controllare il suo potere, e fino a un certo punto, aveva impedito che l’incidente si trasformasse in una catastrofe. La forte esplosione era stata provocata dalla corrente elettrica che aveva attraversato l'aria e che in combinazione con i bulloni di metallo della finestra aveva formato un arco elettrico. Era simile a un tuono, un qualcosa di molto rumoroso ma con un potere non eccessivamente distruttivo.


Non c’era voluto molto prima Agatha arrivasse a scuola una volta accaduto l'incidente. Era naturalmente adatta a combattere gli incendi, aveva avuto bisogno di un po’ di tempo per congelare la fonte dell’incendio e salvare l'edificio principale dell'insegnamento. Ciononostante Roland riconsiderò l’idea di sostituire i vecchi edifici scolastici con il cemento modernizzato in caso simili incidenti si verifichino di nuovo.


Barov domandò: "Vostra Maestà, quali misure correttive prenderemo?"


Roland batté sulla scrivania e chiese: "Hai qualche idea?"






Il Direttore del Municipio ci ragionò un momento e rispose: "Dobbiamo focalizzarci su due punti in questo incidente: il primo è il motivo del litigio degli studenti. Basandoci sulle nostre indagini, questa situazione è nata da una lite tra alcuni ragazzi del Territorio Occidentale e la Regione Orientale. stavano discutendo sul fatto che la Regione Orientale fosse la casa del Re ribelle, infatti Valencia era sotto il controllo di Timothy. Questa zona non si è arresa a lei, quindi ..." Probabilmente Barov non era molto propenso a dilungarsi troppo sulle lotte intestine della famiglia reale, fece un attimo di pausa prima di finire la frase e dire: "È impossibile che dei ragazzini sappiano questo tipo di cose a meno che i loro genitori non ne parlino a casa. Per evitare simili discussioni, sarebbe meglio punire i genitori di quei bambini e vietare qualsiasi parola su Timothy".


"Bene ... puoi procedere".


"Il secondo punto è trovare un modo per impedire che il risveglio di una strega provochi danni al pubblico. Suggerisco, a prescindere da quello che alla fine sceglierà di fare a riguardo, di renderlo una legge per evitare liti".


Senza commentare, Roland diede a Barov un'occhiata piena di emozione, entusiasta del suo miglioramento.


Quei due anni di lavoro come Direttore del Municipio gli avevano infine aperto gli occhi e lo avevano aiutato a capire le cose in modi diversi e inesplorati. Ora, non era più l'assistente del Tesoriere ed era in grado di individuare la causa principale di una lotta tra studenti.


Tuttavia, Roland si rese anche conto di alcuni limiti nel ragionamento di Barov. I tempi erano cambiati, di fatti un forte potere centrale aveva iniziato a sostituire l'ordine aristocratico feudale. Con un potere più grande, il Municipio doveva assumersi maggiori responsabilità. Scrivere una decisione del Re in una legge non avrebbe garantito che tutti l’avrebbero sostenuto. A volte, quando la creazione di una legge andava contro la maggior parte delle persone, quest’ultima avrebbe piantato i semi di una rivolta. Prima o poi quella crisi nascosta si sarebbe scatenata e sarebbe diventata un problema insidioso.


"Cosa pensi?" Roland guardò Pergamena.


"Vostra Maestà, io non sono d’accordo su tutto. Adesso la maggior parte dei sudditi di Neverwinter proviene da diverse regioni di Graycastle, tra di loro hanno credenze diverse. Se mettiamo al bando ogni discussione, la legge diventerà troppo complessa e appesantirà la gestione del Municipio. Propongo invece di dargli una linea guida a mediare tra loro e distinguere ciò che è giusto da ciò che è sbagliato. Questo approccio potrebbe funzionare meglio della legge nel prevenire questo tipo di discussioni".


Pergamena si fermò per riflettere un momento e proseguì: "Riguardo al secondo punto menzionato da Barov, penso che dovresti chiedere alla Signorina Agata qualche suggerimento. Infatti, Taqila avrà sicuramente un’ampia esperienza nel far fronte a questo tipo di incidenti del risveglio delle streghe".


Roland prese la sua tazza e lentamente bevve un sorso.


Era d'accordo con Pergamena sull’idea di mediare l'opinione pubblica. Rispetto alla soluzione di "taglia unica", ossia la legge, offrire una guida appropriata alle persone era una scelta migliore e allo stesso tempo un piano molto fattibile. L’esatto opposto del mondo in cui aveva vissuto in precedenza dove le faide era state ingigantite dal nazionalismo. Le lotte tra le diverse regioni erano molto più semplici. Non essendo mai stati infettati da nessuna forma di sentimento nazionalista, per gli esseri umani di quel mondo sarebbe stato facile accettare la propaganda che tutte le persone a Graycastle e negli altri regni erano uguali. Considerando quel punto, decise di trattare indulgentemente gli studenti coinvolti in quella lotta.


Aveva anche in programma di scrivere quell’idea nel materiale scolastico per comunicare a tutti i suoi sudditi che tutti appartenevano alla stessa tipologia di persone: quelle oneste. Ovviamente con la sola eccezione di un piccolo numero di ribelli con secondi fini, tuttavia le persone innocenti non avrebbero mai dovuto essere incolpate per le colpe dei ribelli.


Secondo lui, la parte davvero difficile era riuscire ad armonizzare i rapporti delle streghe con la gente comune.


Voleva che le streghe fossero ben accette e si pensasse a loro come parte della società piuttosto che essere un gruppo isolato. Tuttavia, le streghe erano molto diverse dalle persone comuni, rendendo arduo quel compito che sarebbe potuto durare per la storia umana di quel mondo. In quel momento non riusciva a pensare a una soluzione perfetta per il problema, quindi decise di occuparsene lentamente e seguire il suggerimento di Pergamena e per prima cosa imparare da Taqila.


Fortunatamente, questo incidente non si era trasformato in una catastrofe, quindi sarebbe stato comunque abbastanza semplice portare avanti la sua politica di integrazione delle streghe con la gente comune.


Con quei pensieri in mente, Roland disse: "Gestiamo questa lite come una normale lite tra gli studenti. Chi ha picchiato la ragazza e ferito la strega con una sedia deve essere criticato verbalmente e pagare le loro spese mediche. L’Unione delle Streghe pagherà le spese mediche degli altri studenti feriti della classe 6. Il Municipio ha bisogno di riparare il prima possibile l'edificio dell'istruzione e riaprire la scuola".


"Sì, vostra Maestà" risposero Barov e Pergamena in coro.


"Per quanto riguarda le misure correttive, applicheremo i suggerimenti di Pergamena. Medieremo le opinioni del popolo. Più tardi redigerò per voi un piano". Tirò un lungo sospiro di sollievo. "A proposito, quella strega..."


"Il suo nome è Sharon, Vostra Maestà. Vuole incontrarla?" domandò Pergamena.


"No, lascia che si riposi per qualche giorno. Puoi chiedere a Wendy di occuparsene e spiegarle le basi della situazione dell’Unione delle streghe".


"Capisco".


Quando Barov e Pergamena lasciarono l'ufficio, Roland chiamò Agatha e Phyllis.


Prima di sedersi, Agatha disse con aria solenne: "Vostra Maestà, ho qualcosa da dirle. I risvegli delle streghe di Neverwinter non sembrano del tutto normali".


<em> </em>


<em>Thea</em>










[su_service title="Erialis" icon="icon: comment" size="16"] <em>Ciao a tutti volevo informarvi che il patreon è stato modificato come livelli e costi, vi preghiamo di leggere attentamente i cambiamenti prima di decidere  se e come e sopratutto dove aderire, inoltre pregherei il patrons del livello 12 di cambiare il suo tears/livello perchè dalla prossima settimana vorremmo dismettere quel livello. Per chi lo chiedesse la motivazione derivante da questo cambio è la riduzione dei membri del nostro staff di traduzione e sopratutto vorremmo piano piano creare un livello solo per il manga. Baci a tutti</em> [/su_service]




                                


                                



