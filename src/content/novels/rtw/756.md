---
title: Capitolo 756- L’onda di potere magico
pubDate: 2025-08-07T11:37:51.022Z
tags:
    - rtw
---










Roland era sorpreso: "C'è qualcosa che non va?"


Phyllis esitò per un attimo, ma alla fine disse: "Ecco il problema... Abbiamo sentito che nell'ultimo anno, solo una strega si è risvegliata qui. È la verità?"


Dal suo cassetto Roland tirò fuori la lista dei nomi stilata da Wendy. Da lì era facile consultare il giorno del risveglio di ogni strega e il giorno del passaggio all'età adulta. Era stato creato in caso avesse dimenticato queste date importanti.


Dopo aver controllato la lista, annuì e disse: "Sì, durante i Mesi di Demoni dell'anno scorso due streghe si sono unite alla Unione delle streghe. Una è Carta, che si è risvegliata tre anni fa, l'altra è Estate, che si è risvegliata l'anno scorso durante la sua maturità".


Phyllis aggrottò le sopracciglia e disse: "Non è possibile, Maestà. Quante persone contava Neverwinter l'anno scorso? 20.000 o 30.000?”


Per Roland era impossibile non sentirsi orgoglioso quando parlava della crescita della popolazione. "Probabilmente 50.000, e quest'anno ci sono già più di 100.000 persone in città".


"Una città con oltre 100.000 abitanti somiglia ad Arrieta alla sua creazione. Il giorno in cui ci siamo ritirati dalle Pianure fertili, Taqila aveva solo 250.000 abitanti. Eppure... sa quante streghe si risvegliavano nelle due città ogni anno?" La voce di Phyllis si fece grave. "Anche quando la onda del potere magico aveva toccato il fondo, Arrieta ha registrato almeno 10 nuove risvegliate ogni anno... a Taqila erano il triplo".


"L’onda di potere magico... ha toccato il fondo?"


Agatha spiegò: "Sì, il potere magico tipico di questo mondo ha alti e bassi come le maree. Nei due anni successivi all'arrivo della Luna di Sangue si registra il picco del potere magico, in questo lasso di tempo, nuove streghe si risveglieranno ogni giorno. In seguito al picco, il potere diminuirà in tutto il mondo. Con il potere magico con la bassa marea, il periodo compreso tra due Lune di Sangue registrerà solo delle streghe che si risvegliano durante i Mesi dei Demoni".


Agata aveva detto a Roland che quando il potere magico era più forte ci sarebbero stati più risvegli delle streghe. Tuttavia, aveva capito solamente che ogni anno il potere avrebbe avuto un picco durante i Mesi dei Demoni, e invece non aveva mai pensato avesse alle spalle diverse centinaia di anni di fluttuazioni cicliche. Era sorpreso e disse: "Eppure la terza battaglia della Divina Volontà è vicina".


Phyllis sembrò preoccupata e disse: "Questo è il motivo per cui siamo preoccupate. La bestia infernale è apparsa, il che significa che la Luna di Sangue sta per arrivare. Durante questo periodo, il potere magico dovrebbe diventare più forte del solito, e secondo i risultati dei test di Celine, sarà proprio così. In questo caso, in questo momento dovrebbero esserci molte streghe che si risvegliano, se non si trovano in città, dovrebbero risvegliarsi nelle città e nei villaggi limitrofi. Nell’epoca Taqila, i nostri possedimenti che circondavano la Città Santa generavano più streghe che la città stessa. In base alle esperienze dell'Unione, una città con una popolazione in crescita dovrebbe registrare un aumento significativo del numero di streghe appena risvegliate, eppure, perché non stiamo assistendo all’apparizione di un gran numero di nuove streghe qui a Neverwinter?"


Agata continuò piano: "All'inizio pensavo fosse perché la città aveva deliberatamente evitato di reclutare ragazze o perché le streghe appena risvegliate erano troppo spaventate dalla Chiesa per esporsi e unirsi a Neverwinter, eppure adesso sembra che io fossi chiaramente nel torto. Io e Pasha abbiamo parlato e siamo giunte a una conclusione. Pensiamo che qualche fattore a noi sconosciuto possa determinare il risveglio di nuove streghe... e la sua influenza si sta gradualmente espandendo".


Dopo una lunga pausa di riflessione, Roland chiese: "Se è così, riuscirete a scoprire qual è questo fattore?"


Agatha e Phyllis si guardarono e poi scossero la testa.


Alzò le mani e disse: "Visto che non sapete cosa fare per ora, diamo per scontato che le divinità si stiano riposando. A prescindere da quante streghe si risvegliano ogni anno, dobbiamo comunque cacciare i demoni dalla Terra di Alba".


Stabilito quel punto, dovette ammettere che se non avesse gettato le basi dell'industrializzazione, che aveva ridotto significativamente la sua necessità di un'Armata della Punizione Divina o della Prescelta, quella notizia sarebbe stata terribile per lui.


Sorpresa dalla reazione di Roland, Phyllis rimase senza parole per un lungo periodo prima di dire: "Ha ragione, dobbiamo sconfiggere i demoni, indipendentemente da tutto".


"Questo è quanto". Sorrise. "Ah... a proposito, vi ho chiamate qui perché voglio chiedervi qualcosa sull'Unione. Ultimamente sono stato un po' preoccupato per i pericolosi incidenti causati dal risveglio di nuove streghe. Come gestivate voi questo genere di cose a Taqila? "


"Vostra Maestà, è semplice. Allora chiunque conosceva la regola del ‘mezzo quarto d'ora’". Adesso Phyllis si rivolgeva a Roland con più rispetto.


"La regola del mezzo quarto d'ora?"


Lei iniziò a spiegare nel dettaglio: "Sì, Vostra Maestà. Prima di ogni risveglio avviene un avvertimento. Il potere magico libero avrà bisogno di circa mezzo quarto per unirsi al corpo di una nuova strega. In questo intervallo di tempo, la strega sentirà per prima cosa un lieve pizzicorino e una debole sensazione di bruciore allo stomaco, poi il dolore continuerà a peggiorare fino a quando non sentirà il primo morso della magia. Di solito, le ragazze più potenti sono in grado di sopportare i dolori più forti, ma anche loro sentiranno comunque una puntura all'inizio".


Fece un attimo di pausa e continuò: "Secondo la regola del mezzo quarto d'ora, quando una nuova strega annuncia a gran voce che sta per svegliarsi, tutte le persone nei paraggi devono andarsene il prima possibile. Se restano in quel posto e finiscono per essere feriti o uccisi, l'Unione non versava loro alcun risarcimento. Pagavamo soltanto per i danni che causavamo a un posto".


A quella spiegazione, Roland pensò tra sé e sé: <em>"Questa è davvero una bella soluzione, ma funziona solo se tutti conoscono bene le streghe, soprattutto le ragazze giovani. È necessario che imparino ad annunciare il loro risveglio invece di scambiare l’avvertimento per un comune mal di stomaco".</em>


Chiese: "E se la nuova strega causa dei danni alle altre streghe?"


"Se non annunciava il suo risveglio, la strega veniva multata o punita con una punizione calcolata sui danni che aveva causato. In caso se l'avesse fatto, l'Unione si assumeva la piena responsabilità per lei, tuttavia, cose come questa erano rare, poiché solo una manciata di noi erano streghe da combattimento e una strega da combattimento appena risvegliata poteva raramente causare danni a qualcuno".


<em>"Il che significa che nell’epoca di Taqila se alcune persone comuni non riuscivano a scappare dal luogo in cui una strega si risvegliava, l'Unione avrebbe semplicemente detto che erano stati sfortunati. È facile immaginare che a quel tempo le streghe fossero superiori rispetto alla gente comune, tuttavia non lo sono in questo"</em> pensò Roland e decise non gli sarebbe stato possibile copiare quella regola e basta.


Ciononostante, si era anche accorto dei lati positivi della "regola di mezzo quarto d'ora". Quantomeno, avrebbe sensibilizzato l'opinione pubblica sui pericoli che potevano essere causati dai risvegli delle streghe e avrebbe fatto capire alla gente comune che le streghe erano esseri umani e ogni ragazza sarebbe potuta diventare una strega. Questa regola gli ricordava i segnali stradali del mondo in cui aveva precedentemente vissuto. Tutti sapevano che con il rosso ci si fermava, con il verde si poteva avanzare e che era necessario seguire quella regola per evitare danni.


Visto che non era più l'epoca di Taqila, decise che non poteva permettere alle streghe di scappare con tutti i danni che causavano durante il risveglio. Pensò: <em>"Farò meglio a rivedere questa regola, e trattare le streghe e le persone comuni allo stesso modo. Lascerò che il Municipio si occupi dei danni provocati da una nuova strega che si annuncia prima di risvegliarsi. Per quanto riguarda le streghe che non avvertono e causano gravi danni, devono essere sottoposte a un processo di negligenza per danni ad altri... Oppure, potrei promulgare una legge speciale per regolamentare il comportamento delle streghe, in modo da alleggerire la tensione tra le streghe e le persone comuni".</em>


<em> </em>


<em>Thea </em>




                                


                                



