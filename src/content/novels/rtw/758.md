---
title: Capitolo 758- Una Credenza Ereditata
pubDate: 2025-08-07T11:37:51.023Z
tags:
    - rtw
---






"L'hai imparato dai tuoi genitori?"


Sharon annuì e disse: "Sì, principalmente da mio padre. Mi diceva spesso che molte cose nel mondo erano sbagliate perché nessuno le correggeva, e quindi le persone si sarebbero abituate a queste idee sbagliate col passare del tempo. Mi ha insegnato che molte cose comuni potrebbero essere sbagliate e che se nessuno di noi si fosse distinto per risolverle, avremmo ripetuto questi errori e quindi peggiorato il mondo."


Wendy disse lentamente: "Ma sfortunatamente nessuno sarebbe disposto a distinguersi a meno che le cose brutte non accadessero proprio a lui. Proprio come prima, quando la Chiesa perseguitava le streghe, la maggior parte delle persone si preoccupava solo degli ori reali che potevano ottenere dalla Chiesa invece di pensare se quei bambini impiccati fossero davvero malvagi. "


Sharon disse: “Quello che hanno fatto è sbagliato. Hanno pensato che quegli errori non facessero danno a loro stessi, in modo tale da poterli ripetere per i loro interessi personali. Tuttavia, gli errori renderanno peggiore il mondo ed allora sarà un problema di tutti.”


Sorpresa da Sharon, Wendy non poté fare a meno di sentirsi curiosa circa i suoi genitori. Finse di chiedere casualmente notizie su di loro, ma invece ottenne una risposta inattesa. “Non sono i miei veri genitori,” disse Sharon.


“Non lo sono?”


Quando la ragazza cominciò a parlare dei suoi genitori, iniziò lentamente a mangiare. “Beh, i miei genitori sono morti. La guerra ha distrutto Città dell’Aquila e l'ordine del Territorio del Sud. Dopo quello, i rifugiati sfollati e i mendicanti erano dappertutto così come i ladri. I miei genitori erano membri della squadra della pattuglia, combattendo contro di loro, un giorno, semplicemente non sono… tornati a casa. Alla fine, il Signore della città è fuggito. Vedendo quello, anche tutti i cittadini se ne sono andati. Al giorno d'oggi, Città Foglia d’Acero era già diventata un campo deserto.”


“In altre parole, questa tragedia è stata causata dal ‘Decreto Reale sulla Selezione del Principe Ereditario’.” Proprio come aveva detto suo padre, questo assurdo decreto che sembrava essere irrilevante per il popolo, era risultato essere un disastro per loro.


Wendy toccò delicatamente la testa di Sharon per confortarla, dicendo: “Sono spiacente… per aver tirato fuori queste cose.”


La ragazzina smise subito di addolorarsi per la morte dei suoi genitori. Dissipò la sua tristezza e si ricompose, dicendo: “Va tutto bene. Erano già pronti a sacrificarsi … Mio padre diceva spesso che gli errori alla fine ci sarebbero costati molto, era quindi meglio pagare subito il prezzo per correggerli, e sarebbe anche stato più onorevole.”


Wendy si commosse, pensando: “<em>Onore… Alla maggior parte dei membri della squadra della pattuglia non sarebbe importato niente. Si comportano come i Ratti, ponendo i propri interessi personali al di sopra di quelli della popolazione. Quando l'ordine e la disciplina ostacoleranno gli interessi personali, non esiteranno ad infrangerli. Detto questo, i veri genitori di Sharon erano realmente rari e onesti.”</em>


Dopo un lungo silenzio, disse: “Quelle persone che sono venute a vederti…”


Sharon si leccò le dita e disse: “Sono amici di mio padre. Lui li ha aiutati in passato. Negli ultimi due anni, ho vissuto con lui, lo zio Cormac, e sua moglie. Non hanno figli e mi trattano come se fossi loro figlia.”


Wendy tacque, pensando: “<em>Hanno fatto del loro meglio per prendersi cura di Sharon. Si tratta di una cosa abbastanza rara per una famiglia ordinaria</em>.”


Dopodiché, non disse nulla e si limitò ad osservare Sharon intenta a mangiare la sua cena.


La ragazzina finì la sua ultima cotoletta di maiale fritta e tirò su un lungo sospiro di sollievo, sembrando soddisfatta. “Grazie. Questa è la miglior cena che io abbia mai mangiato.”


Ora che Neverwinter era in grado di fornire cibo in abbondanza per la gente, nessuno in città era più preoccupato di soffrire la fame. Tuttavia, la carne era ancora una cosa rara sulle tavole delle famiglie normali. La gente di questo tipo si sarebbe sentita molto soddisfatta di avere semplicemente un pezzo di carne essiccata nella loro farina d'avena. Quanto a quel tipo di carne semi magra e fritta, solo le persone ben pagate come gli alchimisti e i funzionari del Comune potevano permettersela.


Wendy tirò fuori un fazzoletto per asciugare la bocca ricoperta d’olio di Sharon e disse: "Dopo aver aderito all’Unione delle Streghe, potrai cenare in questo modo ogni giorno."


Gli occhi di Sharon brillarono e chiese: "Davvero? Potrò avere della carne ogni giorno?"


Wendy rimise i piatti nella scatola della cena e disse: "Naturalmente, e avrai carne di cinghiale fresca al posto dei salumi all’Emporio. Sua Maestà preferisce le bistecche di maiale, ma non tutti i cinghiali hanno quella qualità ... Solo quelli più grassi avranno quel tipo di lardo. Se verrà cotto a vapore, sarà morbido, tenero e si scioglierà in bocca. Se verrà fritto, sarà croccante e avrà davvero un buon profumo. Ah, a proposito, a lui piace definire questo tipo di carne di maiale come ‘Carne ai Cinque Fiori’... ma non capisco perché sia collegato ad un fiore. "


Grazie a Fulmine e Maggie, che amavano cacciare e brindare alle loro prede in natura quando erano di pattuglia, i membri dell’Unione delle Streghe potevano gustare del cibo delizioso ogni giorno. In passato, riuscivano a portare a casa solo pochi conigli abbrustoliti e uova di uccello, ma poiché Maggie aveva la capacità di evolversi in una Bestia Diabolica Alata, il numero delle loro prede era aumentato drasticamente. Potevano portare a casa cinghiali e lupi delle nevi adesso, e se Roland chiedeva loro di portare a casa la carne, potevano riempire in un giorno il sotterraneo del Castello con le loro prede.


Una volta Wendy si era chiesta perché Sua Maestà avesse definito la Foresta delle Ombre come un grande tesoro che non era ancora stato sfruttato appieno, ma ora vedendo ogni giorno il gustoso cibo sul tavolo credeva a ciò che aveva detto.


"Come fai a sapere una cosa del genere? Sarà forse...” Chiese Sharon sorpresa, con la mano che copriva la bocca.


Wendy non poté fare a meno di sorridere. "Sì, esatto. A patto che non sia molto occupato, mangerà sempre con le streghe.”


“Che mi dici dell’oro reale…”


“Anche quello è vero.”


La ragazzina indicò se stessa. “Potrei…”


“Unirti all’Unione delle Streghe?” Wendy sghignazzò. “Certo che puoi. L’Unione ti guiderà nel migliorare la tua abilità e allo stesso tempo ti proteggerà e avrà cura di te. Noi accettiamo tutte le streghe disposte a lavorare per Sua Maestà e Neverwinter come nostre sorelle.”


“Dopo che ne farò parte, dovrò vivere nel Castello?”


“Dipende da te. Se vuoi passare più tempo con la tua famiglia, puoi comunque vivere a casa tua,” Spiegò Wendy. Aveva capito che Sharon considerava già lo zio Cormac e sua moglie come la sua famiglia, nonostante non fossero legati da legami di sangue.


“E la scuola…”


“L’Unione offre dei corsi speciali per le streghe. Visto che siamo capaci di apprendere più velocemente e abbiamo bisogno di imparare di più, l’istruzione universale non ci si addice.” Wendy si fermò a pensare per un momento. “Nel tuo caso, all’inizio ti sarà necessario praticare la tua abilità, poiché sei ancora molto giovane. Quanto ai corsi per le streghe, di solito si organizzano la sera. Se riesci a gestire il tutto e in più andare a scuola allo stesso tempo, riuscirai a completare l’istruzione universale e ottenere un diploma.”


Senza alcuna esitazione, Sharon annuì vigorosamente, dicendo: “Voglio unirmi all’Unione delle Streghe. Voglio diventare come la Signorina Nana.”


Anche se non lo disse ad alta voce, Wendy riuscì comunque a capire la sua risposta dal suo sguardo – Proprio come nelle sue precedenti domande, la ragazza era sicura di ogni decisione che prendeva.


“<em>A quanto pare potrò anticipare la data del test della sua abilità e della firma del contratto.”</em> Pensò Wendy.


<em>Haru</em>
                                


                                



