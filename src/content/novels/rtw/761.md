---
title: Capitolo 761- Il Duello Sacro
pubDate: 2025-08-07T11:37:51.023Z
tags:
    - rtw
---






Scaffali di armi erano piazzate sui due lati della piattaforma per facilitare entrambe le squadre sfidanti.






Erano disponibili le armi più comuni, inclusi coltelli, spade e fruste. Per garantire l’imparzialità, a nessuna delle squadre era permesso portare le proprie armi. Dopotutto, un grande clan sarebbe stato sicuramente capace di forgiare lame superiori mentre uno sfidante più povero avrebbe potuto fare affidamento solo su un equipaggiamento grezzo. Questa disparità avrebbe fatto perdere il significato del Duello.






Però, Thuram sapeva bene che era possibile aggirare le regole. Difatti, la Frusta di Ferro aveva sconfitto gli Osha in precedenza scambiando di nascosto le fruste fornite con quelle della versione di Acque Nere. Nonostante in seguito, il supervisore delle armi sia stato punito dall’arbitro, il risultato era già stato definito e nessuno avrebbe contestato la vittoria di un grande clan a favore di un clan caduto.






Tuttavia, fu completamente inaspettato che il Clan Osha, sul punto di morire, sarebbe risorto.






Anche i clan più potenti adesso percepivano la pressione della sua feroce potenza.






Questa era la prima volta che Thuram vedeva il Capoclan dei Fuoco Selvaggio osservare un nuovo sfidante con uno sguardo solenne negli occhi.






“C’è il limite di un’arma per ogni guerriero?” Chiese Cenere ad un tratto.






“Err… non c’è una regola del genere.” Thuram recuperò l’attenzione: “Hai il permesso di equipaggiarne quante ne vuoi.”






“Bene, sono pronta.” Si mise due scimitarre intorno alla vita, soppesò tra le mani una grande mazza e inoltre prese anche uno scudo di legno. “Queste dovrebbero bastarmi per farmi arrivare fino alla fine.”






Thuram deglutì meravigliato. Nonostante sapesse che questa Divina Signora dai capelli neri e dagli occhi dorati fosse estremamente potente, adesso gli pareva di averla sottovalutata. La maggior parte delle persone impiegava anni di allenamento per usare una mazza a due mani, ma lei era capace di maneggiarla con una mano sola e con la stessa facilità con cui si usa uno spadino. Sarebbe stata di certo un’avversaria da incubo per ogni nemico. Era chiaro che non aveva usato tutta la sua forza nello scontro nella taverna, o l’intero posto sarebbe stato demolito.






“Anch’io sono pronta.” Andrea scelse con noncuranza un arco corto e ridusse deliberatamente il numero di frecce nella faretra a solamente ventidue.






“Saliamo sulla piattaforma” borbottò Ascia d’Acciaio.






“Un momento!” Thuram si irrigidì sorpreso: “Solamente quattro di voi?” Diede un’occhiata ai guerrieri di Graycastle dietro a lui. Il potente contingente di cinquanta persone era sparpagliato sul luogo con le spalle rivolte verso gli scaffali di armi. Osservavano vigili verso la folla che guardava, mostrando nessuna intenzione di scegliere un’arma.






“Non ci sono regole neanche sul numero di partecipanti, giusto?” Cenere rispose freddamente: “Noi quattro siamo sufficienti.”






In base alle regole, il numero dei guerrieri partecipanti di ogni squadra variava tra le quindici e le trenta persone. Il limite superiore era imposto tenendo in considerazione lo spazio sulla piattaforma. Tuttavia, c’era anche un patto che diceva che il numero dei partecipanti del clan sfidante non doveva superare quello dell’altro clan. Questo significava che se l’avversario mandava quindici guerrieri, anche gli Osha non avrebbero potuto mandare più di quindici guerrieri.






Questo patto era nato dalla cruda realtà: indipendentemente da quale fazione vincesse o perdesse, dovevano aspettarsi pesanti perdite ed era comune che più della metà dei partecipanti venisse ferita in modo critico o fatale. C’erano stati anche Duelli in cui solamente un guerriero rimaneva in piedi. Quindi, più grande era il numero di partecipanti e più sarebbero state pesanti le perdite che ogni clan avrebbe dovuto subire. Non era solito che un clan mandasse trenta o più guerrieri, a meno che il clan sfidato non sapesse in anticipo che il clan sfidante non sarebbe stato in grado di mandare un numero equivalente di partecipanti. In questo modo, potevano ottenere il vantaggio numerico.






La decisione dei Tagliaossa di mandare ventidue uomini era sicuramente stata presa considerando che anche se avessero perso il Duello, non ci sarebbero stati impatti eccessivi sulla forza del loro clan. Non sarebbe stata la fine del mondo se avessero perso il controllo su Città delle Sabbie Ferrose contro gli sfidanti. Fintanto che avessero ancora guerrieri coraggiosi tra le loro fila, avrebbero avuto l’occasione di effettuare una rimonta in futuro.






Per gli Osha, la cosa giusta da fare sarebbe stata quella di mandare un numero equivalente di partecipanti. Anche se i guerrieri di Graycastle parevano bassi e fragili e non sembravano abbastanza coraggiosi per una battaglia come questa, gli Osha avevano comunque un enorme vantaggio grazie alla presenza di Cenere. La sua forza innata, non influenzata dalla Pietra Divina della Vendetta, sarebbe stata sufficiente per determinare il risultato del Duello.






Ma lo scenario sarebbe stato completamente diverso con solamente quattro persone. Le Divine Signore erano certamente abili nel guidare e nell’aiutare le persone a sopravvivere nel severo ambiente del deserto, e venivano giustamente riverite per questo, ma non significava che erano ugualmente adatte al combattimento. Inoltre, era più che probabile che gli avversari fossero equipaggiati con le Pietre Divine della Vendetta, che avrebbero facilmente soppresso le abilità delle Signore Divine rendendole anche più vulnerabili di persone normali.






Se Drow Luna d’Argento e Andrea avessero perso le loro abilità di combattimento, sarebbero rimasti in campo solo Ascia d’Acciaio e Cenere. Non importava quanto quest’ultima fosse stata forte, sarebbe stato impossibile per lei gestire il fatto di essere circondata da una ventina di avversari disposti anche a sacrificare le loro vite pur di assicurarsi la vittoria. Con solo due braccia e due gambe, di certo non sarebbe riuscita a parare ogni colpo.






Thuram pensava che tutto questo sarebbe dovuto essere parte del sapere generale di Ascia d’Acciaio dato che aveva già preso parte nei Duelli Sacri prima d’ora. Non essendo stato chiamato per la discussione sulla strategia, non aveva fatto molto attenzione alle loro decisioni, in linea con il principio del “chi meno chiede, più a lungo vive”. Tuttavia, non si sarebbe mai aspettato che Ascia d’Acciaio sarebbe stato così negligente.






Rimase in piedi sbalordito mentre i quattro salivano sulla piattaforma con nonchalance. Rabbrividì involontariamente e sudore freddo iniziò a scorrere dalla sua fronte. Al tempo stesso, si sentiva come se si trovasse in piedi nudo in un deserto freddo… come se gli “alberi di fuoco” che circondavano il luogo non erano più in grado di ripararlo dai venti crudeli.






<em>“Dovrebbe sapere di essere un membro del Clan Osha!”</em>






<em>“Se dovesse fallire, avrei ancora un posto nella piccola oasi? Probabilmente non potrei nemmeno rimanere nelle Regioni dell’Estremo Meridione!”</em>


<em> </em>


<em>"Se l'avessi saputo, gli avrei mandato contro tutta la popolazione del clan. A quel punto non avrebbe osato correre questo tipo di rischio."</em>


<em> </em>


La comparsa di quattro persone sulla piattaforma scosse enormemente anche la folla. Anche se mandare meno partecipanti rispetto agli avversari era un simbolo di confidenza e coraggio, in questo caso, mandare quattro persone contro ventidue guerrieri tribali induriti dalle battaglie era letteralmente un suicidio.






I rumori sibilanti si dissiparono all’istante.






Gli occhi di ogni spettatore si spalancarono e l’apatia sui loro volti si tramutò in stupore e sgomento.






“Siete sicuri che la squadra Osha consiste in solo voi quattro?” Vedendo una situazione così bizzarra, il Capoclan dei Fuoco Selvaggio si sentì obbligato a domandare.






“Esatto.” Cenere sogghignò leggermente: “Continuiamo. A proposito, avete scritto le vostre ultime volontà?”






Il pubblico scoppiò in un tumulto.






“Chi è questa ragazza?”






“Starà di certo delirando!”






“Anche essendo Divine Signore, non riusciranno a difendersi dalle Frecce di Pietra Divina, giusto?”






“Aspettate, ho come la sensazione che sia seria…”






“La penso così anch’io. Mi sembra che abbia tanto sangue sulle mani quanto me”






“Sei sicuro?”






“Sono un guerriero e lo capisco dall’esperienza. Anche il mio battito cardiaco dice che è assolutamente inquietante.”






“Ma sono solo quattro di loro!”






“Conosceremo la risposta a breve.”






In una manciata di minuti, la situazione sulle linee laterali cambiò enormemente. Tutta l’attenzione del pubblico era fissa sulla piattaforma e l’apatia iniziale venne sostituita da una tiepida eccitazione. Anche se era una sfida suicida, il coraggio degli Osha era lodevole. E le persone di Città delle Sabbie Ferrose non erano mai riluttanti nel mostrare rispetto a coloro che erano realmente coraggiosi.






Udendo il brontolio del pubblico, Thuram iniziò ad esitare. “<em>Sono davvero fiduciosi della vittoria malgrado lo svantaggio numerico?”</em>






Mentre una raffica di pensieri confusi attraversava la sua mente, l’arbitro suonò il gong appeso ad un angolo della piattaforma.






“Senza ulteriori indugi, annuncio che il Duello Sacro tra il Clan Osha sfidante ed il Clan dei Tagliaossa sfidato ha inizio… adesso!”






Aris
                                


                                



