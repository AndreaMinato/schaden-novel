---
title: Capitolo 762- Musica, Raffica di Colpi e Forza!
pubDate: 2025-08-07T11:37:51.023Z
tags:
    - rtw
---






Una volta che l’annuncio fu effettuato, i guerrieri dei Tagliaossa estrassero immediatamente le loro armi e, senza il minimo indugio, circondarono i quattro opponenti da entrambi i fianchi.






Non importava quanto fosse ben pensato il piano degli Osha, non erano altro che quattro persone.






Sarebbe stato impossibile per loro tenere sotto controllo perfino la loro stessa metà dell’arena. Quando i ventidue guerrieri avrebbero completato l’accerchiamento, la squadra degli Osha sarebbe stata attaccata da tutte le direzioni.






Questi guerrieri vivevano per duellare e quindi, non avevano il minimo timore verso battaglie di vita e di morte. Sin dal momento in cui avevano messo piede sulla piattaforma, avevano già destinato le loro vite ai Tre Dei.






Questa non era solo una disputa per il potere, ma anche un combattimento per compiacere gli Dei.






Ad un tratto, sentirono una voce triste e vellutata che cantava.






Il canto di Drow Luna d’Argento attutì rapidamente il ruggito del fuoco sotterraneo e il suono violento dello scorrere dello Stige dalle acque nere.






La melodia era eterea e dolce, pareva provenire dal lontano orizzonte. Profonde sensazioni di perdita, di sofferenza e di dolore erano intrecciate nella canzone, in modo che chiunque la sentisse, non avrebbe potuto evitare di scoppiare in lacrime.






I guerrieri dei Tagliaossa arrestarono il passo.






“No… fermatevi!”






“Cosa… cosa state facendo?”






“Basta! State bestemmiando contro questo luogo sacro!”






“Eretici!”






“Vi ucciderò!”






Le espressioni degli spettatori cambiarono drammaticamente. Alcuni puntavano il dito contro il Clan dei Tagliaossa rimproverandoli, mentre altri nascondevano le loro facce e piangevano come se stessero affrontando un fatto estremamente doloroso.






Thuram non poteva credere ai suoi occhi!






I guerrieri dei Tagliaossa si voltarono con intento omicida verso i membri del loro stesso clan. In un baleno, la piattaforma del pubblico fu ricoperta di sangue fresco e bollente. I guerrieri laceravano i ventri dei loro parenti. Le teste rotolavano giù dalla piattaforma, permanentemente bloccate in espressioni di costernazione e incredulità. La dolorosa melodia di accompagnamento pareva ricordare e narrare questo orribile massacro.






Durò solo per un breve attimo.






Quando sbatté nuovamente le palpebre, la scena a cui aveva appena assistito era sparita senza lasciare tracce. I ventidue guerrieri stavano ancora barcollando in avanti, sebbene con passo molto più lento rispetto a prima.






La loro lentezza era comprensibile. I membri del loro clan sarebbero dovuti essere la loro più grande fonte di forza, supporto e sostegno spirituale. Vivevano e morivano per il loro clan e per la sua ricerca di potere, mentre il loro popolo li acclamava come eroi. Sfortunatamente, adesso era tutto incasinato. I pianti e le imprecazioni dei membri del clan li avevano resi parecchio incerti su cosa fosse appena successo, persino gli altri clan che li supportavano, adesso, guardavano torvi verso i guerrieri, come se avessero fatto qualcosa di imperdonabile.






I guerrieri non erano mai turbati, indipendentemente da quanto fosse potente un nemico, ma non riuscivano ad ignorare i rimproveri del loro stesso popolo.






Forse questa era l’abilità della Principessa Osha?






“Ma… come?” Nonostante Thuram avesse già visto abilità di controllo mentale prima d’ora, come quella usata da Kabala del Clan dell’Arenaria, non aveva mai visto né sentito dire di abilità che potessero essere usate in un raggio di oltre dieci passi! Toccò la Pietra Divina della Vendetta che indossava al collo e guardò verso la sua nuova padrona. Drow Luna d’Argento era ben visibile in piedi ad una distanza molto più grande di dieci passi dalla piattaforma del pubblico. <em>“È stato veramente il suo canto ad obbligare quelle persone che non hanno una Pietra Divina a piangere così amaramente?”</em>






Era quasi certo che anche i guerrieri dei Tagliaossa avevano lo stesso dubbio.






E in un Duello, i dubbi erano fatali.






Tutto accadeva in una frazione di secondo.






Nell’attimo in cui rallentarono il passo, Andrea prese l’iniziativa.






Senza usare l’arco corto che portava sulla schiena, scagliò una freccia contro ognuno dei quattro duellanti più vicini.






Probabilmente perché erano stati influenzati da quello che stava accadendo al di fuori della piattaforma, o perché avevano abbassato la guardia vedendo che l’avversario non stava reggendo l’arco, non ebbero alcuna reazione. Quando videro le frecce volare diritte verso di loro, era troppo tardi per evitarle.






La manciata di frecce viaggiò con la stessa potenza del tiro più potente che un arco avesse potuto fare!






Ogni freccia penetrò il bersaglio leggermente al di sotto della loro clavicola destra e si incastrò nelle loro ossa. Ciò fece perdere loro tutta l’energia nelle mani dominanti e li resero incapaci di impugnare armi. I quattro guerrieri diventarono completamente incapaci di combattere.






Questo creò un vuoto nell’accerchiamento.






La canzone che riecheggiava sulla piattaforma cambiò ad un tratto da dolorosa a travolgente e acuta. Gli intensi suoni di rulli di tamburo sembravano pulsare nel cuore di ogni ascoltatore animandolo.






L’immagine di Cenere era come un’ombra nera, che ancora una volta attestò la sua inspiegabile forza. Perfino tenendo un’enorme mazza ed uno scudo, i suoi passi erano talmente fluidi che sembravano acqua che scorre. Con la sinistra parava gli attacchi e con la destra agitava la mazza, nessuno era in grado di difendersi dai suoi colpi. Invece di distruggere gli avversari con colpi potenti, teneva la mazza in orizzontale e si scagliava in tutte le direzioni lungo la piattaforma, disfacendo sei o sette persone in un attimo.






I numericamente superiori guerrieri dei Tagliaossa si ritrovarono in una situazione difficile.






Se avessero provato a continuare a fiancheggiare la squadra Osha da entrambi i lati, avrebbero avuto difficoltà a parare le frecce di Andrea e inoltre, dovevano trovare un modo per aggirare Cenere e richiudere il divario. Anche se avessero sollevato gli scudi, le frecce, che parevano avere occhi, li avrebbero forati sulle gambe. Le Frecce di Pietra Divina che riuscivano a tirare nel bel mezzo del panico erano a malapena una minaccia per gli opponenti e, quando le Pietre Divine cadevano al suolo, Ascia d’Acciaio, che ricopriva un ruolo difensivo, semplicemente le calpestava e frantumava quei costosi giocattoli che valevano una dozzina di ori reali ognuno!






Tuttavia, se avessero deciso di abbandonare l’accerchiamento, il vantaggio numerico sarebbe diventato inutile.






“Avvicinatevi tutti a me!”






Probabilmente, vedendo che il piano iniziale non era più praticabile, uno dei guerrieri emise un forte grido per riunire la dozzina di uomini rimasti in piedi. A questo punto del Duello, era chiaro a tutti che, malgrado la spavalda proclamazione di Cenere all’inizio, non un singolo partecipante sarebbe morto.






Se avesse avuto realmente l’intenzione di ucciderli, nessuno di loro sarebbe stato in grado di resistere ai colpi della sua mazza.






Ogni guerriero era un bene prezioso per il proprio clan, perciò il metodo di Cenere conquistò il rispetto dei clan che osservavano, incluso quello dei duellanti stessi dei Tagliaossa. Nonostante non avessero timore nel sacrificare loro stessi per lo scopo del Duello Sacro, doveva essere una morte significativa, non semplicemente morire alla cieca. Madre Terra non era una divinità assetata di sangue, anche se era appassionata di forza e coraggio, non desiderava vedere morti inutili.






I guerrieri rinfoderarono le armi e si allinearono in riga. Ognuno di loro allungò entrambe le mani di fronte a se stessi in modo che le loro intenzioni non potevano essere più chiare.






“Heh.”






Cenere sorrise con calma e mise giù il suo scudo. In seguito, si lanciò verso di loro sollevando la mazza in orizzontale.






La mazza urtò con forza contro il muro di uomini.






“Ooh!”






“Coraggio!”






“Resistete!”






Alcune grida potevano essere udite dalla piattaforma del pubblico ma non venne menzionato il nome di nessun clan. Era come se a questo punto, a nessuno importasse più di chi avrebbe vinto e chi perso, fintanto che avessero potuto assistere ad una competizione coraggiosa e grandiosa. Quelli che solamente un momento prima stavano piangendo, adesso stringevano i pugni e guardavano verso il centro dell’arena.






Per qualche ragione, Thuram non percepiva niente di strano. Il battito dei tamburi cresceva sempre più intenso, come se stesse invocando il pubblico ad andare avanti con coraggio. Ogni ascoltatore era in uno stato d’animo talmente eccitato che percepiva se stesso come un partecipante del Duello piuttosto che uno spettatore!






Cenere allungò la parte superiore del corpo in una linea inclinata e piegò le gambe prima di ingaggiarsi in una situazione di equilibrio in forza fisica contro i guerrieri dei Tagliaossa. I muscoli delle sue braccia formavano un arco perfetto che sarebbe potuta essere la migliore rappresentazione visiva di forza e bellezza.






Ma ovviamente, questo non era un Duello tra una sola persona e un intero clan.






Una volta che Ascia d’Acciaio, Andrea e Drow si unirono alla mischia, il pareggio fu spezzato.






I quattro spinsero lentamente gli opponenti verso il bordo della piattaforma. Ogni passo era acclamato dalle grida degli spettatori. Thuram non riuscì a resistere all’unirsi al clamore e all’agitazione di mani.






Dopo un periodo di crescendo, la melodia raggiunse finalmente il climax.






I passi avanzavano in sincronia con i battiti dei tamburi. A questo punto, i guerrieri non avevano più un briciolo di forza rimasta. Il quartetto degli Osha ruggì in coro e spinse gli avversari fuori dalla piattaforma!






La musica si fermò bruscamente. Tuttavia, l’eccitante melodia continuava a riecheggiare incessantemente nelle orecchie di tutti, non si sarebbe dissipata per un lungo periodo di tempo…






“Il vincitore è il Clan Osha!”






Aris
                                


                                



