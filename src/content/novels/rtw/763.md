---
title: Capitolo 763- La Ragazza Licantropo
pubDate: 2025-08-07T11:37:51.023Z
tags:
    - rtw
---






Quando Guelz Fuoco Ardente si avvicinò alla sala di addestramento, poté udire forti rumori provenienti dal suo interno. Pareva che ci fosse un’attività piuttosto intensa in corso di svolgimento, come se uno strumento spesso e pesante stesse ripetutamente colpendo un sacco riempito di sabbia.






“Capoclan!”






La guardia alla porta abbassò la testa e si inchinò.






“È Lorgar che sta facendo pratica lì dentro?” Guelz indicò verso la porta socchiusa.






“Si, è arrivata stamattina presto e ha detto di non voler essere disturbata.”






“Voglio dare un’occhiata.”






“Ma Capoclan…”






“Cosa?” Diede uno sguardo alla guardia.






“Niente, potete entrare.” La guardia rabbrividì leggermente.






<em>“Pare che mia figlia stia diventando sempre più dignitosa.”</em> Guelz non si sentì minimamente scontento dal tentativo di ostruzione della guardia, al contrario inarcò il sopracciglio con interesse. Da come stavano andando le cose, il Clan del Fuoco Selvaggio avrà un degno successore quando lui non sarà più in grado di montare sul palco ardente.






Aprì la porta di una sala di addestramento assemblata da migliaia di pezzi di pelle, funi di canapa e pali in legno. Nella Città delle Sabbie Ferrose, solo il Capoclan stesso, il quale possedeva il più grande Castello di Pietra della zona, poteva costruire un campo di allenamento al coperto come questo.






La sala non era pavimentata con terreno o pietre, ma con fine sabbia gialla. Questo dava la stessa sensazione di camminare nel deserto. La sabbia era fine e minuta, ma non era soffice; diversi oggetti affilati si celavano al suo interno. Questi erano solitamente denti rotti o frammenti di armi lasciati dagli allenatori. C’era anche una quantità considerevole di sangue filtrato attraverso la sabbia, causando una porzione di essa a diventare rossa scura.






Il nonno di Guelz disse una volta che quando tutta la sabbia gialla fosse diventata rossa, i Fuoco Selvaggio avrebbero occupato per sempre la posizione del clan più potente, rimanendo impareggiabili nelle Regioni dell’Estremo Meridione. Perciò aveva considerato che se il clan dovesse venire sconfitto, avrebbero dovuto lasciare questo Castello di Pietra e, come risultato, la tenda di pelle sopra la loro testa e ugualmente anche la sabbia gialla, sarebbero state tutte portate via. Anche se non avessero potuto ricostruire una sala di addestramento come quella, almeno non avrebbero dovuto ricolorare nuovamente la sabbia quando avrebbero riconquistato la prima posizione.






Una fila di barre di metallo era eretta ad un lato della sala di addestramento. Sua figlia era lì a piedi nudi, con i pantaloni e le maniche arrotolate. Lanciava ripetutamente pesanti pugni ai sacchi appesi. Guelz non aveva nessun dubbio sul fatto che se quei pugni venissero tirati sul corpo di una persona, le viscere di quest’ultima si sarebbero divise in pezzi.






“Hmm, eccitata dopo aver visto la prestazione del Clan Osha?” Le sorrise.






Lorgar voltò il suo corpo ed eseguì un calcio volante verso un sacco di sabbia rimbalzato. Le sue gambe snelle si mossero veloci come fulmini e fece volare via il sacco che era alto quanto una persona. La fune di canapa che reggeva il sacco venne infine sopraffatta, spezzandosi a metà a causa del violento impulso. Il sacco volò in aria e cadde pesantemente sul suolo, facendo fuoriuscire la sabbia al suo interno.






“Hoo…” espirò sonoramente, facendo tornare normali le sue mani mutate in zampe. “Non c’è bisogno che lo dici, padre. Sapete già a cosa sto pensando.”






“Provi interesse verso la Divina Signora chiamata Cenere, giusto?” Guelz rise vigorosamente: “Dopotutto, in un combattimento uno contro uno, è difficile trovarti un avversario adatto in questa città.”






Lorgar mise il broncio: “Sfortunatamente, hanno appena vinto il diritto di entrare in Città delle Sabbie Ferrose ed è improbabile che ci sia un’altra competizione per un po’ di tempo. Anche se gli lanciassimo un invito di sfida, probabilmente rifiuterebbero.”






“Naturalmente. Essendo un clan promosso da poco, avranno un sacco di sciocchezze da organizzare per poter ottenere un appiglio in questa città. Forse ci sarà un nuovo sfidante nella prossima primavera, nessuno vuole sprecare le proprie energie in questo momento.”






“Ed è per questo che posso passare il tempo solo con questi sacchi di sabbia.” Lorgar sospirò: “Siete venuto a vedermi solo per dirmi questo?”






“Preferisci passare il tempo con questi sacchi di sabbia piuttosto che parlare con il tuo papà?”






“Err… non è così.” Agitò le orecchie sulla testa e le abbassò come se stesse ammettendo il suo errore.






“Ahem, guarda la tua espressione.” Guelz trattenne l’impulso di accarezzare le soffici e lanuginose orecchie di sua figlia e, con sguardo solenne le ricordò. Non importava quanto carina fosse, non era adatto per un futuro Capoclan mostrare un’espressione del genere. Doveva rimanere sempre seria, perché questo era l’unica via in cui i suoi subordinati l’avrebbero riverita e le avrebbero obbedito.






“Oh!” Lorgar raddrizzò immediatamente le orecchie e rispose seria.






Guelz annuì soddisfatto. Da quando sua figlia si era risvegliata come Divina Signora, era aumentata la sua passione per il combattimento e la sua forza e le sue abilità erano incrementate considerevolmente. Dal punto di vista dei Mojin, non c’era niente di sbagliato in tutto questo. Tuttavia, con l’aumentare dell’età, le abilità donatele dai Tre Dei iniziarono a mostrare segni di cambiamento. Inizialmente, Lorgar appariva come una persona normale, eccetto che si trasformava in un enorme lupo del deserto quando utilizzava le sue abilità. Dopo diverse battaglie, aveva padroneggiato la tecnica di mutare un singolo arto, ottenendo così un mezzo di assicurazione contro le Pietre Divine della Vendetta. Dato che il raggio effettivo della Pietra era di solamente due o tre passi, poteva mutare il braccio mantenendosi ad una certa distanza da essa. La potenza che il suo braccio era in grado di esercitare, era troppo grande perché un qualunque essere umano potesse resistere.






In tal modo, era diventata imbattibile nei Duelli. Il contingente di guerrieri del clan aveva sofferto severe perdite nel tentativo di difendere la prima posizione e stava mostrando segni di instabilità, ma quando lei si unì, ringiovanì e diventò più forte di quanto non fosse mai stato. Nessuno aveva più osato sfidare la posizione dei Fuoco Selvaggio per cinque anni. Però, dopo tanti anni di allenamenti e battaglie, una parte del corpo di Lorgar era diventata permanentemente come quella di un lupo, come le sue orecchie appuntite e la semi-visibile coda. Queste non ritornavano normali neanche quando ritirava le sue abilità.






Lorgar era diventata un mostro per metà umana e per metà lupo.






Si può immaginare che non avrebbe mai potuto vivere come una vera e propria Divina Signora. Nessun guerriero affascinante sarebbe mai attratto dal suo corpo e dal suo aspetto, tuttavia, anche Lorgar stessa non amava gli incompetenti.






Forse solo al suo caro padre non importava se era umana o bestia.






Quindi, decise di diventare il Capoclan dei Fuoco Selvaggio. Solamente essendo nella posizione in cui tutti avrebbero dovuto guardarla dal basso avrebbe potuto silenziare le voci sul suo conto.






“Cosa ne pensi del Duello Sacro?”






“Sembrava esilarante, ma in realtà era solo un trucco del Capoclan degli Osha, Drow Luna d’Argento. A parte Cenere, non c’era niente di impressionante.” Lorgar agitò la coda.






“Devo però dire che è stata senza dubbio una tattica brillante. Ha usato la sua abilità per coinvolgere il pubblico all’interno del Duello, evitando le restrizioni poste dalle regole e controllando quasi completamente l’andamento del Duello Sacro” rimarcò Guelz accarezzandosi la barba: “Non una persona è morta nel determinare il risultato del Duello. Non vedevo una cosa del genere da tanti anni. Credo che quando il Clan dei Tagliaossa si guarderà indietro, non odierà il Clan Osha.”






“Questo genere di trucchi può essere usato una volta sola” ribatté Lorgar con disapprovazione. “Sono disposta a scommettere che nei Duelli a venire, anche il pubblico inizierà a portare la Pietra Divina della Vendetta. Anche se il metodo degli Osha avesse vinto il rispetto degli avversari, un giorno potrebbe ritorcersi contro di loro. Non si può riempire lo stomaco con il rispetto. Chissà, forse il loro primo sfidante sarà proprio il Clan dei Tagliaossa risorto dopo un breve periodo di ripresa.”






Sollevato, Guelz diede una pacca sulle spalle della figlia. Il fatto che fosse in grado di notare queste cose e mettere gli interessi del clan in cima alle sue preoccupazioni, era il segno che aveva la stoffa di un Capoclan. Nonostante fosse appassionata di competizioni ben abbinate e piacevoli, non avrebbe deliberatamente cercato queste opportunità ignorando i rischi del clan.






Proprio in quel momento, la guardia che stava tenendo d’occhio l’esterno della sala di addestramento entrò e andò con urgenza verso il duo. Dopo un saluto, fece rapporto: “Capoclan, ho appena sentito la notizia che il Clan Osha ha fatto un’altra richiesta per un Duello Sacro!”






“Cosa?” Guelz fu preso alla sprovvista e il suo volto cambiò colore. Dopotutto, era passato solo un giorno da quando avevano guadagnato l’ingresso in Città delle Sabbie Ferrose. “A chi?”






“Al quarto in classifica, il Clan della Tempesta di Sabbia.”






“Non si stanno trasferendo in Città delle Sabbie Ferrose dalla piccola oasi?”






“No. Ho anche sentito che hanno rifiutato le disposizioni per il trasferimento in uscita del Clan dei Tagliaossa.”






<em>“Folli, cosa stanno pensando quelle persone? Non era loro intenzione trasferirsi in Città delle Sabbie Ferrose?”</em>






“Sembra che ci siamo sbagliati.” Lorgar era rimasta in silenzio per un po’ prima di sorridere dolcemente: “Forse, un Duello contro Cenere non è improbabile come avevo immaginato. Cosa ne pensate, padre?”






<em>Aris</em>
                                


                                



