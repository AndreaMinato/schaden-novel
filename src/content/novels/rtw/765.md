---
title: Capitolo 765: L’Ultima Battaglia
pubDate: 2025-08-07T11:30:06.826Z
tags:
    - rtw
---






A mezzanotte, un messaggero arrivò annaspando alla taverna.


“Abbiamo vinto… abbiamo vinto!” Disse con voce rauca, senza bere nemmeno un bicchiere d’acqua, “Signore, il Clan Osha ha vinto!”


Ritornare dalla Terra del Fuoco alla piccola oasi richiedeva un giorno di camino a piedi, se si fosse voluti tornare nello stesso giorno, era necessario viaggiare a cavallo. Era ovvio che una volta terminato il duello, fosse immediatamente corso verso l’oasi.


L’intero “Calice del Teschio” fu scosso dalla notizia.


“Eh, sapevo che avrebbero potuto vincere!”


“Qual è stato il corso degli eventi?”


“Raccontacelo, come hanno vinto?”


“Nessuna vittima come sempre?”


Parlando e chiedendo, tutti circondarono il messaggero mentre veniva posto dinnanzi a lui il miglior vino.


Anche Thuram si sentì rincuorato. Dopotutto, più forti fossero stati gli Osha, migliore sarebbe stata la sua vita, in quanto membro del Clan. Non gli interessava molto che non fosse stato lui a condurre il clan a queste vittorie. Fintanto che avesse potuto far cambiare lo status di mezzi-morti e morti ai membri del suo clan, avrebbe sempre pensato che di aver stretto un buon patto con Greycastle.


Applaudì verso i membri del clan. “Prendi prima un respiro, poi raccontaci i dettagli del duello”.


“Si!” il messaggero placò la sua sete con del vino, prese un profondo respiro e disse “Le due parti non hanno combattuto, poiché il Clan dell’Onda Selvaggia ha raggiunto un accordo con la Principessa Osha e hanno ceduto il secondo seggio volontariamente!”


“Cosa?”


Tutti nella taverna rimasero ammutoliti per un istante, poi improvvisamente iniziarono a parlare tutti così forte che sembrò che le pareti tremassero!


“Le due parti non hanno combattuto?”


“Cedere il secondo seggio volontariamente… non conta come una resa?”


“Significa che gli Osha sono ad un passo dal diventare il capo dei clan?”


“Vincere una serie di quattro Duelli Scari senza uccidere nessuno. Non è mai successo prima!”


“L’ho sentito anche io, perciò sono corso qui il prima il possibile”.


“Haha, anche io. Se non fosse stato per questo, chi avrebbe mai lasciato l’Oasi della Corrente d’Argento durante la stagione fredda”.


“Dannazione, ne è valsa la pena venire qui!”


“Ai tre dei degli Osha!”


“Alla Signora Drow Luna d’Argento!”


Anche Thuram rimase un attimo impietrito. Non per la resa del Clan dell’Onda Selvaggia – un’azione del genere era comprensibile. Mettere al sicuro le proprie forze, occupando temporaneamente il terzo seggio, aspettando il momento in cui sia gli Osha che la Fiamma Selvaggia fossero stati indeboliti dal loro combattimento, per cogliere l’opportunità di riottenere il secondo seggio, o addirittura diventare il primo clan. Dopotutto, a differenza del Clan della Fiamma Selvaggia, potevano permettersi di affrontare la ritirata.


Ciò che lo sorprese, fu che improvvisamente aveva realizzato, durante tutte quelle discussioni, quale fosse l’obiettivo del suo nuovo capo.


Stavano ottenendo velocemente popolarità!


Non c’era mai stato prima un Duello Sacro che avesse attirato così tanta attenzione da parte del Popolo della Sabbia come questo – il ritorno in cerca di vendetta della Principessa Osha, le sfide continue come una potente tempesta, indipendentemente dal numero di nemici… combattere sempre in quattro, inoltre lo straordinario record di non aver ucciso nessuno. Tutto ciò, per quanto risultasse impossibile da credere, attraeva enormemente la curiosità delle persone.


Nonostante i Duelli Sacri fossero un importante rituale nello stabilire il potere e la posizione di ogni clan, per molte persone della Nazione della Sabbia erano un concetto molto lontano. Molti clan, dalla loro fondazione alla loro scomparsa, non avevano mai lasciato l’Oasi della Corrente d’Argento, quindi, naturalmente, non erano interessati alle sfide ed ai duelli tra clan.


Dopotutto, esser capaci di spiccare tra la miriade di clan, era una cosa così rara che la notizia di una normale alterazione del potere non era così allettante, così come non lo era quella del Clan Osha che veniva sconfitto dal Clan della Frusta di Ferro. Ma questa volta era diverso. Il membro di un clan che aveva subito l’esilio e la figlia del capo che era stata venduta come schiava, avevano di nuovo l’opportunità di capovolgere la situazione. Soltanto considerando ciò, molti dei clan più deboli si erano inconsciamente schierati dalla parte degli Osha. Ma le cose che erano successe in seguito erano ancora più bizzarre, ed in un solo mese, gli Osha da uno sfidante sconosciuto si erano trasformati nell’argomento centrale delle discussioni nella Nazione della Sabbia.


La folla nella taverna ne era la più grande testimonianza.


Non importava se fossero stati trepidanti o sarcastici, o se fossero stati solo curiosi di vedere fin dove si fossero spinti gli Osha, in fin dei conti Drow Luna d’Argento era diventato un nome familiare. Non era difficile immaginare che nel momento dell’ultimo Duello Sacro, molte persone si sarebbero recate nella Terra di Fuoco per guardare personalmente gli Osha combattere per scalare la vetta.


Naturalmente Thuram capiva il significato di una reputazione del genere.


L’ultimo capo clan il cui nome aveva attraversato l’intera Regione dell’Estremo Meridione erano quasi riusciti a riunire l’intero deserto, anche se successivamente erano caduti in guerra contro Graycastle, era stato ampliamente considerato come l’Emissario dei Tre Dei.


Che anche la nuova padrona avesse le stesse intenzioni?


L’unica differenza, questa volta, era che gli Osha non avevano bisogno di opporsi a Greycastle – il potere che li supportava effettivamente era il Regno Settentrionale che stava reprimendo la Nazione della Sabbia.


<em>“Sua Maestà Ronald Wimbledon porterà ordine ed oasi al Clan Mojin”.</em>


Pensando a queste parole di Ascia d’Acciaio, improvvisamente comprese che una volta che gli Osha fossero diventati il clan capo, forse sarebbe accaduto qualcosa di grandioso.


Questo probabilmente avrebbe cambiato completamente il destino di tutte le persone delle Sabbie Ferrose del Clan Mojin.


***************


Due giorni dopo, fuori dalla piccola oasi, al campo del Primo Esercito.


“La tua ferita… va meglio?” Eco guardò Cenere con preoccupazione. La battaglia contro i Fiume Nero aveva tinto tutto il suo corpo di sangue – anche se la maggior parte era dei suoi avversari, non ne era uscita indenne.


“Non ti preoccupare, non avrà conseguenze sul nostro piano”. Cenere sciolse con disattenzione I suoi capelli neri, lasciando che questi ricadessero le sue spalle larghe. In momenti come questo, era più difficile dire che fosse un’esperta combattente, anziché un’aggraziata bellezza. “Le piante di Foglia sono davvero efficaci, i tagli più profondi sono già guariti”.


“Sono solo alcune ferite superficiali, le Streghe Straordinarie sono fisicamente più resistenti di noi. Dopotutto, tutti i nutrimenti vanno ai muscoli anziché al cervello”. Andrea alzò le spalle. “Quando combatteva da sola contro la Chiesa, si nascondeva in posti in cui non sarebbero entrati nemmeno i topi, sopravvivendo nelle carcasse degli animali. Se non la ha uccisa questo, non ci riusciranno di certo delle piccole ferite”.


Cenere alzò gli occhi al cielo anziché discutere con lei come sempre, si appoggiò alla sedia e chiuse gli occhi.


“<em>Un veterano dovrebbe comportarsi in questo modo”,</em> Ascia d’Acciaio aveva pensieri simili a lei “<em>il tempo non impiegato per nutrirsi e per combattere dovrebbe esser dedicato al riposo, per poter recuperare sia la salute fisica che quella mentale. Le altre streghe di Neverwinter possono essere forti, ma non molte di loro sono in grado di agire in questo modo”.</em>


Questo era il motivo per cui Sua Maestà aveva ritardato il suo piano solo per aspettarla.


“Cosa dobbiamo fare dopo?” Chiese Eco.


“Abbiamo fatto del nostro meglio seguendo le istruzioni di Sua Maestà”. Ascia d’Acciaio si ricordò delle istruzioni che aveva dato loro Ronald prima della partenza. Nonostante alcune parole fossero state difficili da comprendere, come il fatto che fare pubblicità fosse la cosa più importante, creando qualcosa di cui la gente possa parlare per esempio un duello leggendario, in modo che l’intero deserto potesse sentire la loro voce e così via… ma nel complesso, il piano era di attirare quanta più attenzione dell’opinione pubblica possibile. In questi giorni, sempre più persone provenienti da diversi luoghi dell’Oasi della Corrente d’Argento si radunavano per guardare i Duelli Sacri, quindi il piano era un successo. “Tutto ciò che ci rimane da fare è sconfiggere il Clan delle Fiamme Selvagge, e poi, nella terra sacra, alla presenza di tutti, tu pronuncerai il discorso per cui ti ha istruita Sua Maestà”


“Io… ho capito”, Eco rimase in silenzio per un po’, poi strinse il pugno per motivarsi.


“Non ti preoccupare, Signora Luna d’Argento, Sua Maestà non ha chiesto che tutti lo capissero, non hai bisogno di sentire tutta questa pressione”, disse Ascia d’Acciaio. “Devi solo comportarti come fai sempre, e fare in modo che la tua voce sia ascoltata in tutta la Terra di Fuoco. Non importa quante persone ci risponderanno, il nuovo ordine si diffonderà nelle Regioni dell’Estremo Meridione lungo il Fiume d’Argento.”


Improvvisamente Thuram entrò nella stanza.


Salutò i quattro e consegnò una lettera. “Il Clan della Fiamma Selvaggia a risposto alla richiesta di duello degli Osha, ma… hanno chiesto che delle persone in particolare partecipasse alla sfida”.


“Cosa intendi dire?” Andrea si accigliò.


“Nella lettera c’è scritto che la Principessa Lorgar del Clan delle Fiamme Selvagge vuole fare un combattimento uno ad uno contro Cenere sulla Piattaforma Bruciante”, rispose Thuram con rispetto.




<em>Moumentai</em>








                                


                                



