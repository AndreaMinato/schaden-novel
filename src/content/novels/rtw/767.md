---
title: Capitolo 767: Il metodo di addestramento delle straordinarie
pubDate: 2025-08-07T11:30:06.827Z
tags:
    - rtw
---






Il brusio del campo si acquietò in un istante.


Nessuno si sarebbe mai aspettato che Lorgar sarebbe stata in svantaggio sin dall'inizio del combattimento. A giudicare da quello scontro, la Principessa Lorgar del clan Fuoco Selvaggio era decisamente ferita in maniera seria.


Soltanto Cenere sapeva che non aveva usato tutta la sua forza in quell'attacco. Quando aveva colpito la Ragazza Lupo, l'altra aveva rapidamente indietreggiato e aveva inarcato impercettibilmente il corpo. Di conseguenza non aveva subito l'attacco a piena potenza. Di fronte a quel duro colpo, Lorgar aveva deciso deliberatamente di evitare di essere nel raggio dell'attacco dell’avversaria. Ciò indicava che, nonostante non avesse vissuto una vera battaglia tra la vita e la morte, almeno aveva quantomeno fatto molti sforzi per allenarsi.


La ragazza cadde a terra e rotolò due volte. Nel giro di poco il suo corpo iniziò a gonfiarsi, facendo a brandelli i vestiti che indossava. La sua liscia pelle rimasta scoperta era adesso ricoperta da una soffice pelliccia giallo chiaro.


<em>"Uhm ... sembra diversa da Maggie".</em> Rifletté Cenere. "<em>Quel grasso piccione si avvolge nei suoi capelli e poi si trasforma in un tipo di uccello, quindi il suo poteva essere considerato un cambiamento puramente fisico. Non c'era da stupirsi se aveva scelto di combattere a piedi nudi poco prima, in quanto è consapevole che ogni volta che si trasforma in una bestia, rovina un paio di scarpe. È un grande costo anche per un clan potente".</em>


Al contrario, Maggie richiedeva molto meno denaro. Non solo non danneggiava i vestiti che indossava, ma poteva addirittura avvolgere un pacco nei suoi capelli e il più delle volte poteva trasportare un bagaglio in più.


"Ow ow woo!"


Quando Lorgar smise di rotolare, il suo corpo aveva un aspetto completamente diverso.


Un enorme lupo del deserto apparve sulla piattaforma. Cenere aveva visto quei lupi dalla pelliccia gialla all’andata e al ritorno dalla Terra del Fuoco. Se messi a confronto con i lupi della neve nella regione occidentale, la loro pelliccia non era solo tozza e dura, ma la loro figura era anche più snella. Di tanto in tanto, dopo il tramonto, i loro occhi emettevano una luce verde, e il loro aspetto era sempre insaziabile. Era ovvio che conducessero la stessa vita dei loro simili della Foresta delle Ombre. A parte la mancanza di generosi pasti, erano anche costretti ad affrontare la minaccia di altri feroci predatori.


Eppure, il lupo di fronte a lei era troppo grande.


Paragonato a lei, anche un cavallo sarebbe sembrato piccolo. Soltanto i suoi arti erano circa mezza testa più alti di Cenere. Se Lorgar si fosse alzata sulle sue zampe posteriori, sarebbe stata alta quanto due uomini adulti.


Anche in quel corpo animale il suo naso restava gravemente danneggiato. Una parte del ponte del suo naso aveva ceduto e dalle narici espirava aria calda e fiotti di sangue fresco.


Lorgar emise un forte ululato che lasciò sbalorditi gli spettatori di Nazione della Sabbia, non soltanto Cenere. Infatti era la prima volta che gli spettatori assistevano alle fasi della trasformazione della dea più forte nell’Estremo Sud. Per loro era naturale provare un grande rispetto e paura dinanzi a un corpo così massiccio.


Non attese di sentire la fine dei sussulti dei suoi spettatori, la Ragazza Lupo si fiondò di nuovo verso Cenere.


Questa volta Cenere sembrò più decisa, visto la velocità della sua avversaria aveva quasi raggiunto il livello dell’Armata della Punizione Divina. E con una stazza simile, non poteva certamente sottovalutare il suo potere.


Evitò l’affondo di Lorgar spostandosi di lato e si accorse all’istante di avere fatto la mossa sbagliata.


Il raggio d’azione della Ragazza Lupo dopo essersi trasformata in un animale era troppo vasto. Al confronto, in un combattimento contro un guerriero dell'Armata della Punizione Divina che aveva le stesse dimensioni di una persona comune, il più delle volte aveva semplicemente bisogno di fare un passo per schivare l'attacco. Facendo due o tre passi poteva persino contrattaccare. Eppure, con quella bestia gigante, doveva aumentare di diverse volte il numero di passi necessari per scansare l’attacco.


In quel momento, Cenere evitò a malapena l'attacco, prima che l'altra la attaccasse con il suo artiglio destro e la colpisse come un enorme muro.


"Boom!"


Non potendo evitare l'attacco, Cenere non ebbe altra scelta se non alzare le braccia per bloccarlo frontalmente.


Sebbene la collisione avesse arrecato a entrambe le parti esattamente lo stesso impatto, i vantaggi del corpo del lupo in questo momento furono perfettamente chiari. Ogni parte del corpo di Lorgar tremò a causa dell'impatto, invece Cenere fu completamente spazzata via.


…


Sotto la piattaforma, Eco non riuscì a impedirsi di afferrare il polso di Andrea. "Cenere... lei starà bene?"


Dopo essersi trasformata in un'enorme bestia, la situazione si era invertita. La Principessa Lorgar del clan Fuoco Selvaggio continuò a inseguire Cenere, e quest'ultima non poteva fare altro se non usare la maggior parte delle sue energie per difendersi e schivare senza quasi nessuna possibilità di contrattaccare.


Sebbene entrambe fossero disarmate, ognuno dei loro calci e pugni era tanto potente quanto un martello di ferro arrivata a quel livello. Diverse ferite apparvero sul corpo di Cenere, e pian piano il sangue iniziò a tingere i suoi abiti di rosso.


"Non ti preoccupare, un attacco simile non le costerà la vita. poi non ha ancora utilizzato tutta la sua forza" Andrea continuò e disse: "Forse Cenere non ha molti punti di forza, ma è incredibilmente resistente agli attacchi".


"Non l’ha ancora utilizzata... tutta?" Eco era sorpresa e disse: "Ma è evidente che sia affannata, e non sembra per niente rilassata!"


"Conosci il metodo di allenamento delle straordinarie all’epoca di Taqila?" domandò a sua volta Andrea.


"No, di che si tratta?"


"È un metodo per accelerare il consumo di potere magico così che una strega riesca a rimanere in modalità di combattimento per tutto il tempo... Secondo Sua Maestà Roland, questo metodo è sia antiquato che inefficiente, quindi per lei sarebbe stato più efficace studiare altri due libri per analizzare come i muscoli e le ossa possono convertire l'energia chimica in energia meccanica". Andrea ridacchiò e continuò: "Tuttavia, penso che per qualcuno con l'intelligenza di Cenere, la soluzione migliore sia usare quello stupido metodo. Alla fine, è una questione semplicemente troppo complicata farle leggere un libro".


"È così?" Eco spalancò la bocca per la sorpresa.


"Esattamente" disse Andrea con grazia mentre le lisciava le punte dei capelli. "Guarda, sta per contrattaccare".


...


Non appena Cenere riuscì a prendere le distanze dalla sua avversaria, slacciò un nastro nero dalle sue braccia.


"Cos'è quello?" chiese Lorgar si fermò di colpo e urlò "E’ un'arma?"


Anche la folla cominciò ad agitarsi.


L'accordo del Sacro Duello era stato garantito dai Tre Dei e i disertori sarebbero stati eternamente considerato con sdegno. Quindi nonostante nessuno controllasse, nessuno violava l’accordo.


Cenere sorrise e con noncuranza gettò il nastro di stoffa sul terreno. Sembrava una comune cinta in tessuto, eppure quando cadde a terra produsse un sordo rumore come se avesse lanciato una pesante pietra, invece di un pezzo di stoffa delicata.


Gli ululati della Ragazza Lupo si fermarono bruscamente.


Tuttavia, quello non era l'unico peso.


A quel punto Cenere si accovacciò e slacciò i due nastri neri che erano legati alle sue caviglie.


Sembravano dei comuni nastri ma erano stati realizzati dalla mano di Soraya. Se fossero stati dei normali tessuti, anche la tela più resistente non sarebbe durata più di una settimana. La cinghia di stoffa era composta da tre strati. Il più interno era vuoto in cui era state inserite speciali barre di ferro. Ogni piccola parte pesava circa quattro chili e mezzo. La fascia per la vita era tanto pesante quanto lo sarebbe stato trasportare una persona adulta.


Quando si rialzò, sentì nuovamente tutto il suo corpo pieno di forza e sentì che era ritornato quel senso tranquillità che aveva perso da tempo.


"Le Straordinarie indossano questo tipo di equipaggiamento per esercitarsi. Il rafforzamento del corpo è proporzionale alla velocità del consumo della magia, più forte diventa il corpo". Cenere si ricordava ancora le parole che Agata le aveva detto a quel tempo. "Molte persone li usano anche sul campo di battaglia, così che nel momento più decisivo un potere inaspettato può essere rilasciato. Se tutto va per il verso giusto e si continua per altri cinque o sei anni, si può addirittura sperare di spezzare le catene del corpo e diventare una Trascendente".


E in quel momento, erano passati poco più di un anno e tre mesi.






<em>Thea </em>




                                


                                



