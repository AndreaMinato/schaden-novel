---
title: Capitolo 768- La sanguinosa battaglia
pubDate: 2025-08-07T11:37:51.024Z
tags:
    - rtw
---






Da quando la Principessa Lorgar del clan Fuoco Selvaggio era diventata completamente un animale era la prima volta che Cenere partiva all’attacco.


Anche Lorgar non si risparmiò, si rialzò e si diresse verso la sua avversaria. Stavolta scoprì che i suoi attacchi non potevano più essere coerenti, e anche con una vasta gamma di spazzate, era difficile costringere l'avversaria a fermarsi o contrattaccare. Era sempre un po' più lenta di Cenere. All’inizio era riuscita a colpire Cenere, eppure adesso riusciva solo a strappare un angolo dei suoi vestiti.


E la maggior parte delle volte, non riusciva a raggiungere un bel niente.


Dopo aver combattuto per qualche minuto, alla Ragazza Lupo toccò ricorrere a una tattica studiata. Quando il suo artiglio destro non ebbe successo, fu costretta a usare il resto della sua forza per ruotare il suo corpo, e servirsi della sua coda robusta per colpire l'altra. Quella tattica le permetteva di includere metà della piattaforma nel suo raggio d'azione in un secondo. Nonostante Cenere fosse veloce a muoversi, le sarebbe stato impossibile schivarlo del tutto, a meno che non avesse deciso in partenza di non avvicinarsi. Una coda simile a una frusta di ferro poteva facilmente raschiare via la carne viva, e la maggior parte delle ferite su Cenere erano state causate da quella mossa.


Eppure, il tonfo che si aspettava non arrivò mai.


Sentì delle esclamazioni che provenivano dalla piattaforma.


Oh no!


Nel suo cuore Lorgar ebbe improvvisamente un brutto presentimento e in quel momento con la coda dell'occhio vide una figura a mezz’aria.


Lei… può volare?


Tutti i presenti osservarono la scena con gli occhi sgranati. Osservavano Cenere che stava levitando, si ergeva persino sopra la Ragazza Lupo che era mezza testa più alta di lei, e atterrò direttamente sulla testa della sua avversaria che stava per girarsi!


Gli attacchi di coda avevano un ampio raggio, tuttavia, la coda poteva essere soltanto strisciata vicino al livello del suolo, senza essere quindi una minaccia per i bersagli a mezz'aria. Tuttavia, per la maggior parte delle persone sarebbe stato estremamente difficile saltare per una così grande distanza. Allo stesso modo, per un avversario era facile stimare il punto di atterraggio che avrebbe portato inevitabilmente al seguente attacco, per questo motivo, poche persone sceglievano di duellare.


Sfortunatamente, quando la Ragazza Lupo si girò per eseguire una spazzata, l’area della sua coda divenne la sua zona cieca.


Cenere scelse di non mostrare più pietà, e conficcò il suo pugno nell'occhio di Lorgar, facendo sì che il bulbo oculare si aprisse all’improvviso. Un fiotto di sangue schizzò su metà del suo corpo, e il forte dolore costrinse l’altra a gridare a voce rauca. Anche se il resto del corpo avrebbe potuto sopportare l'attacco, gli occhi erano uno di quegli organi che erano comunque una parte molto fragile. Visto che Lorgar aveva perso un occhio, l'equilibrio del duello si era rapidamente inclinato in favore della Straordinaria.


Tuttavia, proprio mentre Cenere aveva l’intenzione di ritirare il pugno e dare all'avversaria la possibilità di arrendersi, si accorse che l'occhio di Lorgar era chiuso e che la sua mano destra era strettamente intrappolata tra le palpebre e i muscoli  facciali dell’altra. Nel frattempo, un gigantesco artiglio si diresse in un lampo verso Cenere. Anche se quell'artiglio fosse riuscito a ferirla, avrebbe allo stesso tempo aumentato il trauma all'occhio della Ragazza Lupo.


In quel modo, Lorgar le aveva dimostrato che era ancora determinata a combattere.


In generale, un imprigionamento come quello non sarebbe riuscito a intrappolare una Straordinaria, avrebbe semplicemente rallentato le sue azioni di un poco. Tuttavia in un momento talmente decisivo, persino una manciata di minuti poteva essere estremamente mortale.


Cenere sapeva benissimo di non poterlo evitare, quindi non esitò e sollevò l'altro braccio per contrastare l'attacco frontalmente.


Le sembrò di sentire il suono delle sue ossa rompersi a causa del forte impatto.


Sputò una bocconata di sangue fresco.


Probabilmente quella è stata la prima volta da quando era iniziato il duello che era stata davvero colpita.


Mentre le due si separavano, Cenere si accorse che il suo braccio sinistro aveva assunto una piega innaturale.


"Roarrr!"


Con un ruggito potente Lorgar si scagliò contro Cenere con la bocca spalancata, pronta a morderla.


Invece di ritirarsi, Cenere rotolò in avanti. Era sfuggita al morso dell'avversaria e per strisciare sotto la zona cieca del collo della Ragazza Lupo. Quindi, piantando una mano sul terreno, spinse entrambe le gambe sulla zampa anteriore dell'altra.


Con un forte rumore, la zampa anteriore si piegò come una porta pieghevole. E a quel punto, la Ragazza Lupo su tre arti perse quasi la capacità di attaccare.


"Lorgar, basta così!" urlò Guelz, il capo del clan Fuoco Selvaggio.


"No, posso ancora combattere!" rispose Lorgar senza fiato. "Lei non è in condizioni molto migliori, devo solo resistere un po'... aspetta un altro po' e andrà tutto bene!"


Cenere stava leccando via le macchie di sangue dall'angolo della bocca e non potè fare a meno di ridere.


La sua avversaria aveva ragione, le non era davvero messa molto meglio. A causa di quel forte impatto le faceva male tutto il corpo e sentiva come se i suoi organi interni avessero cambiato di posizione, anche il suo braccio era rotto e pendeva debolmente come un peso morto al suo fianco. Era tanto patetica quanto quel lupo gigante con un occhio solo e che si reggeva su tre zampe.


Tuttavia, un essere umano poteva muoversi con due gambe, al contrario per un lupo sarebbe stato impossibile. Se ad esso si aggiungeva la perdita di un occhio, la sua vista limitata avrebbe ulteriormente ostacolato le azioni della Ragazza Lupo. Se per lei era impossibile riuscire a colpire con precisione il nemico, allora essere forte e potente era inutile. Questo era quello che aveva imparato grazie ai suoi combattimenti con l’Armata della Punizione Divina.


L'altro dato di fatto era che ora era molto più forte dell’anno precedente.


Quel fatto era stato definitivamente confermato quando aveva ricevuto quel forte colpo. Cenere era riuscita a sentire chiaramente il potere magico all’interno del suo corpo scorrere più veloce che mai, e in quell'istante le era sembrato di vedere il tempo rallentare. Era riuscita persino vedere gli artigli e il cuscinetto della zampa che diventavano sempre più vicini. Era stato in quel momento che la maggior parte della sua magia si era radunata nel suo avambraccio, di conseguenza, aveva una forza che non aveva mai avuto prima.


Se al suo posto ci fosse stata la lei del passato, quel colpo non avrebbe rotto soltanto il suo braccio che aveva usato come scudo, ma avrebbe anche rotto le costole e gli organi interni.


Eppure in quel momento, sentiva solo dolore e non torpore o debolezza.


Era forse quello il sentimento di vita e di morte di cui Agata aveva parlato?


Sentiva di essere davanti a una massiccia porta.


Se in una certa misura la Ragazza Lupo poteva controllare il suo potere magico per trasformare in parte il suo stesso corpo in quello di un animale, era possibile che una Straordinaria potesse applicare lo stesso metodo ogni volta per attaccare con una forza oltre i limiti del suo potere?


Quello sì che poteva essere un esercizio utile.


Certo, la cosa più importante in quel momento era porre fine a quel duello.


Se mi libero anche dell'altro occhio, non avrà altra scelta se non ammettere la sconfitta, giusto?


In ogni caso, grazie alle erbe di Foglia, sarebbe riuscita a restare in vita. Bastava solo che la riportassero nella Regione Occidentale, e Nana sarebbe riuscita farla tornare come nuova.


Cenere fece un respiro profondo e si chinò leggermente.


In quello stesso momento anche Lorgar si preparava ad attaccare e mostrava le zanne.


Entrambe sapevano che il colpo successivo sarebbe stato quello finale per entrambe le parti, indipendentemente dal risultato. Solo una di loro sarebbe rimasta in piedi sulla piattaforma.


L’ atmosfera pesante si era diffusa anche su tutti gli spettatori e l'intera area si era fatta silenziosa, si poteva sentire il suono del terreno che bruciava.


Proprio mentre Cenere stava per muoversi, udì un urlo improvviso di Eco. "Stai attenta, guarda in alto!"


Alzò rapidamente lo sguardo e notò che un enorme mostro si stava fiondando in picchiata, le sue ali spiegate erano ancora più grandi della piattaforma. I suoi artigli erano come lame sguainate ed erano spesse come un braccio. Solo quando si avvicinò al terreno, riuscì a sentire il sibilo prodotto dal passaggio dell'aria tra le sue ali.


Usando al massimo la sua forza Cenere si fece da parte per schivare l’attacco del mostro.


Con la coda dell'occhio, si accorse che anche Lorgar stava cercando di scansare il suo attacco. Tuttavia, a causa delle sue zampe anteriori rotte, non ci riuscì e venne colpita direttamente dal nemico.


Con un’esplosione, la piattaforma si spezzò in diverse parti, quell’impatto sembrava simile a quello lasciato da un meteorite.


Lorgar urlò a squarciagola.


<em> </em>


<em>Thea </em>




                                


                                



