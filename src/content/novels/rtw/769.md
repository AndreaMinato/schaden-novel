---
title: Capitolo 769- Una volontà irrefrenabile
pubDate: 2025-08-07T11:37:51.024Z
tags:
    - rtw
---






"Per i Tre Dei! Quella è.… l'Aquila dalle Quattro Ali!"


"Come osa la bestia danneggiare la Piattaforma Bruciante!"


"Aiuto, aiutatemi!"


"Guardie, dove sono le guardie?"


Grida di panico e incredulità eruppero tra la folla. Alcuni membri della Nazione della Sabbia estrassero le armi e salirono sulla piattaforma per salvare Lorgar, mentre altri cercarono di fuggire. All’istante la situazione divenne alquanto caotica.


Anche attraverso il fumo, Cenere riusciva a vedere chiaramente che l'uccello era in realtà una gigantesca bestia demoniaca. Assomigliava a un ibrido demoniaco generato da un'aquila e uno scarafaggio. La schiena, il basso ventre e la testa erano ricoperti da un guscio a strisce. Aveva anche sei artigli e ogni sezione era chiaramente visibile. La coppia di artigli anteriori era la più spessa e inchiodava saldamente Lorgar al suolo in una morsa di ferro. Le quattro paia di ali, che avrebbero dovuto essere sottili come quelle di una cicala, erano spesse come quelle di un uccello ed erano quindi la sua caratteristica più sorprendente.


La natura non avrebbe mai potuto generare un mostro altrettanto orrido.


La bestia demoniaca continuava a cercare di beccare il collo della Ragazza Lupo mentre le stava sopra. Era impossibile evitare i suoi artigli e la Ragazza Lupo poteva solo scostarsi da sinistra a destra per evitare di essere colpita. Tuttavia, l'incapacità di muovere il suo corpo limitava notevolmente il raggio degli attacchi che poteva scansare. Non ci volle molto perché le graffiasse una guancia e del sangue fresco le macchiasse la pelliccia. A giudicare dalla situazione, non sarebbe riuscita a resistere ancora a lungo e presto sarebbe stata uccisa dalla bestia demoniaca.


Cenere non avrebbe mai permesso che ciò accadesse.


Cenere aveva accompagnato Ascia d’Acciaio in quella missione nel deserto per Tilly. La scelta di farla partecipare al sacro duello per determinare un vincitore era stata la scelta di quest'ultimo. Aveva il supporto delle erbe di Foglia e delle cure di Nana, dunque ragionò sulla situazione molto seriamente per non lasciare indietro Lorgar. Infatti, Lorgar era comunque una strega, di conseguenza, finché non fosse stata malvagia come una Strega Pura, era impossibile che Cenere potesse starsene a guardare pigramente e lasciarla morire tra gli artigli della bestia demoniaca.


"Eco!" gridò Cenere e poi si fece avanti verso l'ibrido demoniaco. Si attaccò alla sua bocca proprio nel momento in cui era pronto a un nuovo attacco.


La parte affilata della bocca le graffiava il braccio e il sangue iniziò a gocciolare lentamente sul viso della Ragazza Lupo, tuttavia l’altra continuò a non muoversi.


Poi la Ragazza Lupo alzò debolmente lo sguardo su Cenere con l’occhio che le era rimasto. La sua pupilla scura rivelava una luce complicata.


In quello stesso momento, si udì la ninna nanna di Eco. La musica disperse gradualmente il panico dei presenti e tranquillizzò la folla che stava cercando di scappare.


Senza i rumori della folla circostante, si accorse di continui colpi di arma da fuoco che provenivano dal posto in cui si trovava Andrea.


Lei non era il Primo Esercito, non avrebbe potuto ferire per sbaglio la strega. La sua esatta abilità di tiro assicurava che, finché c'era un minimo di spazio, poteva colpire perfettamente il bersaglio.


Cenere vide gli artigli di Lorgar tremare violentemente. Poi numerosi proiettili colpirono nello stesso momento lo stesso bersaglio e sprezzarono direttamente a metà gli artigli dell'Aquila a quattro ali.


Dopo essere uscita dalla sua morsa, Lorgar rotolò su se stessa e prese a calci la pancia della bestia, spingendola via. La bestia sbatté le ali e si alzò ancora in volo. Solo allora si udirono per la prima volta gli spari del gruppo del Primo Esercito. Sfortunatamente, non era così semplice colpire un bersaglio in volo capace di volare a cerchio o zigzagare in alto e in basso, caratteristiche che lo facevano somigliare più come un bizzarro insetto che un uccello.


"Stai bene?" Cenere si tolse il mantello nero e coprì il corpo dell'enorme lupo che si stava rimpicciolendo.


"Per il momento... Ahem, non sono morta ancora..." Lorgar che era tornata nella sua forma umana, tossì una boccata di sangue e si sforzò di mettersi in piedi ma fallì più volte.


"Non muoverti, altrimenti peggiorerai le tue ferite". Cenere controllò lungo tutto il corpo dell’altra con le mani e notò che un lato del suo torace era incavato e si potevano sentire i bozzi delle ossa rialzate. Era evidente che diverse costole si erano rotte nel precedente impatto violento. Era una fortuna che nella sua forma di lupo potesse resistere alla violenza degli attacchi. Se fosse stata nella sua forma umana, quell'attacco le sarebbe probabilmente costato la vita.


Anche i guerrieri dei clan Fuoco Selvaggio avevano circondato l'area e con i loro archi corti puntavano verso la bestia demoniaca nel cielo. Tuttavia, considerando che a quella distanza persino le armi da fuoco erano poco efficaci, le frecce erano ancora più inutili.


"Attento! Sta arrivando di nuovo!" avvertì ancora Eco.


"Toglietevi tutti di mezzo!"


Cenere strinse Lorgar e insieme rotolarono sul posto per evitare l'attacco distruttivo della bestia demoniaca. Diversi guerrieri di clan non riuscirono a evitarlo e furono lanciati via, con i loro petti pesantemente schiacciati, quindi era improbabile che fossero sopravvissuti.


Era ovvio che l'aquila dalle quattro ali fosse molto intelligente. Sembrò accorgersi che l'unica cosa che poteva minacciarla era il fucile brandito da Andrea. Quando volava in picchiata per attaccare Logar, usava sempre il guscio sul suo stomaco per affrontare la strega bionda. Seguiva anche un movimento oscillatorio e una traiettoria di volo a più linee. Quando Andrea ricaricava, la bestia demoniaca scaraventava le persone catturate verso Colibrì ed Eco per ostacolare il ricaricamento e anche a cambiare la direzione dell’attacco.


Per diverse volte Andrea aveva evitato il pericolo per un soffio. Oltre a dovere prestare attenzione ai movimenti della bestia demoniaca, doveva anche prestare attenzione alla sicurezza delle altre due streghe. Se non fosse riuscita a padroneggiare la nuova abilità della sua evoluzione che le permetteva di rilasciare una forte raffica d'aria a distanza ravvicinata, sarebbe stata eliminata dalle bestie demoniache anni prima.


Cenere non poté fare a meno di aggrottare le sopracciglia quando si accorse che apparentemente quell’Aquila dalle Quattro Ali prendesse di mira le streghe.


Se voleva semplicemente cacciare del cibo, la piattaforma era piena di gente e nessuno gli avrebbe impedito di portare via una o due persone. Eppure la bestia continuava a fare affondi per attaccare Lorgar o fissava Andrea e le altre streghe. Al contrario, non mostrava alcun interesse per la gente comune e risultava molto diversa rispetto all’assalitore brutale e sanguinario di cui si parlava.


Il Primo Esercito aveva mandato solo 50 soldati che in quel momento si trovavano nella Terra di Fuoco e non erano utili nella gestione di un bersaglio mobile in cielo. Cenere ragionò che fosse necessario spingerlo verso il luogo in cui si trovava la maggior parte dell’esercito e, con un po’ di fortuna, sarebbe stato abbattuto dalle armi da fuoco più potenti.


Ma... esattamente come era necessario procedere?


In quel momento, Lorgar le afferrò la mano.


La Ragazza Lupo fece un respiro profondo e scandì parola per parola: "Lanciami in aria".


"Come?"


"Ahem ... Lanciami!" ripeté lei. "Quando viene verso di noi, questa è l'unica... l'unica possibilità che ho per prenderlo. Non posso farlo da sola, posso solo dipendere da te!"


"Se non ci riesci, potresti morire qui" disse Cenere.


"La seconda casa di un guerriero è sempre stata il campo di battaglia" disse Lorgar mentre le si abbassavano le orecchie. "Così almeno avrò resistito fino alla fine. Sei il più potente guerriero che abbia mai incontrato... Ahem ... Mi hai dato la possibilità di vivere una battaglia così epica. Grazie".


Cenere si accorse dell’irrefrenabile volontà nella sua espressione e annuì dopo un momento di silenzio: "Capisco, ma ti sbagli, non è la nostra ultima battaglia".


"Anche se... riuscirò a sopravvivere, per me sarà impossibile alzarmi come una persona normale, non hai bisogno di confortarmi". Lorgar rise di sé stessa.


Anche se fosse riuscita a riprendersi da ferite così serie, sarebbe rimasta comunque un’invalida. Forse la morte era l’opzione migliore per lei.


"Nella città di Neverwinter a Graycastle c'è una strega che si chiama Nana, lei può guarire chiunque, anche qualcuno che sta esalando il suo ultimo respiro o i suoi arti sono irrimediabilmente rotti" disse Cenere, aprendo appena la bocca.


Le orecchie da lupo si raddrizzarono di colpo.


"Quello che hai appena detto... è la verità?"


"Certamente, ho affrontato almeno un centinaio di battaglie come questa e ho affrontato dei nemici ancora più potenti. Se vuoi affinare le tue abilità, puoi sfruttare delle opportunità in qualsiasi momento, quindi se sopravvivi ... " Cenere si fermò lì senza terminare la frase, perché si rese conto che l'occhio restante dell'altra ragazza adesso brillava di una nuova luce.


"Sopravviverò, di sicuro".


"Bene, vieni allora".


Cenere non esitò più e con una mano prese il piede di Lorgar. Approfittò del momento in cui l’Aquila con quattro ali si lanciava contro il centro della piattaforma, prima di fare due giri su sé stessa e lanciare Lorgar...


Nei suoi abiti neri la Principessa Lorgar del clan Fuoco Selvaggio sembrava una freccia volante, e il suo bersaglio era il mostro che stava volando in picchiata verso il basso.


<em> </em>


<em>Thea </em>
                                


                                



