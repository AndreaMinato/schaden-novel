---
title: Capitolo 773- La Terza Città di Confine
pubDate: 2025-08-07T11:37:51.024Z
tags:
    - rtw
---






L’ingresso della grotta era situato a Nord di Neverwinter. Si trovava nella giuntura tra la città e la catena montuosa. Sulla zona collinare vicina, vi erano le perennemente attive aree minerarie e aree delle fornaci.






Vicino ai piedi della montagna, un solido muro di calcestruzzo apparve di fronte a tutti. Nonostante ci fossero ancora diverse strutture in costruzione, questo posto era già diventata l’area più protetta in Neverwinter. C’erano torri di guardia in ognuno dei suoi angoli e reti metalliche che ricoprivano la zona sovrastante. C’era perfino un fortino dotato di mitragliatrice su ogni lato dell’ingresso.






Le guardie resero omaggio a Roland mentre quest’ultimo camminava attraverso l’ingresso fino al cortile.






Una volta arrivato nel cortile, ebbe una vaga sensazione di aver viaggiato attraverso il tempo e di essere tornato nel mondo moderno.






Ciò che vide qui, non poteva sicuramente esistere in questa era. C’era un’enorme grotta la cui entrata era ricoperta di calcestruzzo. Era larga più di dieci metri e l’altezza superava i cinque metri. La grande porta di ferro a doppio battente era sovradimensionata in confronto all’entrata e il suo spessore impressionante raggiungeva il metro. Le due ante non erano fuse solidamente ma ottenute connettendo innumerevoli strati di lamiere d’acciaio. Era al pari dei portoni delle fortezze militari moderne.






Dato che le porte di ferro pesavano tanto, l’entrata era stata modificata e sul suolo erano state installate delle guide di scorrimento per sopportare il peso delle porte. Ma anche con le guide di scorrimento, non potevano essere aperte con soltanto la forza umana.






Per questo uno dei due motori a vapore nel cortile era usato per fornire la forza necessaria a muovere le porte.






Se le bestie demoniache avessero distrutto la linea difensiva disposta dalle streghe di Taqila, fintanto che la Reliquia degli Dei venisse recuperata, queste due porte potevano bloccare all’esterno tutte le bestie demoniache.






In piedi di fronte a queste porte grandi come edifici a più piani, Roland riusciva a percepirne la solidità. Quasi un terzo della produzione d’acciaio invernale di Neverwinter era stata usata per costruire queste due porte. La loro semplice forma rettangolare poteva sembrare facile da produrre, ma anche soltanto la loro dimensione richiedeva un alto livello di abilità.






Nel giorno in cui le porte vennero installate, Roland aveva assistito alla scena in cui venivano aperte e richiuse. Ascoltando il ruggito piatto del motore a vapore, l’aspro stridore sulle guide scorrevoli e osservando le porte che si chiudevano lentamente, si sentì responsabile per le porte che li avrebbero protetti dal Giorno del Giudizio Universale.






Su ogni lato delle due porte di ferro, c’era metà frase. Combinate insieme, dicevano Terza Città di Confine.






Roland e la folla di persone che lo seguivano entrarono nella grotta. La luce si affievolì improvvisamente.






Phyllis tirò fuori la Pietra della Luce e camminò di fronte al gruppo per guidarlo verso le profondità dell’oscura caverna.






“Vostra Maestà, non capisco la ragione per cui chiamate questo posto Terza Città di Confine.” Disse Wendy perplessa: “Se la zona di Confine all’esterno è la Prima Città di Confine, dov’è la Seconda Città di Confine?”






“Perché Terza è il titolo più appropriato.” Rispose Roland.






“Ah?”






“In ogni caso, non pensi che il numero tre sia piuttosto adeguato ad una fortezza? Inoltre, non importa quale nome gli diamo. L’importante è che le persone riescano a ricordarlo.” Disse Roland stendendo le mani.






“Va bene, fintanto che vi piaccia.” Disse Wendy con una smorfia.






Dopo che smisero di parlare, gli unici suoni nella caverna erano il riecheggiare dei passi e il gocciolare dell’acqua.






A causa della mancanza di spray per calcestruzzo, solo il pavimento della caverna era stato trattato e indurito. Sui due lati vi erano un fossato e una ferrovia mineraria. Se ci fosse stata necessità di materiali e di cibo sarebbero stati trasportati dai carrelli trainati dall’altro motore all’entrata. Roland aveva sentito dire da Phyllis che una volta, le Streghe della Punizione Divina vollero misurare con una corda la forza della macchina, ma scoprirono che anche cinque di loro messe insieme non riuscivano a impedire che il motore a vapore le trascinasse avanti.






Dato che le pareti ed il soffitto della caverna non potevano essere ricoperte con il calcestruzzo, le perdite erano inevitabili. Fortunatamente, la temperatura all’interno della montagna non sarebbe scesa di tantissimo, quindi l’acqua al suo interno non si sarebbe congelata. Il Verme Divoratore lasciava una traccia di muco dietro a sé mentre strisciava in avanti e quando il muco si asciugava, incollava insieme la terra, come se fosse stato spalmato un impasto sulla superficie delle pareti e del soffitto. Grazie a ciò, non vi era alcun rischio che la caverna potesse crollare.






Dopo circa una mezz’ora di camminata, il passaggio divenne più luminoso.






“Siamo quasi arrivati.” Phyllis rallentò: “Vostra Maestà, avete forse bisogno…”






Roland sapeva cosa stava per dire e la interruppe: “È tutto apposto. Portami lì adesso.”






La Strega della Punizione Divina si voltò e guardò Roland attentamente: “… ok, ho capito.”






Una volta usciti dalla stretta caverna, entrarono in un’enorme cavità. Di fronte a loro c’era un’ampia sala della dimensione di un campo da calcio. Attraverso la caverna, decine di raggi di luce venivano proiettati nella grotta gettando chiazze luminose sul pavimento. Con l’aiuto di questa luce, le persone non si sarebbero sentite oppresse in quest’area nonostante si trovassero nelle profondità delle montagne. Oltre alle streghe, anche il Primo Esercito era stato mandato a proteggere questo posto. Ognuno dei soldati era stato esaminato personalmente da Usignolo per assicurarsi che si trattassero di convinti sostenitori di Roland.






Ma anche loro, in quel momento si sarebbero tenuti lontani per quanto possibile dalla sala. Al centro della spaziosa area, c’erano solo alcuni Nuclei Magici di forma romboidale e le tre Streghe Superiori di Taqila… o in altre parole, Portatori Originali.






Roland camminò verso le tre con un sorriso sulla faccia. Allungò la mano destra verso la massa mostruosa che era al comando. “Finalmente possiamo incontrarci. Tu devi essere Pasha, giusto?”






In quel momento, Roland poteva percepire qualcuno respirare dietro a lui e sentì una mano sulla sua spalla. Senza dubbio, se qualcosa fosse andato storto, Usignolo lo avrebbe trascinato immediatamente nella Nebbia.






La creatura rimase in silenzio per un momento, poi una voce familiare risuonò: “Sono sorpresa, Vostra Maestà. Prima d’ora abbiamo solo comunicato tramite la Pietra dell’Illusione. Forse le immagini illusorie non erano così inquietanti, ma in questo momento, la calma che state mostrando di fronte a me è sorprendente. Ad essere onesti, voi siete la prima persona che vede questo Portatore e reagisce come se niente fosse. Anche quando le streghe di Taqila hanno visto questa forma per la prima volta, non erano calme quanto lo siete voi. Sono curiosa, non siete minimamente spaventato?” Fece una pausa, allungò un tentacolo e lo intrecciò delicatamente con la mano di Roland. “Ma avete ragione. Io sono Pasha. Grazie per il vostro supporto verso le streghe di Taqila.”






“Non ci ha supportato. È difficile dire se il gruppo di persone comuni che ci ha mandato sia qui per aiutarci o per tenerci sotto controllo.” Una fredda coscienza si intromise. “Non sarà troppo tardi per ringraziarlo dopo che avremo finito di esplorare la grande Montagna Innevata.”






“Alethea! Abbiamo un accordo!” Una terza voce interruppe.






“Va bene. Starò zitta.”






A quanto pare, le altre due erano Alethea e Celine, coloro che apparivano a volte a fianco di Pasha. Roland non fece caso ai loro toni. In primo luogo, queste antiche streghe avevano vissuto in un’era dove le streghe erano superiori, quindi sarebbe stato difficile per loro cambiare il loro modo di pensare. Poi, più che in un loro cambio di atteggiamento, sperava di più nell’ottenere qualche guadagno sostanziale.






“L’esploratore più famoso dei Fiordi disse una volta che la paura viene dall’ignoto. Non importa quale sia il vostro aspetto, le vostre anime appartengono alle streghe di Taqila.” Disse Roland sorridendo. “E non sono ignorante riguardo quest’ultime. Agatha è diventata un membro essenziale dell’Unione delle Streghe e soprattutto un membro amato in cui riporre la fiducia.”






Notò che il tentacolo di Pasha era piuttosto ruvido e la superficie non era asciutta come appariva. Sembrava umida. Forse era perché strisciava costantemente nella terra. Riusciva chiaramente a percepire il calore al di sotto della pelle. Questa enorme massa che aveva di fronte era senza dubbio una fresca forma di vita.






“… Capisco” la voce di Pasha era sentimentale “e avete ragione. La nostra cooperazione è iniziata da tempo.”






“Di fronte alle minacce dei demoni, tutti dovrebbero lasciar andare i pregiudizi del passato e tentare di unire le forze.” Dopo una breve conversazione disinvolta, Roland arrivò all’argomento principale. “La Reliquia degli Dei è arrivata, giusto? Posso dare un’occhiata all’oggetto che determina le vite degli esseri umani?”






Pasha agitò i tentacoli principali sulla cima della sua testa: “Certo. Venite con me.”






<em>Aris</em>
                                


                                



