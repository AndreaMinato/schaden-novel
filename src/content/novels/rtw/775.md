---
title: Capitolo 775- Ciao, Mondo [1]
pubDate: 2025-08-07T11:37:51.025Z
tags:
    - rtw
---






<strong> </strong>


La stellata, la Luna di Sangue, gli Enormi Quadri… era tutto proprio come Pasha aveva descritto.






Tutto ciò era estremamente magnifico. Non c’era da meravigliarsi se la chiamavano Terra Divina. Solo quando si trovò qui poté percepirne realmente la vastità.






Era una trasmissione o forse un modo per controllare la mente inconscia?






Roland si accovacciò per accarezzare leggermente il pavimento. Pareva essere fatto di pietre lucidate ma era liscio come uno specchio. Poteva percepire entrambe la sua freddezza e la sua durezza attraverso le dita. Era come se quello che vedeva fosse reale e non immaginario.






Dato che aveva vissuto esperienze simili nel Mondo dei Sogni prima d’ora, anch’esse estremamente reali, non sarebbe andato fuori di testa ispezionando ciò.






Guardò in alto verso la volta celeste. L’enorme Luna insanguinata che sovrastava gli Enormi Quadri era come un pancake rotondo. Osservando con più attenzione, riusciva a vedere le increspature sulla sua superficie. Con più esattezza, la luna era come un mare. Non era luminoso e accecante come il sole. Anche se sembrava di colore scarlatto, non riusciva a percepirne la luce o il calore. Le increspature rosse erano onde o vortici che ricoprivano densamente l’intera Luna di Sangue.






L’unico problema era che questo cerchio era un po’ troppo perfetto.






Sembrava più un cerchio piatto piuttosto che una sfera.






Forse perché la Luna di Sangue era troppo vicina a lui?






Roland lo fissò per un po’ ma non riuscì ad associarla alla Cometa Rossa osservata dagli astrologi. Non era né un pianeta, né una stella. Se la Battaglia della Volontà Divina era veramente scatenata da quest’ultima, come poteva scendere sulla Terra?






Un’idea comparve improvvisamente nella sua mente.






Se l’astrologo Stella della Dispersione, il Capo Astrologo, venisse richiamato dalla Reliquia, avrebbe potuto scoprire se questa cosa tra le stelle sfavillanti era realmente la Luna di Sangue?






Naturalmente, non poteva garantire che il povero vecchio uomo non sarebbe direttamente svenuto dalla paura.






Roland scrollò le spalle, si rialzò e guardò verso i quattro Enormi Quadri intorno alla Luna di Sangue.






Mostravano un trono, il mare scuro, una schermata nera e lui stesso.






Oltre alla cupola sotterranea nella Terza Città di Confine  [2], aveva già letto gli archivi su questi quadri nella biblioteca del Tempio del Segreto Fondamentale. Non erano così strani. Una Reliquia era come un registratore che rifletteva costantemente il mondo intorno ad essa. Secondo la descrizione di Pasha, l’Enorme Quadro che era diventato tutto nero era la cancellata Civiltà Sotterranea.






Roland salutò Wendy e lui stesso nell’altro quadro, ma non risposero. A quanto pare non potevano sentirlo.






Vedendo ciò, si chiese perché Pasha disse che la Terra Divina poteva avere un impatto sulla realtà.






Si avvicinò al quadro del trono e toccò con le dita la pergamena dipinta. Era come una stoffa morbida e liscia con una consistenza delicata. L’immagine era solo un’immagine dato che non poteva attraversarne i bordi ed entrare nel mondo dipinto.






Roland andò in giro ma non fece ulteriori scoperte. Decise di uscire dal palazzo per scoprire se la terra era illimitata quando improvvisamente sentì dei rumori provenienti dalle pergamene dipinte alle sue spalle.






Era estremamente rumoroso in un luogo così silenzioso. Sembrava lo sfregamento di oggetti metallici o l’eco di un oggetto duro che colpiva il suolo.






Percepì immediatamente i peli dietro al collo che si rizzavano!






<em>“Che diamine! Nessuno ha menzionato che questi Enormi Quadri potevano anche produrre suoni!”</em>






Si fermò e si voltò all’improvviso.






Nel primo dipinto, era apparso all’improvviso un guerriero dall’armatura scura seduto sul trono. I suoi occhi scarlatti lo guardavano dall’alto verso il basso.






C’erano dei cambiamenti anche in un altro dei dipinti.






Con diverse bolle che si sollevavano con un morbido gorgoglio, un’enorme bulbo oculare emerse dal mare nero. Si fece sempre più vicino al bordo del dipinto come se avesse l’intenzione di fuggire dalla tela. C’erano tre pupille in una forma triangolare che guardavano verso di lui allo stesso tempo. Al primo sguardo, lo fece sentire veramente a disagio.






<em>“Vi siete invitati a vicenda per venire insieme?”</em>






Roland non poté fare a meno di sentirsi sollevato. Fintanto che non si fossero nascosti per fargli brutti scherzi, non aveva paura di questi due mostri. Il loro aspetto non era minimamente inquietante.






Erano solamente un Demone Anziano e il Guardiano di una reliquia di una civiltà sconosciuta.






Camminò fino al centro dei quattro enormi dipinti e guardò in alto verso le due creature aliene.






“Buon pomeriggio. Anche voi siete venuti per partecipare alla Battaglia della Volontà Divina?”






“Dobbiamo combattere fino alla fine? Non possiamo sederci e discuterne?”






“Riuscite a capirmi?”






“Dite qualcosa anche se non mi capite!”






“Ehi, è forse un gioco di strizzare l’occhio? Se chiudete gli occhi perdete?”






Roland tentò ancora di comunicare con loro senza però ricevere alcuna risposta.






Non sapeva se era un’illusione, ma sentiva che il Demone stava respirando sempre più velocemente e l’enorme bulbo oculare tremava gradualmente.






Era un effetto collaterale del guardarsi l’un l’altro? Erano solo in grado di guardarlo fino a quando i loro occhi non si fossero stancati? Come poteva ciò essere considerato pericoloso? Non sarebbe stato un problema se avesse visitato il luogo da solo.






Alzò gli occhi al cielo con l’intenzione di voltarsi e finire questa noiosa gara di sguardi, ma notò con la coda dell’occhio che un gruppo di tentacoli neri era apparso improvvisamente nelle pergamene dipinte!






I tentacoli si allungarono verso il Demone e il bulbo oculare, muovendosi come serpenti e avvolgendolo stretto.






“Che… diamine?” Roland era stupito.






Il Demone finalmente si mosse. Afferrò con forza il trono e gridò con una voce strana. Fiamme e lame trasparenti emersero intorno a lui per combattere i tentacoli; tuttavia, questi prevalsero in numero. Le morbide e minuscole mani alle estremità dei tentacoli potevano facilmente distruggere le armi richiamate dal Demone.






Il Demone sembrava combattere contro un potente e invisibile nemico e le sue grida divennero sempre più feroci. Roland riusciva a percepire la tensione nel suo tono di voce. Quando una luce elettrica si scatenò dall’armatura, i tentacoli si ritrassero sciogliendo il loro controllo. Approfittando di questa opportunità, il Demone, con qualche difficoltà si spinse via dal trono e corse senza esitazione fuori dalla portata dell’Enorme Quadro. Nel panico ruppe anche un pezzo del bracciolo del trono.






All’Occhio Gigante non stava andando meglio dato che diversi tentacoli erano riusciti a perforare il bulbo. Riusciva addirittura a percepirne il dolore mentre lo guardava. Liquido blu chiaro usciva dai fori come lacrime. Invece di gridare come il Demone, l’Occhio Gigante emanava costantemente forti luci dalle sue tre pupille per bloccare la maggior parte dei tentacoli.






All’improvviso, tutte le pupille dell’Occhio Gigante si aprirono simultaneamente e un’incombente increspatura si scagliò verso l’Enorme Quadro. Roland percepì immediatamente un opprimente puzzo di pesce soffiare verso la sua faccia e non poté fare a meno di fare un passo indietro. Allo stesso tempo, i tentacoli lasciarono il bulbo oculare che si ritirò rapidamente nella direzione da cui era venuto, scomparendo nell’oscurità in un batter d’occhio. L’acqua blu increspata divenne sempre più scura insieme allo sprofondare del bulbo e dopo un po’ divenne completamente nera.






“Uh… cosa è successo?”






Roland guardò verso il dipinto del trono che era in subbuglio e osservò il dipinto del mare che era divenuto nuovamente scuro, senza sapere come reagire per un lungo intervallo di tempo.






<em>Aris</em>


<em> </em>


[su_service title="Erialis" icon="icon: comment" size="16"]<em> [1] Tradizione la prima cosa che si scrive quando si usa un nuovo linguaggio di programmazione è un programma che scrive a schermo “Hello world”.</em>


<em>[2] Non è la prima volta che la incontriamo e non so bene se il riferimento sia corretto o meno ma secondo me, dato che il nostro Er Mu si è dimostrato amante dei videogiochi, il riferimento c'è: </em><em>Terza città di confine , ma come sapete non esiste una seconda Città di Confine ed è per questo che ho pensato sia un omaggio al Sublime Tiro Jecht n°3 di Final Fantasy X dove Jetch aveva chiamato il suo tiro speciale così per motivi estetici cosicchè gli spettatori sarebbero tornati a vedere le sue partite nella Speranza di vedere il Sublime Tiro Jecht n°1 e 2. Cosa ne pensate? qualcuno di voi ha giocato a questo Final Fantasy?  </em>[/su_service]
                                


                                



