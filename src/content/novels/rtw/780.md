---
title: Capitolo 780: Il Piccolo Gioco di Edith
pubDate: 2025-08-07T11:30:06.832Z
tags:
    - rtw
---






"Sorella, stai... andando in qualche luogo lontano?" Edith sentì la voce di Cole Kant da dietro le sue spalle.


Lei continuò a preparare i vestiti senza voltare la testa a guardare suo fratello. "Non molto lontano, resterò da qualche parte nella Regione Occidentale".


Il ragazzo si avvicinò a lei e le chiese ancora: "Quanto ci vorrà?"


"Non lo so".


Cole iniziò a guardare i vestiti ammucchiati sul letto della sorella. "Non hai preso né un vestito formale, né un corsetto o il tuo corsetto preferito... Non visiterai dei nobili o a presenziare a dei banchetti?"


Edith gli lanciò uno sguardo fugace. "Ora hai una capacità di osservazione migliore, tuttavia non devi sempre dire agli altri tutto quello di cui ti accorgi".


Il ragazzo trasalì e si giustificò: "Sei stata tu a insegnarmi come migliorare la mia capacità di osservazione".


"Adesso ti darò un'altra lezione. Quando parli con una donna, ricorda di farlo sempre con grazia di scegliere accuratamente le tue parole, capito?"


"Però sei mia sorella..."


"Se non lo fossi, avresti già sofferto molto".


Cole rabbrividì e disse: "Io… capisco".


"Ottimo". Edith scrollò le spalle. "Come va il lavoro al Comune?"


"Va bene... Proprio come mi hai detto, non ho mai rivelato di essere un nobile. Tutto quello che faccio lì è solo scrivere e annotare, il che è facile per me. Però non capisco sul serio..." esitò un attimo, ma continuò: “Perché non mi hai inserito nel tuo dipartimento?"


Sin da quando Cole Kant aveva assistito all'esercitazione dell'artiglieria, aveva rinunciato all'idea di tornare alla Città di Notte Perenne. Inoltre, lui e Edith si erano trasferiti dall’Edificio degli Affari Esteri a una spaziosa abitazione vicino al Castello del Signore. Adesso erano abitanti ufficiali di Neverwinter. Essendo un nobile che aveva ricevuto un'educazione tradizionale, Cole aveva facilmente trovato un lavoro nel Comune. Se si tenevano in considerazione anche il centinaio di studiosi e servitori provenienti dalla Regione Settentrionale, Edith era riuscita a ottenere un certo status lì.


Quelle persone non sarebbero rimaste lì per sempre, ma sapeva che Sua Maestà non avrebbe mai rifiutato altre persone dalla Regione Settentrionale disposte ad apprendere il nuovo sistema. Il giovane Re era alla perenne ricerca di talenti, e in quel momento la Regione Settentrionale era l'unica a offrirgli volontariamente persone talentuose. Se suo padre avesse continuato a mandare lì nuove persone, avrebbe continuato a mantenere il suo status nei nuovi sistemi del Re.


Edith sorrise e rispose a Cole: "Perché non è necessario e potrebbe causarci problemi. Il direttore del Comune mi tiene sempre d'occhio. Se ti inserissi nel mio dipartimento e lui riuscisse a scoprire i tuoi errori, mi troverei di fronte ad un dilemma. Se roviniamo la reputazione della famiglia Kant, influenzerà l'opinione di Sua Maestà su di me". Si fermò per un momento e continuò: "Anche se non dovessimo andare d'accordo, gli altri continueranno a ritenerci un insieme, perché abbiamo lo stesso cognome. Quindi, a prescindere da quello che fai in futuro, devi ricordare che tu rappresenti l'intera famiglia, non soltanto te stesso".


Il ragazzo guardò in basso con un'espressione pensierosa in volto. Edith non sapeva quanto potesse capire, ma aveva detto tutto quello che c'era da dire a riguardo. Nonostante l'ordine aristocratico feudale fosse stato completamente sostituito dal nuovo sistema di Roland, la loro reputazione familiare aveva comunque un'influenza a lungo termine su di loro e c’era la possibilità che nel breve periodo avrebbe potuto attirargli anche più attenzione.


Il cognome che condividevano aveva sostituito le loro nobili identità e adesso era diventata la cosa più importante per loro, proprio come la luna diventava la cosa più luminosa nel cielo dopo il tramonto.


Dopo diversi istanti annuì e disse: "Farò attenzione".


Il padre aveva detto che Cole era timido, insicuro e debole e di conseguenza non era adatto a ereditare la famiglia Kant. Temeva che questo figlio non sarebbe stato abbastanza forte per guidare i suoi cavalieri a proteggere il loro territorio, e se si fossero trovati in tempi di guerra, il suo comportamento l’avrebbe sicuramente messo in una posizione difficile.


Tuttavia Edith conosceva un altro punto che il Duca non mai aveva menzionato.


Cole Kant aveva ereditato quella personalità da suo padre.


Se Timothy non avesse mai deciso di allearsi con un nobile poco potente della Regione Settentrionale per spezzare l'ordine esistente, la famiglia Kant non sarebbe riuscita ad arrivare dove era oggi.


Adesso che ormai da tempo non erano più una famiglia nobiliare minore stanziata in qualche remoto luogo della Regione Settentrionale, il loro padre aveva deciso che Edith, un’erede più capace, sarebbe stata un successore migliore e di conseguenza nutriva grandi aspettative nei suoi confronti.


Ciononostante Edith sapeva bene che le mancanze di Cole non lo avrebbero ostacolato a Neverwinter. Al contrario, qualità come la prudenza, l’introversione e la capacità di imparare velocemente l’avrebbero portato ad adattarsi bene al lavoro nel Comune.


Sin da quando aveva saputo che un gruppo di persone comuni armati di armi con polvere di neve avevano preso la città di Timothy in nemmeno una giornata, Edith aveva capito che la forza e il coraggio personali non erano più così importanti come prima. Questo era anche il motivo per cui aveva insistito per fare restare suo fratello a Neverwinter per imparare cose nuove.


Con aria distaccata Cole prese un abito lungo, lo sollevò di fronte a lui, sembrava che stesse controllando se gli entrava o meno e chiese: "Oh, sorella, dove stai andando davvero? Non voglio stare in una casa così grande da solo”.


"Ma sei stato tu a chiedermi di comprare una casa grande. È costata cinquecento reali d'oro, che è decisamente costosa persino per me, ora pensi che sia troppo grande?" ribatte Edith gelida.


Il ragazzo rimase sbigottito e quasi lasciò cadere il vestito per terra. "No.… no... sono perfettamente soddisfatto di questa casa".


"Aspetta fino alla prossima estate. Nostro fratello minore verrà qui a farti compagnia". Lei gli gettò uno sguardo e si accorse che quel vestito probabilmente gli sarebbe andato bene. "La mia destinazione è un segreto di Neverwinter, ma non è qualcosa che non posso dirti. Secondo le nostro vecchie regole, devi pagare un prezzo per saperlo".


Cole esitò, perché conosceva quel giochetto e in quel modo ed era stato costretto a fare cose molto stupide. Eppure, alla fine, la sua curiosità incontrollabile prese il sopravvento sulla sua paura. Disse a Edith: "Voglio saperlo".


Lei sorrise e disse: "Andrò alla Grande Montagna Innevata della Regione Occidentale con alcuni soldati del Primo Esercito".


Fu sorpreso e domandò: "Intendi la fonte del fiume Acqua Rossa? C'è qualcosa di speciale?"


"Alcuni ibridi demoniaci sconosciuti o specie aliene. Probabilmente lì incontreremo di tutto" spiegò Edith e poi procedette a descrivere le streghe di Taqila che aveva visto durante la riunione. "Adesso abbiamo stretto un'alleanza con questi mostri tentacolari, non vedo l'ora di guardare i nostri alleati mostruosi mentre combattono contro i mostri nemici".


Cole l’ascoltò con la bocca spalancata e poi balbettò: "Aspetta... aspetta... non hai paura di quelle cose? Sua Maestà ha fatto un patto con alcuni mostri? Persino i demoni non sono così orrendi, no?"


"E allora?" domandò Edith alzando le mani al cielo. Non sembrava curarsi molto delle preoccupazioni di suo fratello quindi proseguì a chiedere: "Non gioca a nostro favore?"


Non riusciva credere a quello che aveva sentito e chiese: "A nostro favore? Sorella, sei pazza?"


"Come?"


"No, quello che voglio dire..."


Edith sospirò e spiegò: "Ti ricordi qual è il motivo per cui serviamo il Re in questo posto?"


Cole rispose con molta attenzione: "Per ottenere... un potere maggiore?"


Lei lo guardò con occhi lucenti e disse: "Non esattamente, ma almeno non è sbagliato. Un potere maggiore è garantito da un territorio di grandi dimensioni e una popolazione più ampia. Se le antiche streghe, alcune specie aliene e persino i demoni si raggruppano tutti dalla parte del Re, il potere di questo Regno si estenderà dal mondo umano fino ad alcune terre aliene. Riesci a capire?”


Quando sentì il motivo Cole ebbe un sussulto.


Sua sorella continuò e disse: "Un nobile di rango minore a capo di un solo villaggio può ricordare facilmente i nomi di tutti i suoi sudditi, al contrario un Signore di una città non potrà mai farlo. La diversità delle persone in un territorio indica quanto quest’ultimo sia vasto... e in tutta la storia non ricordo di nessun Re abbia mai governato su una specie aliena. Questa è la nuova opportunità che la nostra famiglia stava cercando. Abbiamo lasciato il nostro territorio sperduto e arretrato per questo, quindi per quale motivo sei preoccupato?"


A quelle parole, Cole rimase in piedi per diversi minuti prima di riuscire ad aprire nuovamente la bocca e disse: "Ma..."


Edith l’interruppe. "Ma non appartengono alla nostra razza, è questo quello che volevi dire, vero?" Lei arricciò le labbra e continuò: "Finché Sua Maestà è al comando, riuscirà a fare tutto quello che vuole con quelle creature aliene".


Anche in quella stanza calda quelle parole gli fecero salire un brivido lungo la schiena.


"Ora, è giunto il momento che tu ripaghi il mio favore" Con gli occhi socchiusi, la Perla della Regione Settentrionale indicò l’abito lungo e ordinò strascicando le parole: "Mettilo e fammi vedere come ti sta".






<em>Thea </em>






[su_service title="Erialis" icon="icon: comment" size="16"] <em>Hai capito la nostra Edit...non so l'avevo immaginata diversa come personaggio, invece si sta rivelando molto più intrigante ahha, povero fratellino </em>[/su_service]
                                


                                



