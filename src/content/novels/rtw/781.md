---
title: Capitolo 781- Sentiero di Sabbia, Cuore di Lupo
pubDate: 2025-08-07T11:37:51.025Z
tags:
    - rtw
---






<strong> </strong>


Quello era stato un lungo sogno.


Un sogno in cui Lorgar sapeva di essere stata.


Quando l'aquila dalle Quattro Ali era atterrata su di lei, il dolore causato dalle ossa rotte nelle sue gambe iniziò scorrerle nelle vene. Nonostante la sua scarsa conoscenza della coltivazione del grano, secondo il suo parere, le sue gambe erano state schiacciate esattamente come il grano sotto la macina che avevano comprato dal popolo del nord e gli altri membri del clan usavano per lavorare il cibo.


Era impossibile che sarebbe riuscita a rialzarsi per il resto dei suoi giorni, ancora meno probabile combattere


In quel momento lei era in piedi.


Quindi, doveva essere un sogno.


Solo in un sogno, gli eventi accaduti potevano essere annullati.


Prendendo un respiro profondo, Lorgar guardò nello spazio davanti a lei, dove un sentiero di sabbia partiva dai suoi piedi e si estendeva fino a perdita d’occhio. Iniziò ad avanzare, e di tanto in tanto incontrava un avversario. Erano degli avversari che aveva già battuto in passato, questi camminavano verso di lei senza un accenno di riso o derisione. Uno dopo l'altro, le passarono accanto e poi sparirono nella sabbia infinita alle sue spalle.


Il primo ad arrivare fu un verme della sabbia.


Era stata la preda catturata nella sua prima caccia all'età di 12 anni.


Il verme di sabbia era più vulnerabile quando si muoveva nella sabbia e lasciava una evidente traccia, tuttavia una volta che cominciava a nascondersi in silenzio, era difficile che un cacciatore potesse individuarlo. Tuttavia, non confondeva gli abitanti della Nazione della Sabbia, che potevano essere più ingannevoli di qualsiasi altra creatura nel deserto. Lorgar tentò camuffarsi come un normale cespuglio e aspettò che i vermi della sabbia andassero da lei. Quando fu abbastanza vicino, affondò la sua lancia nella sabbia, colpendo quindi anche il verme al di sotto.


La sua eccelsa prestazione di caccia aveva superato quella dei suoi fratelli e persino altre dei grandi clan della Città delle Sabbie Ferrose, era un dato di fatto. Una conseguenza di quella caccia fu che si innamorò della felice sensazione che le dava il confronto e il combattimento.


Il verme della sabbia di fronte a lei in quel momento non si nascondeva nella sabbia, al contrario teneva la testa in altro mentre strisciava lentamente nella sabbia come un serpente. Per un attimo, Lorgar credette che le avrebbe sputato del veleno contro e che la sua faccia ne sarebbe rimasta deformata, eppure non accadde nulla. Le passò pacificamente accanto.


Dopo arrivarono uno Scorpione e un Lupo del Deserto... il suo secondo e terzo avversario.


Lo Scorpione le passò accanto, ma il Lupo del Deserto si fermò. Dopo un attimo di esitazione, si avvicinò a lei e si mise a scodinzolare. Annusò i suoi callosi piedi scalzi e poi si girò e camminò al suo fianco.


Lorgar si ricordava la brutale sfida tra lei e il lupo. Considerando che per una donna Mojin era necessario fare degli sforzi molto maggiori per essere considerata un duellante qualificata, Lorgar aveva dovuto cercare la sua prossima preda subito dopo avere cacciato molti vermi della sabbia e scorpioni. Quindi aveva puntato al branco di lupi.


Tuttavia, branchi di lupi erano più temibili di quanto credesse. Una tempesta di sabbia li aveva colpiti e aveva sciolto la squadra di caccia. Quando la tempesta si placò, numerosi lupi emersero all'orizzonte.


Il popolo della Nazione di Sabbia fu accerchiato dai lupi e combatté valorosamente, tuttavia erano in minoranza numerica. Uno dopo l'altro, caddero sotto gli artigli affilati e le zanne che arrivavano da ogni dove. Lorgar pensò di essere finita. Eppure, all'ultimo momento, fu assalita da un dolore penetrante e si risvegliò come una Divina Signora.


Diventò il gigante “Re Cuore di Lupo”.


Era in piedi sulla sabbia zuppa di sangue, guardò i lupi, chiunque incrociasse il suo sguardo si rannicchiava, come se accogliesse il Dio in cui credeva.


Il sentiero dopo il suo risveglio si fece molto più ampio.


Quando forti guerrieri della sua età, combattenti di clan e guerrieri comprovati dalla battaglia si avvicinavano a lei uno dopo l'altro e scomparvero, il cuore di Lorgar diventò teso.


Forse il sogno sarebbe terminato quando l'ultimo avversario le sarebbe passato accanto.


Non le era rimasto molto tempo.


Lei voleva rallentare... ma era importante.


Rapidamente, la terra si oscurò come se qualcosa di grosso stesse passando sopra la sua testa. Lorgar alzò lo sguardo e vide l’Aquila dalle Quattro Ali.


Non mancava molto all’arrivo del momento finale.


In quello stesso momento, con un ruggito tremolante, il lupo del deserto indurì i muscoli e saltò su quella bestia che dominava il cielo.


Le due bestie si scontrarono violentemente, gettando sangue e piume nell’area circostante. Combatterono senza risparmiare colpi come se volessero finire il duello sulla Piattaforma Bruciante che non si era ancora tenuto.


Lorgar trattenne il fiato e fissò la sua ultima battaglia. Il suo corpo registrava meticolosamente ogni sensazione dei combattimenti, ed era proprio questa la ragione per cui poteva migliorarsi molto più rapidamente della gente comune. Se avesse avuto la possibilità di combattere di nuovo contro la bestia, era sicura che sarebbe potuta durare più a lungo e sarebbe persino riuscita a spezzargli il collo prima che Cenere potesse darle una mano.


Peccato che quell'opportunità fosse al di là della sua portata.


Quando la battaglia raggiunse il culmine, Lorgar desiderò unirsi e combattere a fianco del lupo gigante, ma il suo corpo era rigido e aveva persino perso la sensibilità ai piedi.


Si rese conto che era ora di svegliarsi.


La paura le attanagliò il cuore e ogni parte del suo corpo iniziò a tremare.


Non voleva restare confinata in un letto, restare disabile.


Lei voleva alzarsi in piedi!


Voleva continuare a combattere!


Tuttavia, si sentiva sempre più immobilizzata. La sensazione le era scivolata dalle gambe al collo e ora non riusciva nemmeno più a muovere la gola.


All'improvviso, il lupo del deserto emise un urlo agonizzante per il dolore del suo stomaco che era stato squarciato dall'aquila. Il suo intestino stava iniziando a cadere mentre barcollava verso Lorgar. Il lupo riuscì solo a muovere qualche passo prima che la sua ultima forza si dissolvesse e cadesse poco distante da Lorgar. Anche nell'ultimo istante della sua vita, cercò di difenderla dal resto degli attacchi dal nemico.


I colpi sulla schiena dell’animale risuonavano come i battiti del suo cuore.


No!


Lorgar aprì improvvisamente gli occhi e si mise a sedere.


Il sentiero di sabbia e le bestie scomparvero all’improvviso. Sentì un’esclamazione della sua domestica provenire da accanto a lei. "Principessa... tu, ti sei svegliata!"


"Sì..." Restò in trance per un po'. "Mi sono svegliata".


"Il che significa che i giorni in cui camminavo sono... Un attimo!" Lorgar era sbigottita. Riusciva a vedere chiaramente la domestica avvicinarsi al suo capezzale in preda al panico e sentì la sensazione dell'asciugamano sulla sua pelle quando la domestica le asciugò il sudore. Ai suoi occhi, la sommità della vecchia tenda, il coltello appeso al muro e il braciere ardente erano tutti incredibilmente vividi.


Tuttavia come era possibile che avesse quella vista con un solo occhio?


Inconsciamente, toccò il suo occhio sinistro... e con sua sorpresa, era intatto.


No, non soltanto gli occhi, entrambe le sue braccia erano in buono stato e non provava alcun dolore corporeo, nemmeno i suoi piedi!


Gettando all’aria le coperte, si bazò giù dal letto e si mise in piedi con entrambi i piedi ben piantati per terra.


"Come?" Guardò la domestica che era rimasta sconvolta dal suo comportamento.


"Una nuova Divina Signora portata dai nordici ti ha curata" balbettò la domestica, cercando di spiegare. "Non ha nemmeno usato delle medicine. con un leggero tocco delle sue mani, la tua ferita è guarita".


"Nella città di Neverwinter a Graycastle c'è una strega che si chiama Nana, lei può guarire chiunque, anche qualcuno che sta esalando il suo ultimo respiro o i suoi arti sono irrimediabilmente rotti".


Quindi quelle parole di Cenere non erano servite a confortarla, ma erano la verità. C'era davvero una strega che possedeva un potere così miracoloso.


"Dove sono adesso?" chiese Lorgar mentre si infilava in tutta fretta un cappotto e continuò: "Devo ringraziarla".


"Se ne sono andati".


"Che cosa?" la Principessa si incupì. "E Cenere?"


"Nemmeno lei non è rimasta nella città di Città delle Sabbie Ferrose. Due giorni fa, il clan Osha ha portato il primo gruppo di persone di Nazione della Sabbia nel Territorio del Sud".


"È così..." la Ragazza Lupo iniziò a rallentare i suoi movimenti. "Per quanto tempo ho dormito?"


Timidamente, la domestica alzò tre dita, poco dopo ne aggiunse altre tre.


"Sei giorni, che lungo sogno" la giovane sospirò. "In questo lasso di tempo è successo qualcos’altro nella Città delle Sabbie Ferrose?"


"Sì, il clan di Clan dell’Onda Selvaggia ha sottomesso il Clan del Fiume Nero che aveva già subito delle gravi perdite e ci ha sfidato..." La ragazza sembrò leggermente depressa. "Il sommo capo non ha… non ha accettato la sfida, ha rinunciato direttamente. Il grado di Clan del Fuoco Selvaggio è sceso al terzo... Non siamo riusciti a difendere il Castello di Pietra a lungo".


"Davvero?" Lorgar alzò un sopracciglio. "Ho bisogno di vedere mio padre".


"Ah... aspetta, mia Principessa, hai dimenticato il tuo cappuccio e il mantello!" La domestica seguì Lorgar alla porta ancora con i vestiti in mano. "Molte persone sono venute al Castello di recente, alcune sono arrivate per negoziare, altre per..." La sua voce perse di un tono a metà della frase.


"Farci uscire, giusto?" Lorgar allungò una mano per toccarsi un orecchio a punta e poi sorrise alla domestica. "Tienili pure, perché non ho più bisogno di loro".


"Cosa? Ma ..."


Suo padre le aveva detto di nascondere quei singolari tratti non umani prima di riuscire a raggiungere il ruolo di capo, poiché anche una Divina Signora sarebbe stata esclusa e sarebbe stata soggetta a diffidenza se avesse avuto un aspetto anormale. Tuttavia, dopo aver finito il lungo sentiero di sabbia nel suo sogno, lei aveva capito cosa voleva veramente.


Metà donna e metà bestia? Un mostro?


Ciò non le impediva di continuare la sua battaglia, no?


Lorgar agitò la mano e senza aggiungere altro si diresse immediatamente verso l'ultimo piano del Castello di Pietra.






<em>Thea </em>
                                


                                



