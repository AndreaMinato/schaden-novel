---
title: Capitolo 782- Saluti
pubDate: 2025-08-07T11:37:51.025Z
tags:
    - rtw
---


<strong> </strong>






Lungo il percorso, vide i membri del suo clan andare e venire con i fagotti sulla schiena, le loro facce tristi esprimevano un’ovvia riluttanza nel dover lasciare le loro case.






Dopo che il loro grado era sceso al terzo, non soltanto le stanze del nuovo Castello di Pietra a cui sarebbero stati assegnati sarebbero state più piccole, una parte delle persone avrebbe addirittura perso il diritto di vivere nel Castello. Questi sarebbero stati spostati nell’area di campeggio nella zona esterna. Nonostante l’area appartenesse ugualmente a Città delle Sabbie Ferrose, vivere lì sarebbe stato comunque inconveniente se messo a confronto con l’area centrale.


Dopotutto, i Castelli di Pietra dei grandi clan occupavano i limitati pezzi di terra intorno ai laghi e alle oasi.


Lorgar incise nella propria mente le loro espressioni una ad una.


Non appena la guardia stazionata fuori dalla camera da letto di suo padre la vide, non poté fare a meno di sorridere: “Principessa, le vostre ferite… siete guarita!”


“Già, come nuova” Lorgar sorrise. “Mio padre è dentro la stanza?”


“Il Capoclan è sempre dentro, tuttavia…” la guardia esitò. “Ci sono anche altre persone.”


Anche senza dovergli chiedere chi fossero, dentro di sé lo sapeva già.


Attraverso la porta chiusa, i rumori della disputa all’interno si potevano udire chiaramente.


“Pensavo che eravamo già d’accordo. Il tuo clan avrebbe sgombrato il Castello principale in tre giorni. Quindi perché siete ancora qui?” Chiese qualcuno ad alta voce. “State forse andando incontro al voto fatto ai Tre Dei?”


“Bada al tuo atteggiamento, Kabucha!” A rispondere sembrava la voce del suo fratello maggiore, Rohan. “Ora che avete assorbito il Clan del Fiume Nero, dovreste prima far sgombrare loro, così da far traslocare noi. Hanno ancora i panni funebri bianchi appesi alle mura del Castello di Pietra, come potete pretendere che ci spostiamo lì?”


“Potete inviare i vostri uomini a strappare i panni. Il nostro Capoclan vuole dei risultati, non le vostre giustificazioni.”


“Tu-!”


“Ah, dato che il tuo clan si è arreso durante i Duelli Sacri, non dovresti neanche provare ad essere così arrogante. Il tuo Capoclan non ha ancora aperto bocca e tu già osi criticarci? Stattene da parte e in silenzio.”


Altre persone iniziarono ad aggiungersi. “Esatto, se non accettate i risultati possiamo sconfiggervi di nuovo!”


<em>Clang!</em>


A seguire risuonò il suono dello sfoderare di spade.


Proprio quando la guardia fuori dalla stanza estrasse la sua arma per aggiungersi alla lotta, Lorgar lo fermò.


“Lascia fare a me.”


“Ma…” la guardia mormorò tentando di dibattere. Tuttavia, le sue parole successive furono soffocate dallo sguardo perentorio di Lorgar. Abbassò la testa e rispose: “Ho capito Principessa.”


Lorgar spinse la porta ed entrò con un’espressione cupa.


I guerrieri del Clan dell’Onda Selvaggia stavano in piedi con le braccia conserte e in modo provocatorio. Ignoravano le affilate lame vicino alle loro gole, scommettendo che il Clan del Fuoco Selvaggio non avrebbe avuto il coraggio di utilizzarle.


E ci avevano azzeccato. Entrambi, suo fratello e le guardie avrebbero avuto solo il fegato di minacciarli puntando le armi nei loro punti vitali; questo faceva sembrare i Fuoco Selvaggio ancora più deboli.


Guelz Fuoco Ardente era seduto dietro a un tavolo quadrato e nei suoi occhi si riflettevano le incerte fiamme della stanza. L’atmosfera era avvolta nel silenzio.


“Mettete giù le armi.”


La voce di Lorgar ruppe la tensione.


Guelz mostrò un sorriso: “Finalmente ti sei svegliata.”


“Sorella, tu… sei… no, volevo dire… è grandioso!” Rohan spalancò gli occhi incredulo mentre lei si avvicinava. La sua frase sembrava un po’ incoerente e nell’attimo, dall’espressione non si capiva se era scioccato e sorpreso.


Immediatamente realizzò che suo padre non aveva raccontato a nessuno della Divina Signora del Nord. Soltanto suo padre e coloro che si erano presi cura di lei lo sapevano, il restante era rimasto all’oscuro.


Perfino suo fratello era sorpreso, per non menzionare i guerrieri dell’Onda Selvaggia.


“Lo-Lorgar? Non eri stata… severamente ferita durante i Duelli Sacri?”


“Impossibile! Ho chiaramente visto con i miei stessi occhi che quando è stata portata giù dalla piattaforma le sue gambe erano state ridotte in poltiglia!”


“Cosa sono quelle… orecchie e coda di lupo?”


“Sembra proprio un mostro!”


Lorgar, impassibile, camminò verso i guerrieri dell’Onda Selvaggia che avevano indubbiamente perso la calma e continuavano a discutere. “In ogni caso, i Fuoco Selvaggio si sono arresi durante il duello sulla Piattaforma Bruciante, i Tre Dei hanno assistito all’esito! Anche se volete lanciare una nuova sfida, dovete aspettare sei mesi!”


La regola che diceva che i partecipanti che si arrendevano non avevano il permesso di sfidare i vincitori prima che fossero passati sei mesi era un mezzo di salvaguardia contro rese pianificate per il mantenimento del potere ed era riconosciuta e accettata in tutta la Nazione della Sabbia.


“Accettiamo i risultati, proprio come crediamo nei Tre Dei.” La risposta di Lorgar sollevò la tensione nei petti dei guerrieri ma, sfortunatamente, non durò a lungo. Quello che disse dopo ricreò la tensione nella stanza. “Quindi… chi è Kabucha?”


“Sono io!” Il leader dei guerrieri dell’Onda Selvaggia non ebbe altra scelta se non fare un passo avanti. “Ora che avete promesso di onorare i risultati, andatevene immediatamente. Non siete più il clan più forte. Volete ancora aggrapparvi a questo Castello?”


La risposta fu un gancio destro alla sua faccia.


Kabucha era senza dubbio un buon lottatore, ma nonostante questo, non fu in grado di difendersi dagli artigli di lupo che erano istantaneamente apparsi davanti a lui. Venne interamente spazzato via e ruppe la porta prima di atterrare all’esterno come uno straccio.


“Tu-” Gli altri guerrieri la guardarono con aria feroce, ma nessuno di loro ebbe il coraggio di caricare verso di lei.


“Anche se i Fuoco Selvaggio sono scesi fino al terzo posto, la dignità del Capoclan non può essere offesa da gente come voi, inoltre vi trovate ancora nel bel mezzo della nostra terra. Come vi permettete di essere così presuntuosi?” Accusò Lorgar. “Che quel pugno vi serva da lezione, andatevene tutti via!”


Nel momento in cui Lorgar era entrata nella stanza, la situazione si era rovesciata. L’atteggiamento precedente dei guerrieri, era fondato sull’annessione del Clan del Fiume Nero. Questa unione era stata di grande contributo per l’aumento della potenza del Clan dell’Onda Selvaggia, quindi, che si trattasse di Duelli Sacri o di possibili sfide private, avevano la certezza che sarebbero riusciti a sorpassare il Fuoco Selvaggio. Ma quando la Principessa Lorgar del Clan del Fuoco Selvaggio, in perfetta salute, fece la sua comparsa davanti a loro, questa certezza svanì. Dovevano ammettere che, anche se i Fuoco Selvaggio avessero deciso di non sfidarli in quei sei mesi, non potevano comunque permettersi perdite contro il gigantesco Lupo del Deserto, che poteva, di tanto in tanto, assalire furtivamente il loro clan.


Il giorno della resa dei conti sarebbe arrivato, dato che erano stati loro a sfidarli per primi.


Per la popolazione della Nazione della Sabbia, la vendetta era sacra.


Senza una parola, i guerrieri del Clan dell’Onda Selvaggia se ne andarono trascinandosi Kabucha dalla faccia insanguinata.


“Padre, ora che la terza sorella è guarita, potremo tornare in questo Castello di Pietra dopo sei mesi?” Rohan eccitato strinse i pugni stretti. “O forse potreste negoziare con il Capoclan dell’Onda Selvaggia e risparmiarci il disturbo del trasloco dato che non avranno nessuna speranza di vittoria nel prossimo duello. Dovrebbero concedervi questo favore.”


“Si, il nostro Principe ha ragione” le guardie ripeterono commosse.


“Fatemi andare a fermare tutti quelli che stanno facendo le valigie.”


“Inoltre, non dimenticare di buttare fuori i membri del Clan dell’Onda Selvaggia che si aggirano nel nostro Castello.”


“Non scordarti di dire loro di portarsi via anche le loro cose.”


Chiacchieravano con gioia.


Guelz Fuoco Ardente tossì leggermente e guardò verso la figlia: “Cosa ne pensi?”


Il silenzio tornò nella stanza. Tutti volsero lo sguardo verso Lorgar in attesa della sua risposta. Rohan era tra loro, mordeva leggermente il labbro e negli occhi aveva uno sguardo sconsolato.


Lorgar non se ne curò affatto. Fece un profondo respiro e disse con chiarezza: “Padre, voglio andarmene e sono qui per salutarvi.”






<em>Aris</em>
                                


                                



