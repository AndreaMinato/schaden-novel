---
title: Capitolo 783: Il Posto cui Appartengo
pubDate: 2025-08-07T11:30:06.832Z
tags:
    - rtw
---






Le sue parole sorpresero tutti quanti.






“Sorella, no... di cosa stai parlando?” Rohan fu il primo a riprendersi dallo shock. “Vuoi andartene dall’oasi? Come farà il nostro clan senza di te? Come affronteremo i Duelli Sacri in futuro? Dove hai intenzione di andare?”






Lorgar non diede alcuna risposta. Guardò suo padre in silenzio.






Un addolorato sorriso comparve sul volto di Guelz. Fece un lungo respiro e fece cenno agli altri. “Lasciateci soli, io e lei dobbiamo parlare.”






“Padre...” Rohan aprì bocca, tentando di dire qualcosa, ma alla fine ingoiò le parole.






Le guardie erano sorprese tanto quando Rohan ma, in rispetto verso la privacy della famiglia, obbedirono e se ne andarono sconcertati.






Lorgar e Guelz erano soli nella stanza.






“Vuoi andare al Nord?” Chiese Guelz francamente.






“Si.” Lorgar rispose onestamente e senza nascondere nulla. “Andrò verso il Territorio Meridionale di Graycastle per cercare Cenere, poi viaggerò con lei fino a Neverwinter.”






“E il Clan del Fuoco Selvaggio come farà?”






“Andate verso il Territorio Meridionale, lì troverete oasi fresche e non avrete bisogno di lottare per cibo o acqua.” Fece un momento di pausa. “Scommetto che avete preso questa decisione già da molto tempo prima... ed è per questo che non avete accettato la sfida del Clan dell’Onda Selvaggia.”






Guelz alzò le sopracciglia, ma non negò.






Lorgar continuò: “La potenza del nemico non è la ragione per cui non avete accettato la sfida. Il Fuoco Selvaggio è stato il clan più forte per decenni, anche prima che io diventassi una Divina Signora. Anche se ci hanno sorpassato dopo l’annessione del Clan del Fiume Nero diventando ancora più potenti, non li risparmierete mai senza aver fatto pagare loro un prezzo indimenticabile per la loro insolenza. È questo il genere di spirito su cui abbiamo sempre fatto affidamento per mantenere la nostra posizione nel Castello di Pietra più grande di Città delle Sabbie Ferrose.”






“L’unica ragione per cui non avete accettato la sfida, è nel caso in cui i Duelli Sacri per determinare la posizione dei clan nella Città delle Sabbie Ferrose non avessero più significato. I membri del nostro clan potrebbero combattere e sanguinare per assicurarsi il futuro del clan, ma voi non avreste mai permesso loro di combattere battaglie senza significato e morire invano. Non ho forse ragione, padre?”






Guelz la fissò a lungo con un’espressione impassibile prima di arricciare le labbra in un sorriso. Scosse la testa e disse: “Davvero non so se sei nata genio o è grazie al tuo intuito di lupo. O forse entrambi? Difatti, ho continuato a rimandare la discussione del trasferimento perché volevo un tuo consiglio riguardo la nostra riallocazione dopo che ti fossi risvegliata.”






“Non penso di comprendere veramente. Inoltre, non ho né l’intelligenza né l’intuito di lupo che avete appena menzionato. Ho soltanto fiducia nei miei pugni.” Lorgar agitò le orecchie.






“Pugni?”






“Si, dopo che una persona combatte con me, riesco a capire il genere di persona che è. Sin da piccola mi avete insegnato a combattere e ho sentito i vostri pugni e le lame. È naturale che riesca a percepire le vostre vere intenzioni.”






“Sono lieto di sentirtelo dire.” Guelz rise sonoramente. “E riguardo Cenere? Possiamo fidarci di lei?”






“Per me, lei è irraggiungibile come una montagna ... ma una montagna è sempre silenziosa e di poche parole; e non mente. Mi ha dato una sensazione di forza e sicurezza” disse Lorgar lentamente. “Quelli sotto la sua ala devono sentirsi al caldo e al sicuro.”






“Sono sollevato nel sentirtelo dire.” Pareva che Guelz avesse finalmente preso una decisione. “Dato che in ogni caso stiamo andando tutti verso il Territorio Meridionale, perché non aspetti qualche altro giorno e ti unisci a noi?”






“Non voglio più aspettare, padre... sento il mio cuore battere ferocemente quando guardo verso il Nord” disse Lorgar premendosi le mani sul petto. “Ho bisogno di partire il più presto possibile. Se arrivo prima, potrò vedere se hanno veramente intenzione di mantenere la loro parola e offrire un’oasi ad ogni civile della Nazione della Sabbia proprio come avevano promesso.”






“Non hai appena detto che credevi in loro con tutto il tuo cuore?” Rise Guelz.






“È in Cenere che credo, non al ‘gran capo’ dietro di lei. Forse Cenere non stava mentendo, ma non significa che non possa essere imbrogliata.” Lorgar agitò i pugni. “Se il Re di Graycastle osa mentirci, gli farò vedere.”






“E se le parole di Drow Luna d’Argento fossero vere? Giureresti fedeltà a questo gran capo se dovesse considerare il popolo Mojin delle sabbie come i suoi stessi sudditi, o addirittura servirlo allo stesso modo di tua madre?” chiese Guelz con grande interesse. “Se tutto quello che vuoi fare è sfidare i suoi uomini per intrattenimento personale, temo che non ti darà il benvenuto.”






“Io... non lo farò! Chi è che avrebbe interesse in un mostro metà umano e metà bestia?” Il pelo corto sulla sua coda si rizzò e i suoi occhi distolsero lo sguardo. “Ho sentito dire da Cenere che lì ci sono nemici alieni estremamente potenti. È quello a cui miro, non a servire il Re. Se dovessi avere bisogno dell’aiuto della strega curativa, pagherò il prezzo di tasca mia!”






Il Capoclan dei Fuoco Selvaggio smise di provocarla e le fece un cenno. “Vieni qui. Permettimi di guardarti per bene.”






Lorgar andò verso di lui e si sedette appoggiando la testa nel grembo di suo padre come era solita fare.






Guelz accarezzò delicatamente i suoi capelli e le sue orecchie soffici sussurrando: “Tornerai, non è vero?”






“Si.” Lorgar chiuse gli occhi. “Se le persone di Graycastle possono venire a Città delle Sabbie Ferrose, posso farlo anch’io. Sarà anche più facile per me farvi visita dopo che il nostro clan si sarà trasferito nel Territorio Meridionale dato che sarà più vicino. Se in futuro non vorrete più essere il Capoclan, cedete la posizione a mio fratello. Lui è molto più adatto di me per la posizione di Capoclan. Sarà un leader eccellente per quando non avremo più bisogno di combattere costantemente per le oasi.”






“Non infastidirti con queste cose adesso” disse Guelz. “Ricordati di scrivermi delle lettere anche se non avessi tempo di tornare. Dato che ci sposteremo verso il Nord, non sarebbe male per noi imparare alcune delle loro usanze.”






“Non siete disgustato dalla mia orribile grafia?”






“Stupida” grugnì. “Quando una persona se ne va da casa, lascia sempre qualcosa dietro. Se non vuoi lasciare una parola, puoi lasciare i tuoi capelli.”






“Uh... lascio una parola” disse Lorgar scodinzolando.






***






Dopo che calò la notte, Lorgar lasciò Città delle Sabbie Ferrose portandosi una borsa più grande di lei.






Nessuno la salutò. Non c’era quasi nessuno che sapeva che la Divina Signora dei Fuoco Selvaggio stava per iniziare il viaggio destinato a lei.






Attraversando le piccole oasi esterne, si addentrò nel deserto desolato. Si guardò attorno per assicurarsi di essere sola prima di togliersi i vestiti.






Ripiegò con cura ogni pezzo del suo vestiario e li mise nella borsa. Dopodiché si alzò lentamente nel vento freddo, nuda.






Ma non sentiva freddo. Al contrario, percepiva un’ineffabile sensazione correre attraverso il suo corpo, come se un’enorme mano invisibile la stesse accarezzando e le cose che la limitavano e la trattenevano fossero svanite. In mezzo al vento freddo, era diventata una nuova lei.






In seguito, sottili peli iniziarono a crescere sulla sua pelle mentre il suo corpo si espandeva gradualmente. Nel tempo di pochi respiri, un immenso Lupo del Deserto stava eretto nell’infinito mare di dune.






Alzò la testa e ululò senza moderazione.






“Ow Ah-wooo-”






Gli ululati risuonarono senza sosta nel cielo sopra al deserto. Lorgar era sicura che tutti nel Clan del Fuoco Selvaggio avessero udito i suoi ululati.






La pesante borsa ora sembrava piccola e leggera. Abbasso la testa per afferrare la cinghia con i denti. Dopo aver confermato la direzione verso cui sarebbe dovuta andare, iniziò a correre verso il Territorio Meridionale di Graycastle.


<em> </em>


<em>Aris</em>
                                


                                



