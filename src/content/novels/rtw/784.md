---
title: Capitolo 784- Assieme ai Vermi
pubDate: 2025-08-07T11:37:51.026Z
tags:
    - rtw
---










Nell’ultimo giorno d’inverno, una squadra di esplorazione composta dalle superstiti di Taqila, dalle streghe e dai soldati di Neverwinter iniziò finalmente il loro viaggio verso la zona occidentale oltre le Regioni Occidentali.






Roland era in piedi sul molo e guardava l’imbarcazione di cemento, che trasportava così tante persone, partire lentamente dall’approdo.






L’esplorazione poteva essere considerata l’operazione più complessa nella storia del tempo, dato che il Primo Esercito, l’Unione delle Streghe e le streghe di Taqila avrebbero collaborato e cooperato l’un l’altro per condurre una ricerca accurata della Grande Montagna Innevata. Se tutto fosse andato liscio, in tre giorni sarebbero arrivati alla sorgente del Fiume Acqua Rossa. Quindi, avrebbero scelto un luogo protetto al sicuro dai venti e vi avrebbero piantato le loro tende.






Prima di tutto l’avanguardia avrebbe localizzato le rovine con l’aiuto dell’Arca Magica di Margie e poi avrebbero usato il Verme Divoratore controllato da Fran per aprire un tunnel nella parete della montagna per permettere al resto del gruppo di entrarvi.






Questa operazione non era diversa dall’attività di un ladro di tombe. Roland era decisamente molto curioso ed era impaziente di vedere le rovine delle antiche civiltà nella Grande Montagna Innevata. Sfortunatamente, era stato fermato da Wendy e Pergamena che avevano insistito nel farlo restare a Castello, soprattutto da quando un demone lo aveva infilzato con una lancia attraverso il suo petto.






Ciononostante, questo non significava che sarebbero diminuite le precauzioni per la squadra di esplorazione. In vista della possibile presenza di bestie incantate invisibili che una volta erano emerse dalla Foresta delle Ombre, Roland aveva anche incluso Usignolo nel gruppo. Era una squadra numerosa, quindi sarebbe stato praticamente impossibile per Sylvie prestare attenzione all’intero team, specialmente nel caso in cui dovessero separarsi. Le streghe di Taqila comunque avevano portato le loro ultime tre Pietre dai Cinque Colori per individuare ogni oggetto che possa contenere energia magica.






Secondo Pasha, ci sarebbe stata una colonna di luce sopra l’oggetto che possedeva potere magico. Questa teoria si era rivelata valida anche per i demoni e le bestie demoniache ibride, tranne per il fatto che i loro raggi di luce erano estremamente fini e sottili.






Roland era certo che la sua squadra, composta da cinquanta Streghe della Punizione Divina, cinquecento soldati del Primo Esercito e un grande gruppo di risvegliate Superiori sarebbe stata definitivamente un’armata invincibile sul continente. Se l’operazione avesse avuto successo, avrebbe senza dubbio posto solide fondamenta per la futura collaborazione tra persone ordinarie, guerrieri straordinari e varie streghe.






Roland spazzolò via i fiocchi di neve sul naso e disse ad Anna: “Torniamo indietro.”






“Ok.” Anna guardò verso di lui e gli sorrise.






Durante il tempo in cui Usignolo era via, Anna sarebbe stata responsabile della sicurezza del Re. E dato che Roland e Anna avevano una relazione intima, entrambi si sentivano confortevoli nel stare vicini l’un l’altro.






Roland prese Anna per mano e camminarono verso il Castello.






***






Tuttavia, quando entrò nella sala, non si aspettava di trovare Phyllis.






“Non sei andata alla Grande Montagna Innevata con loro?” Roland alzò le sopracciglia. “Pensavo che ti sarebbe interessato esplorare le rovine sotterranee.”






Phyllis rispose con un’alzata di spalle. “Non vi sbagliate, ma Pasha preferisce che io stia qui. Conosco la situazione del Castello meglio di chiunque altro e gran parte dei tuoi uomini mi ha vista. Se dovessero scegliere una persona per difendervi, io sarei senza dubbio la scelta più appropriata.”






Come dato di fatto, le streghe di Taqila avevano consigliato che una di loro sarebbe dovuta restare nel Castello. Nonostante Anna fosse potente, i suoi poteri magici verrebbero resi inutili in vicinanza di una Pietra Divina della Vendetta. Inoltre, Anna aveva molto più talento accademico rispetto alle abilità di combattimento. Una volta che fosse privata del suo potere, entrambi Roland e Anna si sarebbero trovati in una posizione pericolosa. Considerando i potenziali pericoli, Pasha aveva insistito che una Strega della Punizione Divina dovesse restare al Castello come loro protettrice.






Dato che le Streghe della Punizione Divina potevano manipolare gli spazi antimagia a loro piacimento, potevano facilmente sopraffare ogni altra strega. I loro corpi di carne, immuni ad ogni malattia o ferita, permettevano loro di combattere anche in condizioni estreme. Anche se i loro nemici fossero stati delle Straordinarie, le Streghe della Punizione Divina avevano comunque delle possibilità di vittoria.






“Allora ti ringrazio in anticipo” rispose Roland con naturalezza.






Phyllis annuì. “È il mio dovere. Normalmente starò nella sala. Se dovesse succedere qualcosa, verrò da voi il più velocemente possibile.”






Roland comprendeva che Phyllis aveva preso questa decisione per evitare conflitti o sospetti superflui. L’ampio spazio tra il pian terreno e il suo ufficio permetteva ad entrambi, alla protettrice e al protetto, di avere un po’ di privacy senza doversi sentire agitati per la scomoda presenza dell’altro. Era un equilibrio delicato da mantenere. Se le streghe di Taqila avessero, al contrario, richiesto che la protettrice dovesse stare nel suo ufficio, avrebbero solamente irritato Roland, anche se non avessero avuto alcuna intenzione di recargli danno.






Probabilmente Pasha aveva già preso in considerazione questa cosa quando aveva scelto Phyllis come protettrice, dato che quest’ultima, apparentemente, conosceva l’Unione delle Streghe meglio di qualunque altra Strega della Punizione Divina.






Ciononostante, quando si trattava di sicurezza, Roland non avrebbe mai fatto affidamento esclusivamente sul suo alleato, anche se la protezione di una Strega della Punizione Divina avrebbe ridotto enormemente i rischi. Aveva anche posizionato delle guardie e dei membri del Primo Esercito sui pianerottoli di ogni piano e davanti alla porta della sua camera da letto. Avrebbero ruotato i turni ogni otto ore per essere certi che nulla andasse storto.






Quando Roland tornò nel suo ufficio, Pergamena lo stava aspettando accanto alla porta-finestra.






“Vostra Maestà” Pergamena fece un inchino perfetto e gli passò un resoconto. “Ho confermato l’abilità derivata di Lily.”






“Davvero?” Gli occhi di Roland si accesero. Prese immediatamente il documento e iniziò a leggerlo con attenzione.






L’inverno era quasi giunto al termine. Anche se i Mesi dei Demoni non erano ancora finiti, gran parte delle streghe aveva attraversato tranquillamente i loro Giorni del Risveglio. Tra loro, Lily fu speciale. Il suo potere magico era giunto alla “maturità” una settimana prima.






Come aveva fatto con Lucia, Roland aveva passato il Giorno della Maturità con Lily. Oltre a un sostanziale incremento del suo potere magico, Lily aveva scoperto con felicità che c’era qualcosa di nuovo nella sua abilità.






Senza nessun dubbio, Lily era stata fortunata. Nel giorno della maturità aveva ottenuto anche la sua abilità derivata.






Tuttavia, Lily aveva incontrato delle difficoltà nel comprendere la sua abilità derivata. Diversamente dall’abilità principale, un’abilità derivata era solitamente più sottile e difficile da percepire. Le streghe non percepivano le abilità derivate facilmente come le loro abilità principali. Ad esempio, Pergamena ebbe bisogno di due anni per imparare ad utilizzare il Libro Illusorio dopo la maturità.






Ma questo non era un grande problema. Come diceva Agatha, per superare questo ostacolo, le streghe dovevano solo allenarsi con le loro abilità principali ancora e ancora e cercare la soluzione lentamente.






Poche streghe ottenevano un’abilità derivata completamente irrilevante rispetto all’abilità principale. La relazione tra l’abilità principale e quella derivata era analoga a quella delle radici con i ramoscelli e le foglie. Le abilità derivate potevano, fino a un certo punto, integrare e potenziare l’abilità principale. L’abilità di Sylvie nel distinguere il potere magico e il pennello di Soraya erano entrambe solide prove di questa teoria.






Roland fu sorpreso dal resoconto. “Adesso è in grado di assorbire un microbo genitore nel suo corpo e mantenerlo lì?”






Pergamena annuì. “Non solamente uno. In realtà si tratta di una scoperta accidentale fatta da Lily quando durante un suo esperimento, scoprì che dei genitori assimilati erano entrati nel suo corpo tramite contatto fisico e sono rimasti lì sin da qual momento. Pensava che sarebbero scomparsi una volta che avesse evocato nuovamente dei genitori, ma in realtà... possono ancora uscire dal suo corpo secondo il volere di Lily e continuare ad assimilare altre creature microscopiche.”






Roland realizzò immediatamente cosa significava. Dopo la sua seconda evoluzione, la ragazzina aveva imparato a trasformare i genitori visti in creature microscopiche specifiche. Adesso, la sua nuova abilità derivata avrebbe semplificato le cose. Lily non aveva più bisogno di “vedere” i genitori sul luogo, bastava semplicemente che li “ricordasse”. In altre parole, poteva collezionare i genitori convertiti in anticipo e rilasciare specifici germi microscopici al bisogno. La sua nuova abilità avrebbe accelerato di moltissimo il processo.






Roland riusciva ad immaginare che, con l’incessante miglioramento dell’accuratezza dei microscopi, anche i tipi di genitori che poteva trasportare sarebbero aumentati, Lily sarebbe eventualmente diventata un “magazzino di bombe biochimiche” vivente.






Roland era affascinato dall’idea che un’innocua strega assistente, dopo aver ricevuto la continua educazione in Neverwinter, alla fine fosse diventata una strega combattente che trasportava un’arma potenzialmente letale. Si sentì fortunato considerando che Lily apparteneva all’Unione delle Streghe. Non poté fare a meno di chiedersi se anche i demoni soffrissero il contagio di malattie.






<em>Aris</em>
                                


                                



