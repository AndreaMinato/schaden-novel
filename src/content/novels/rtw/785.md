---
title: Capitolo 785- Un Intruso
pubDate: 2025-08-07T11:37:51.026Z
tags:
    - rtw
---






Dopo che Pergamena se ne fu andata, nell'ufficio c’erano solo lui e Anna.


Roland aprì il libro di testo che era completato a metà, volendone finire la seconda parte, ma le parole sembravano sfuggirgli. Per molto tempo, la sua penna rimase in aria, e non scrisse una singola parola.


Roland notò che involontariamente guardava sempre in direzione di Anna, come se i suoi occhi fossero stati incollati a lei.


"Cosa c’è che non va?" Sentendo il suo sguardo su di se, Anna posò i pezzi su cui stava lavorando e gli sorrise.


"No, niente." Roland scosse leggermente la testa. "Se ti stai annoiando qui, possiamo andare nel cortile della Montagna del Versante Settentrionale."


Anna arricciò le labbra in un sorriso impercettibile. "Non mi sento per nulla annoiata. Posso finire il lavoro qui. Soprattutto, non mi importa dove sono finché posso stare con te. "


Queste parole avrebbero potuto far arrossire le guance di una fanciulla, ma furono pronunciate da Anna in modo del tutto naturale.


"Va bene”. Sorridendo, Roland lasciò perdere la questione.


Sapeva che Anna non gli avrebbe mai mentito.


Poiché Anna era la prima strega con cui era entrato in contatto dopo essere arrivato in questo mondo, Roland la conosceva abbastanza bene. A parte alcune discussioni accademiche e qualche chiacchierata a letto, la maggior parte delle volte Anna era tranquilla e posata, soprattutto quando era concentrata sul suo lavoro. Roland non la considerava affatto una persona noiosa. Anche il silenzio, per loro, era un mezzo di comunicazione.


A volte, un semplice ed occasionale contatto visivo era sufficiente per capirsi a vicenda.


Per il momento Roland decise di mettere da parte il libro di testo. Posò la penna ed iniziò a studiare il viso di Anna.


Il suo profilo lo aveva affascinato da sempre. I suoi capelli castani, che erano un po' cresciuti, ricadendo verso il basso rivelavano solo un po' del suo collo, bianco come il latte. Come sempre l'azzurro nei suoi occhi era chiaro come l'acqua di un lago. Indossava un maglione largo giallo pastello e un paio di comodi pantaloni in flanella nera, dall'aspetto delicato e arioso. Roland era felice di aver disegnato lui stesso questi abiti moderni.


Dato che in precedenza Anna aveva tagliato i lingotti di metallo (la cui composizione era stata sottoposta a una precisa modifica) in cubi di dimensioni di un palmo, avrebbe solo dovuto lavorarli nell'ufficio con il Fuoco Nero una volta che fossero stati consegnati al Castello. Roland rimase colpito dalla velocità con cui quei lingotti di metallo nel Fuoco Nero furono trasformati in pezzi completi. In un certo senso, la conversione era più una manifestazione artistica che una semplice dimostrazione delle ingegnose tecniche e dell'abilità di Anna.


Queste piccole parti, che sembravano così insignificanti, alla fine sarebbero state consegnate all'impianto e sarebbero diventate una delle parti centrali di una macchina o di un'arma.






Non era affatto un compito semplice. Roland sapeva molto bene che era necessario che sia la lunghezza che la larghezza del Fuoco Nero fossero entrambi controllati dal potere magico di Anna. Evocare diversi Fuochi Neri e dirigerli per tagliare da diverse angolazioni era ancora più difficile che usare entrambe le mani per lavorare contemporaneamente su due compiti diversi. Richiedeva una concentrazione incredibilmente alta. Probabilmente, solo una persona così laboriosa come Anna era in grado di dedicarvisi continuamente ed alla fine eccellere in questo lavoro.


La ragazza, che praticava la manipolazione del fuoco nel giardino del Castello, era indubbiamente cambiata molto, ma sembrava esserci qualcosa che rimaneva sempre uguale.


La giornata trascorse senza che se ne accorgessero.


Quando scese la notte, Roland cadde addormentato con Anna in braccio, e l'altro mondo si svegliò.


...


Sbadigliando, Roland si girò verso il calendario sul suo comodino.


Era sabato 14 ottobre.


Anche se il tempo trascorreva molto più velocemente nel Mondo dei Sogni rispetto a quello nel mondo reale, Roland non veniva in questo mondo ogni notte. Finché non sognava, qui il tempo rimaneva congelato.


Quando Ronald entrò nel soggiorno, la colazione era pronta.


"Perché sei così in ritardo oggi?" Chiese Zero mentre masticava del pane fritto (1).


"È fine settimana. Gli adulti hanno la loro vita notturna, quindi per me è normale dormire”. Roland entrò in bagno e prese la sua tazza e lo spazzolino. "Devi uscire più tardi?"


"No, sto facendo i compiti", rispose la ragazzina. Poi chiese un po' a lui ed un po' a se stessa: "Vita notturna? Torna a casa addirittura prima di me, ma parla di vita notturna. Questo vecchio uomo scontroso non è altro che un perdente senza amici o carriera... " Roland sapeva che Zero lo aveva detto apposta, perché il suo borbottio era abbastanza forte da essere sentito.


Stava quasi soffocando con il collutorio. Roland era già molto dispiaciuto di sentire Zero chiamarlo "zio", ora il suo titolo era stato direttamente trasformato in "vecchio uomo scontroso"? Si guardò allo specchio. Il suo aspetto non era molto diverso da quella del mondo reale. A prima vista, potrebbe aver avuto non più di 23 o 24 anni. Anche se non era splendidamente vestito, con indosso solo una maglietta e pantaloncini, non poteva essere considerato in nessun modo un "perdente" o un "vecchio uomo scontroso".


Roland diede la colpa al giudizio infantile della bambina.


Decise di non litigare con lei, ma semplicemente disse: "In tal caso, lascerò la mia chiave qui. Più tardi devo uscire e dovrai aprire la porta per me. "


"Ricevuto!"


Durante il tempo in cui si lavò i denti e la faccia, Zero finì di fare colazione e si ritirò nella sua stanza.


Roland si avvicinò al tavolo e accese il televisore con il telecomando.


Oggi doveva incontrare Garcia.


Nel giro di diversi mesi, aveva praticamente ottenuto tutti i libri di testo e i materiali di cui aveva bisogno e li aveva stipati in camera da letto. L'unico lavoro che gli rimaneva ora era di copiarli. Tuttavia, la ricerca di altri frammenti di memoria aveva incontrato alcuni ostacoli.


Nessun inquilino dell'Appartamenti delle Anime era disposto a lasciare il suo locale. Ad oggi, Roland aveva persuaso solo due inquilini, ma dietro la Porta della Memoria non c'era nulla di valore. C'erano più di 2.000 residenti nell'Appartamento, ma era difficile per Roland raccogliere grandi capitali solo vendendo armature, poiché queste non erano veri pezzi d'antiquariato. Nel momento in cui si fosse introdotto nella residenza di qualcuno, questa azione avrebbe attirato l'attenzione della polizia.


Dopo una profonda riflessione, Roland concluse che c'erano solo due modi possibili: uno era aumentare le sue entrate e l'altro la sua reputazione.


Se avesse potuto esser noto come lo era Garcia intorno a Via Tongzi, avrebbe potuto convincere facilmente i suoi vicini a trasferirsi o ad affittargli appartamento un appartamento. Se ne fosse diventato finanziariamente capace, un'altra soluzione sarebbe stata l'acquisto dell'intero edificio.


In entrambe le opzioni costituivano un grande investimento e, al momento, il modo più fattibile per accedere a fondi così cospicui sembrava far parte della Gilda dei Marzialisti.


Secondo Garcia, chiunque avesse partecipato alla caccia ai Caduti al Male avrebbe ricevuto un compenso per la partecipazione. Se un abile e potente marzialista era disposto a prendere parte all'operazione, la Gilda gli avrebbe dato pieno sostegno. Quando Garcia parlava della retribuzione, tuttavia, sembrava piuttosto sprezzante, come se stesse uccidendo Caduti al Male solo per proteggere gli esseri umani piuttosto che per i soldi.


Roland aveva parlato molto del suo valore e della sua galanteria. Poi chiese informazioni sulle regole precise relative ai compensi.


A dire il vero, Roland aveva l'impressione che questa organizzazione, che si vantava della sua responsabilità e della sua dedizione personale, sembrasse abbastanza ambigua. In qualche modo aveva sentito la presenza di cospirazioni e di loschi affari clandestini. Dato ciò, si sentiva riluttante a lavorare per loro, e certamente non lo avrebbe fatto gratuitamente. Aveva deciso di far parte della Gilda dei Marzialisti semplicemente perché questa era la sua ultima speranza dopo numerosi tentativi vani ed infruttuosi svolti negli ultimi mesi.


Quando si fecero le 10, Roland si mise un vestito e uscì. Anche se si sarebbero dovuti incontrare nella stanza 0827, Roland sentì che era consigliabile essere vestiti in modo formale, poiché questa era, dopo tutto, una richiesta ufficiale.


Ma non appena fu uscito dalla stanza, sentì un acuto grido infantile stridente provenire dalle sue spalle.


Proveniva da Zero.


Apparentemente l'urlo sorprese Roland. Si voltò e trovò la bambina che si stava precipitando fuori dalla stanza, spaventata ed innervosita.


"Cosa c’è che non va?" C'è un topo? "


Zero balbettò: "C'è... c'è qualcuno nella stanza".


"Qualcuno?" Roland aggrottò le sopracciglia e infilò la testa nella stanza 0825. Immediatamente rimase paralizzato al suolo.


Nel centro del salotto, che fino ad un secondo fa era vuoto, c'era una donna mai vista prima.


<em>Moumentai</em>






[su_service title="Erialis" icon="icon: comment" size="16"]
<div class="_2TO-components-SimpleRichTextEditor--paragraphElement" data-block="true" data-editor="2kar7" data-offset-key="3ere1-0-0">
<div class="public-DraftStyleDefault-block public-DraftStyleDefault-ltr" data-offset-key="3ere1-0-0"><em>(1) Il pane fritto conosciuto anche come Youtiao è per tradizione salato e viene consumato in genere a colazione accompagnato da congee di riso e latte di soia. L'impasto è costituito da acqua sale farina e lievito chimico ovviamente ha diverse varianti e come la maggior parte dei cibi orientali anche questo ha la sua leggenda.</em></div>
</div>
<div class="_2TO-components-SimpleRichTextEditor--paragraphElement" data-block="true" data-editor="2kar7" data-offset-key="cg71m-0-0">
<div class="public-DraftStyleDefault-block public-DraftStyleDefault-ltr" data-offset-key="cg71m-0-0"><em> Il nome cantonese yàuhjagwái significa letteralmente "diavolo fritto" e nasce come un atto di protesta contro il primo ministro della <a class="_4X_-components-SimpleRichTextEditor-components-LinkSpan--linkSpan" href="https://it.wikipedia.org/wiki/Dinastia_Song">dinastia Song</a> <a class="_4X_-components-SimpleRichTextEditor-components-LinkSpan--linkSpan" href="https://it.wikipedia.org/w/index.php?title=Qin_Hui&amp;action=edit&amp;redlink=1">Qin Hui</a>, ritenuto colpevole di avere orchestrato un complotto ai danni del generale <a class="_4X_-components-SimpleRichTextEditor-components-LinkSpan--linkSpan" href="https://it.wikipedia.org/wiki/Yue_Fei">Yue Fei</a>, una icona della nazione e cultura cinese. Si dice che questo alimento, originariamente sotto forma di due pezzi di impasto di forma umana che divennero in seguito due pezzi uniti nel centro, rappresenterebbe Qin Hui e sua moglie, entrambi collaboratori del nemico nel portare alla caduta del grande generale che in seguito alle accuse ricevute fu condannato a morte. Quindi lo youtiao fritto e successivamente mangiato simboleggerebbe la coppia di traditori. In accordo con la leggenda, gli youtiao sono spesso costituiti da due lunghi pezzi uniti al centro, con una parte che rappresenta il marito mentre l'altra rappresenta la moglie. </em></div>
</div>
<div class="_2TO-components-SimpleRichTextEditor--paragraphElement" data-block="true" data-editor="2kar7" data-offset-key="9v38o-0-0">
<div class="public-DraftStyleDefault-block public-DraftStyleDefault-ltr" data-offset-key="9v38o-0-0"><strong><em><a href="https://scelgounlibroperbambini.wordpress.com/2017/02/05/menu-a-due-per-il-capodanno-cinese-youtiao-pane-fritto/">Ricetta </a>   </em></strong>[/su_service]</div>
</div>
                                


                                



