---
title: Capitolo 786: La Prima Esperienza Onirica
pubDate: 2025-08-07T11:30:06.833Z
tags:
    - rtw
---






La donna aveva i capelli lunghi fulvi, la frangia acconciata lateralmente, rivelava metà della fronte. I tratti del viso morbidi, davano a Roland l'impressione che la donna avesse un carattere gentile e delicato. Tuttavia, nelle attuali circostanze, la sua squisita bellezza non lo colpì, ma in realtà rafforzò il crescente sospetto che la fanciulla fosse un fantasma.


Oltre a ciò, Roland notò anche che il suo abito era un po' troppo trasandato. Alcuni punti della cucitura stavano saltando, e i polsini e gli angoli del vestito erano strappati e laceri, come se fosse stato preso dalla spazzatura.


"Io... io ti ho sentito uscire, quindi volevo controllare se la porta fosse chiusa bene. Quando mi sono girata, ho visto che era lì in piedi!" Zero era spaventosamente pallida, evidentemente terrorizzata dall'evento.


Anche la donna sembrò notare il trambusto. Nel momento in cui alzò la testa e guardò la porta, la sua espressione cambiò bruscamente.


Roland di nascosto strinse la mano in un pugno. Era pronto a colpire.


Ma ciò che la donna disse in seguito lo lasciò completamente a bocca aperta. La donna lanciò un'esclamazione di sorpresa. "Sua... Maestà?"


<em>Cosa?</em>


<em>Sua Maestà?</em>


"Um... tu sei..." Roland cercò di capire cosa stesse realmente accadendo.


"Sono Phyllis, Vostra Maestà. Che è successo?" La donna era perplessa quanto lui.


"Phyllis?" Una moltitudine di pensieri e domande attraversarono rapidamente la mente di Roland "<em>Che lei sia la Strega della Punizione Divina che è nel salone del Castello? Perché avrebbe dovuto intromettersi nei miei sogni? Che questo Mondo dei Sogni si stia aprendo e connettendo all'altro mondo? Dov'è Anna? Perché non è comparsa? "</em>


"Aspettate, voi due vi conoscete?" Zero capì che c'era qualcosa che non andava. "Che cosa intende con 'Sua Maestà'... Stai facendo un gioco di ruolo adesso?"


"Ahem, lei è una... mia lontana parente." Improvvisamente Roland si rese conto che per lui non era il momento giuso per restare in uno stato di confusione. "Per quanto riguarda il modo in cui mi ha chiamato, era solo uno scherzo. Siamo cresciuti insieme ed è normale che lei mi attribuisca dei nomignoli particolari".


"Una parente?" Sentendo che la donna non era un qualsiasi fantasma, la bambina tornò presto alle sue solite maniere audaci e provocatorie. Iniziò a diventare ancora più scettica. "Hai appena chiesto chi fosse."


Completamente imperturbabile, Roland rispose: "L'ho fatto? Ho visto solo una codarda in lacrime che si è quasi bagnata i pantaloni".


Zero arrossì fino alle tempie. "Tu... tu bugiardo!"


"Non hai appena urlato? Questa signora era nella stanza da prima. Eri soltanto troppo occupata con i compiti per notarla. "


Con sgomento da parte di Roland, la donna comprese il risvolto. "Mi dispiace, io... Non volevo spaventarti. Ero in un'altra stanza quando Sua Maestà se ne stava andando. Stavo per salutarlo quando hai urlato e sei corsa fuori dalla stanza. "


Roland diede un ultimo tocco al quel loro spettacolo improvvisato. "Avevo immaginato che fosse andata così. Ha chiesto cosa fosse accaduto. La verità è che l'hai spaventata. Se trovassi una ragazzina che urla come una matta mentre sto uscendo, sarei confusa come lo era lei."


"Io… Io..." Zero cercava di trovare le parole che non le venivano. Non poteva negare il fatto che lei avesse urlato, perché non aveva l'abitudine di mentire. Bloccata in tale dilemma, la bambina sentì i suoi occhi inumidirsi di lacrime.


Roland si rese conto che per la bambina era un po' troppo da sopportare, così si chinò e le scompigliò i capelli. "Ad ogni modo, è stato un errore di comunicazione. Adesso torna a studiare. "


Non poté fare a meno di provare un senso di colpa verso Zero perché sapeva che una bambina come lei non riusciva a vedere attraverso la complessità delle astuzie e dei sotterfugi tramati dagli adulti. La sua vita sarebbe completa solo dopo aver sperimentato gli inganni e le menzogne delle persone adulte, poichè questo era un passo inevitabile, una cerimonia a cui doveva prendere parte, per entrare nella sua età adulta e diventare mentalmente matura.


Roland aveva pensato che Zero sarebbe scappata in camera sua in lacrime, ma in realtà tirò sù col naso e si asciugò gli occhi velocemente prima di prenderlo a calci nelle gambe. "Zio, sei un tale idiota!" Con queste parole, infuriata, si precipitò nuovamente nella sua stanza.


Roland contrasse le labbra. La sua reazione era leggermente diversa da quella che aveva previsto, ma... nel complesso, aveva imparato la lezione.


"Ahah". La donna che aveva detto di chiamarsi Phyllis scoppiò a ridere. "Sembra che qui tu non sia il potente Re delle persone comuni."


"Ma io sono il creatore e il sovrano di questo mondo." Roland fece cenno alla donna di entrare. "Parliamo dentro. Anche io ho un sacco di domande da porti. "


...


Dopo mezz'ora, Roland fu finalmente convinto che la donna fosse Phyllis.


Non solo parlava di Taqila, ma anche di quello che aveva vissuto nel Castello, così come del fatto che era solita camuffarsi come guida per "Denaro Sporco" usando il nome "Numero 76". Inoltre, corroborò ulteriormente la sua storia rivelando alcuni dettagli su cui Roland non era stato molto chiaro.


Era impossibile sviluppare un racconto così ben organizzato e logicamente coerente semplicemente leggendo la sua memoria. Roland fu quindi certo che la donna non fosse un essere senziente generato autonomamente in questo mondo.


Inoltre, il corpo attuale che gli stava innanzi era esattamente quello che Phyllis aveva originariamente.


Quindi la domanda era molto chiara.


Come aveva fatto ad entrare in questo Mondo dei Sogni?


Phyllis scosse la testa. "Non lo so nemmeno io... In quel momento doveva essere piuttosto tardi. Il Primo Esercito aveva appena fatto il cambio di guardia. Stavo per disconnettere il mio corpo e dormire profondamente per un po' per ripristinare le mie forze. Quando mi sono svegliata, ero qui." Si fermò per un momento e poi continuò, "Lo chiami... Mondo dei Sogni?"


"Giusto. Questo è un mondo che funziona solo nei miei sogni, ma non so se questa regola adesso si applichi ancora". Roland sentiva che non c'era bisogno non nasconderle nulla in quel momento, perché doveva scoprire il motivo per cui Phyllis poteva entrare nel suo sogno il prima possibile. Sebbene sapesse che questo complicato mondo non esisteva che nella sua testa, era ancora... piuttosto scioccante vedere qualcuno vi fosse entrato senza alcun invito. Dopotutto, era sicuro che il mondo dei sogni fosse stato creato sulla base della sua memoria. Un'intrusione significava che qualcuno era entrato nella sua memoria senza permesso.


Roland aprì la scala che era dietro la porta e la mise accanto al letto. "Forse possiamo fare un piccolo test per scoprire perché sei arrivata qui."


"Di cosa si tratta?" Chiese Phyllis sorpresa.


Roland le spiegò: "Quando cadrò dalla cima della scala, il sogno finirà. Puoi provarlo per prima per vedere se puoi tornare nel mondo reale. Finirò di sognare successivamente. Se entrambi riusciremo a uscire da qui, allora mi aspetterai nella sala. Ti raggiungerò subito".


"Aspetti... Sua Maestà?" Phyllis tese la mano nel tentativo di afferrarlo.


Roland fu sorpreso dal suo comportamento. A Neverwinter si sarebbe sicuramente trattato di un atto di estrema insolenza. Che avesse completamente abbandonato tutte buone maniere e le usanze apprese nelle ultime centinaia di anni dopo essere giunta in un ambiente totalmente estraneo? Roland pensò che fosse molto improbabile.


Phyllis gli chiese a bassa voce: "Potresti... pizzicarmi?"


"Cosa?" Roland era sbalordito.


"Per favore, con la tutta forza che hai." Phyllis si arrotolò la manica e tese a Ronald il braccio pallido.


"Ho già la conferma che il dolore non farà finire il sogno."


"Voglio solo provare un po' di dolore... La prego".


"Provare?" Ronald ripensò subito alla descrizione che gli aveva fatto Agatha delle Streghe della Punizione Divina e comprese ciò che intendeva l'altra. Dopo un attimo di silenzio, pizzicò il polso della strega con la mano destra.


Phyllis strinse i denti, cedendo a un sonoro gemito di soddisfazione. Tremava per l'eccitazione come un viaggiatore assetato che beveva una bevanda deliziosa, assaggiata un tempo e da molto dimenticata.


Era dopo molto tempo che Phyllis finalmente apriva gli occhi ed emetteva un lungo respiro.


"Dio onnipotente, posso provare di nuovo il dolore!" Phyllis sembrava una persona completamente diversa, i suoi radiosi occhi fissi su Roland luccicavano di euforia.


Roland allargò le mani. "Puoi farlo anche tu."


Phyllis scosse la testa e improvvisamente si mise in ginocchio. "È diverso, Sua Maestà. Però, per lei questo mondo è solo un sogno, ma a me piacerebbe fare qualsiasi cosa pur di rimanervi. Ho il terrore che non sarei mai in grado di tornarvi dopo essermene andata. Potrebbe permettermi di sognare ancora un po', almeno per il momento?"






<em>Moumentai</em>






[su_service title="Erialis" icon="icon: comment" size="16"]<em> Le streghe masochiste ahaha...capisco il perchè e mi dispiace per loro ma fa veramente ridere.."Maestà ti prego fammi del male, puniscimi" ahhaa povero Roland </em>[/su_service]




                                


                                



