---
title: Capitolo 787: Si Parte! Verso Il Nuovo Mondo!
pubDate: 2025-08-07T11:30:06.833Z
tags:
    - rtw
---










Roland rimase in silenzio.


Phyllis aveva ragione. Per Roland, le sensazioni erano qualcosa di così naturale che quasi le considerava elementi intrinseci del mondo. Per quanto riguarda il suo sogno, a causa della sua bizzarria e incompletezza, lo considerava un mondo immaginario creato dalla sua immaginazione. Per Phyllis, invece, questo mondo era il paradiso.  Era la luce alla fine del tunnel. Non importava quali trappole e quali fatiche la attendessero, Phyllis avrebbe fatto del suo meglio per farne parte.


Se la sua intrusione fosse stato davvero un incidente che non si sarebbe ripetuto e se fosse andata via così, probabilmente avrebbe perso qualcosa che andava oltre l'immaginazione di Roland. Se il dolore fosse l'unica cosa che Phyllis avrebbe vissuto in questo paradiso perduto da tempo, sarebbe stato troppo crudele nei suoi confronti.


Roland fece un sospiro. Alla fine, strinse la mano di Phyllis e disse: "Capisco. Faremo l'esperimento in serata".


Due giorni nel Mondo dei Sogni duravano approssimativamente lo stesso tempo di un'intera notte nel mondo reale. Si sarebbe svegliato soltanto poche ore dopo se fosse rimasto nel sogno fino a sera. Quindi, questo non avrebbe dovuto creargli problemi. Queste poche ore extra, tuttavia, avrebbero permesso a Phyllis di fare un'esplorazione approfondita questo nuovo mondo.


"La ringrazio, Sua Maestà..." Phyllis si alzò e mise di nuovo la mano sul cuore, un particolare saluto normalmente fatto dai membri più anziani dell'Unione. "Ora capisco perché l'Unione delle Streghe la sostiene a pieno."


Roland stava per risponderle quando improvvisamente qualcuno bussò alla porta della camera da letto. Sentì la voce di Zero provenire da fuori la stanza.  "Ho fatto un del tè. Ne volete un po'?"


<em>"Che diavolo... sta combinando?"</em> pensò Roland. Di solito, Zero scompariva per un bel po' quando era arrabbiata. Sicuramente non bolliva l'acqua o faceva il tè. "A <em>che gioco sta giocando adesso?"</em>


Roland aprì la porta, con un'espressione perplessa, solo per scoprire che non c'era nulla nelle mani di Zero. La bambina lanciò uno sguardo a Roland e poi infilò la testa nella stanza. Studiò con disapprovazione Phyllis, gli occhi pieni di preoccupazione.


"Ehi, dov'è il tè?"


"È in soggiorno.  Vattelo a prendere da solo. " Zero gli fece il muso con un grugnito. “A proposito, voi ragazzi non fate strani rumori. Mi state distraendo dai miei compiti!" Dicendo questo, scappò via.






"Um... quindi questo è il motivo." Roland scosse la testa, senza parole. I bambini in quest'epoca sembravano essere più sofisticati di quanto lui si aspettasse. Se fosse stato lui, si sarebbe semplicemente chiesto della loro salute con un po' di apprensione e gli avrebbe chiesto se avessero voluto andare all'ospedale, anziché farsi quelle idee assurde ed inappropriate.


Roland scrollò le spalle dopo aver chiuso la porta. "Non badare a lei. Un bambino nato nel ventunesimo secolo dovrebbe essere così. Dopo tutto, è un'era diversa. "


Phyllis sembrava piuttosto confusa. "Il ventunesimo secolo? Un'era diversa? Che legame hai con lei... "


"È solo una coinquilina," spiegò Roland a Phyllis senza darle i dettagli. Semplicemente evitò le sue domande. Anche se una volta Roland le aveva detto che la sua battaglia con il Papa era stata una Battaglia Spirituale, non le aveva detto che questa bambina era in realtà l'ex Papa, la Strega Pura. Zero aveva iniziato una nuova vita nel Mondo dei Sogni. Il suo passato era ormai una storia lontana. Roland non riteneva necessario collegarla nuovamente all'altro mondo.


Phyllis si morse il labbro. "Capisco. La prego... continui. Può usare altri metodi.  Cercherò di non fare rumore questa volta. "


Roland si mise la mano sulla fronte, sentendosi un po' divertito e un po' frustrato.


"<em>Che adesso sia dipendente dal dolore? C'è così tanto divertimento in questo mondo. Non deve assolutamente focalizzarsi solo su questa sensazione. "</em>


"Ehm." Roland si schiarì la voce. "Siccome sei giunta nel Mondo dei Sogni, lascia che ti faccia dare un'occhiata in giro."


"Posso uscire... in questo modo?" Chiese Phyllis sorpresa. "Apparentemente qui è molto diverso da Neverwinter. Non ti causerò problemi se qualcuno noterà la mia presenza? "


Phyllis aveva chiaramente osservato il drammatico cambiamento nei dintorni, ma evidentemente, pensava che le persone in questo mondo agissero ancora allo stesso modo di quelle nei Quattro Regni in cui le streghe venivano ripudiate dalla folla. Credeva che le persone che sembravano diverse sarebbero sempre state oggetto di discriminazione o persecuzione.


Roland le sorrise. "Se tu fossi una strega, non saresti altro che una celebrità qui. Ti ho detto che questo è un mondo completamente nuovo. Essere diversa non ti danneggia. Invece, avrai un sacco di sostenitori che ti ammireranno. Ovviamente, tutto questo presuppone che tu non infranga le leggi".


"Quindi... È così?" Phyllis si risollevò all'istante. "Anche qui ci sono taverne e locande, no?"


Roland arricciò le labbra. "Vuoi provare alcuni vini e del cibo di qui? Ci sono più tipi di cibo e bevande di quanti tu ne possa mai immaginare. "


<em>"Quindi il suo piano originale era di rimanere qui e provare ancora e ancora dolore</em>?" Anche se l'idea di torturare una donna così carina e di buon cuore sembrava abbastanza elettrizzante, Roland pensò che questo lo avrebbe portato a fare qualcosa di irrevocabilmente sbagliato.


Era una via di fuga così limitata! Aveva quasi fatto un enorme errore.


"A proposito, visto che ora sei nel tuo corpo, sei ancora in grado di usare il tuo potere magico?"


"Ah... Me ne ero quasi dimenticata", esclamò Phyllis a bassa voce. "Fammi provare".


Chiuse gli occhi e trattenne il respiro. Comunque non accadde nulla per un po'.


"Non funziona?"


"Sì... Riesco a sentire il Ciclone Magico. È solo un po' arrugginito perché non lo uso da un po'", rispose Phyllis, leggermente imbarazzata. "Solo un momento... Sta venendo fuori. "


A queste parole, due artigli scheletrici neri si sollevarono improvvisamente dalla sua schiena e si allargarono alle sue spalle. A prima vista sembravano un paio di mani demoniache o ali scheletriche.


Roland si accarezzò il mento. "Questi sono..."






Phyllis emise un lungo sospiro. "Li chiamo Blade Claws. Gli artigli sono retrattili e possono estendersi fino all'estensione della mia capacità. Sono molto più affilati del semplice metallo. Quando ho combattuto contro l'Armata dei Demoni, questi artigli mi hanno protetto dagli attacchi alle spalle e mi hanno anche aiutato a resistere contro i Demoni Anziani. "


"Quindi eri una strega da combattimento."


"Giusto. Ai tempi di Taqila, ero la guardia dei Tre Capi. " Phyllis fece una pausa. "Ma c'è una cosa che non riesco proprio a capire. Sulla base delle ricerche condotte dalla Società di Ricerca, il potere magico proviene dalla Luna di Sangue. Perché il potere magico esiste anche nel tuo Mondo dei Sogni? "


Roland allargò le mani. "Nonostante questo mondo sia stato creato dalla mia immaginazione, probabilmente ha anche qualcosa a che fare con la Luna di Sangue. Anche io sto ancora cercando di venirne a capo. Ti aggiornerò quando saremo fuori. Dato che abbiamo deciso di fare la prova questa sera, è meglio iniziare piuttosto che perdere tempo qui. "


"Sì, Sua Maestà! Phyllis rispose con eccitazione.


Siccome era sabato, Roland decise di portare Zero con loro. Altrimenti, la ragazzina avrebbe potuto nutrire per molto tempo rancore nei suoi confronti.


"Inoltre, non è necessario chiamarmi 'Sua Maestà' qui, usa solo Roland. in questa era non ci sono Re."


"Beh... in tal caso, la prego di scusare la mia impudenza."


Roland non era sicuro se fosse un'illusione, oppure Phyllis gli prestasse più rispetto di prima, e che questo sembrava non essere finto. Roland sentiva che questa intrusione accidentale non era poi così male se in questo modo avesse potuto ottenere il sostegno di una strega di Taquila.


<em>Moumentai</em>
                                


                                



