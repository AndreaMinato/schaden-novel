---
title: Capitolo 788: Viaggio gastronomico
pubDate: 2025-08-07T11:30:06.833Z
tags:
    - rtw
---






<strong> </strong>


"Non vieni? Ehi, cosa intendi? Non solo sei in ritardo, ma mi hai appena detto che decidi di darmi buca all'ultimo minuto?"


Le urla dall'altro capo del telefono spinsero Roland ad allontanare la testa dal telefono. Nonostante non potesse vedere Garcia, ne percepiva chiaramente la rabbia.


"Ho un visitatore inaspettato che devo accogliere" Mentre Garcia sbuffava, Roland spiegò velocemente: "Non ho altra scelta. Sai che in questo appartamento oltre a me c'è solo una ragazza di 14 anni, come posso affidarmi a lei per ricevere un ospite?"


"Il tuo appartamento è il numero 0825, vero? Sto venendo a parlarti".


"Uhm ... in questo momento non sono nell'appartamento..." Dopo aver detto quelle parole, Roland chiuse gli occhi e si preparò al prossimo attacco verbale.


Come previsto, Garcia alzò di nuovo la voce. "Non ti ho detto che ho preso un appuntamento con gli anziani dell'associazione? Credevo che potessi finalmente assumerti qualche responsabilità. Non puoi semplicemente liberarti di me! Pensi che non sappia cosa sei? Torna qui adesso!"


<em>"Assumersi qualche responsabilità... cosa cavolo vuol dire? È una frase così vaga"</em> pensò Roland tra sé e sé.


Quando notò che il tassista aveva un'espressione che sembrava dire: "Compagno, hai fatto bene, ti capisco pienamente" Roland capì che ulteriori spiegazioni non avrebbero funzionato.


"Cosa hai detto? La linea non è molto buona, sono appena arrivato nella Strada Orientale. Hey, ci sei ancora? Pronto... Pronto?" Dopo aver messo in scena quello spettacolo unilaterale, Roland riattaccò il telefono. Arrivò al punto di spegnerlo, nel caso in cui richiamasse.


Probabilmente aveva offeso a morte quella stella delle arti marziali.


Non si aspettava che a Garcia sarebbe importato tanto se fosse entrato nella Gilda dei Marzialisti. La sua reazione aveva confermato ancora una volta l’ipotesi di Roland secondo cui Garcia si comportava in modo distante solo con gli estranei. Non appena l’aveva riconosciuto come un Risvegliato della Energia della Natura, aveva mostrato la sua vera personalità.


"Che cliché" commentò Zero sul sedile posteriore: "Credi di vivere una vita da eremita nel profondo di una foresta? Come si può avere un problema di ricezione quando si è ancora all’interno della città?"


"Quanto sei perspicace" Roland diede un'occhiata al sedile posteriore. Phyllis era ancora seduta vicino alla finestra, stupefatta da ogni dettaglio del mondo esterno. Era rimasta seduta lì, immobile da quando era entrata nell'auto. Non era strano che reagisse in quel modo davanti ai grattacieli, al traffico intenso, agli enormi cartelloni pubblicitari e agli schermi sospesi sui muri, quelle cose avrebbero sconvolto chiunque venisse dal passato. Di fatto, l'aumento della produttività avvenuto in quell’era avevano comportato dei cambiamenti. Quei cambiamenti radicali, che avevano persino sconvolto gli stessi abitanti del posto, in soli due decenni erano riusciti a cambiare completamente l’aspetto di una città ed erano sicuramente abbastanza grandi da sopraffare una strega di Taqila.


Prima di mettersi in viaggio, Roland l'aveva aiutata a sostituire i suoi abiti malridotti, probabilmente l'uniforme di Taqila, nei vestiti che aveva comprato per sé. Una maglietta e dei pantaloncini che essendo unisex non avrebbero dato problemi a Phyllis se li avesse indossati. Stranamente, quei vestiti economici le davano un aspetto abbastanza casual e alla moda. Sembrava che l'aspetto esteriore di una persona avesse il potere di rendere qualcosa di brutto in qualcosa di bello. L'unico problema era il reggiseno. Alla fine, Roland aveva dovuto chiedere a Zero di avvolgerle un panno intorno al petto per risolvere il problema.


Il fine di quel viaggio era chiaro. Stava portando la strega della Punizione Divina a mangiare qualcosa e a comprare un nuovo cambio di vestiti. Del resto, che sarebbe successo se fosse entrata di nuovo nel suo sogno? Non poteva sempre indossare i suoi vestiti ed avvolgersi in un panno.


"Eccoci qui, Parco Valle Verde" il tassista abbassò il tassametro e disse: "Sono 25 dollari".


Quel parco non era distante dall'appartamento di Roland. Era anche un’area verde che Roland aveva scoperto durante una delle sue esplorazioni della città. Non c'erano molte persone in zona e nelle vicinanze c’era una strada con negozi. Soprattutto, poco lontano c'erano dei negozi KFC e McDonald's.


Proprio così, quelle due strade erano le prime scelte di Roland, infatti le bancarelle di cibo lungo la strada offrivano un’atmosfera di ristoro troppo scadente e non c'era nessuna garanzia che il cibo avesse un buon sapore. Dopotutto, questo viaggio aveva lo scopo di far divertire la sua ospite dell'altro mondo. Di conseguenza, era ovvio che il sapore e l’atmosfera fossero i due criteri imprescindibili. Inoltre, era anche necessario che ci fosse abbastanza cibo per sfamare la strega e farla sentire piena. I ristoranti stellati ovviamente avevano un’atmosfera migliore, ma se la strega si fosse lasciata andare... Roland temeva di non avere una simile capacità finanziaria.


Per queste ragioni, i fast food erano ovviamente la scelta migliore.


Inoltre, Zero diceva di volere mangiare in un fast food già da un po’, anche se probabilmente era per i giocattoli delle bambole in regalo nei menù per bambini, in effetti erano una grande attrattiva per i bambini come lei.


Portò le due in un ristorante KFC e prese un tavolo vicino alla finestra. Roland andò al banco e ordinò direttamente due bucket formato famiglia e un menù per bambini.


"Perché hai comprato tutta questa roba?" Zero chiese sorpresa quando vide Roland posare così tanto cibo sul tavolo. "Zio, anche se ora hai un lavoro, non dovresti sprecare i tuoi soldi".


"Sono raramente generoso. Perché non te la godi?"


"Ok!" Alla fine smise di fare il broncio dopo aver visto il giocattolo nel menù per bambini.


"Mangia con noi, se ne vuoi ancora, dimmelo". Roland porse un pezzo di pollo fritto a Phyllis. Dopo essere stato fritto in un luogo capace di generare un’alta temperatura e una grande pressione, la pelle di pollo aveva assunto un invitante colore dorato. Anche solo annusandolo sentiva l’acquolina in bocca. Il pollo cotto con gli standard moderni non aveva solo una consistenza tenera e liscia, ma la carne aveva il sapore ricco di spezie come pepe nero, timo, aglio e sale. Il sapore era completamente diverso e l’insipido pollo bollito dell’antichità non poteva competere contro di esso.


Sebbene gli uomini moderni si lamentassero sempre delle tante calorie e del gusto che accomunava tutti i fast food, era sicuramente una prelibatezza per quei posti in cui cibo e condimenti erano sempre scarsi. Avrebbe sicuramente sconvolto Phyllis, che non aveva assaggiato del cibo negli ultimi cent'anni.


Durante il viaggio, la strega aveva seguito alla lettera le istruzioni di Roland e, a prescindere da quanto fossero strane le cose che vedeva, non faceva domande. Faceva del suo meglio per imitare il comportamento altrui, eppure nel momento in cui mise in bocca il pollo fritto, non riuscì più a controllarsi. Lacrime calde le riempirono gli occhi e iniziarono a scorrere giù in modo incontrollabile.


"Cosa c'è che non va, sorella..." Zero era confusa.


"Ehm, niente. È solo che lei sta morendo di fame da troppo tempo. La famiglia di Phyllis non la trattava bene... Avevano sempre desiderato un maschio, ma non sono riusciti ad averne uno... Comunque, sei troppo piccola per capirlo, devi solo sapere che lei non ha avuto una vita felice lì".


"Capisco..." L'espressione della ragazzina si addolcì, probabilmente dovuto alla compassione.


Roland non intendeva fare storie sul perché Zero chiamasse Phyllis sorella mentre lui veniva chiamato zio. La scena della strega proveniente dal passato che trangugiava il cibo mentre piangeva l’aveva toccato.


Per le streghe, il semplice piacere di gustarsi il cibo era un sogno per cui erano disposte a pagare qualsiasi prezzo. Si sentiva triste per quanto fosse ingiusta quella cosa. Fortunatamente, l'esperienza che aveva vissuto quel giorno aveva dato a Phyllis un po' di conforto, tuttavia era difficile dire se ci sarebbe stata un'altra occasione la volta successiva.


Quello che poteva fare per loro era fare del suo meglio per soddisfare i suoi desideri durante quest’avventura di un giorno.


<em> </em>


<em>Thea</em>










[su_service title="Erialis" icon="icon: comment" size="16"]<i> Sapevo che Roland avrebbe trovato una soluzione al desiderio di Phyllis e poi pensandoci quando vado in gita in un posto oltre a vedere le bellezze naturali e monumentali almeno per quanto mi riguarda amo provare cibi nuovi.. .questo sopratutto quando vado all'estero, anche per voi è così? </i>[/su_service]
                                


                                



