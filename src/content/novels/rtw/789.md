---
title: Capitolo 789: Un’ipotesi sul trasferimento delle anime
pubDate: 2025-08-07T11:30:06.834Z
tags:
    - rtw
---






"Questo è.… dannatamente buono!" dopo molto tempo, alla fine il ritmo con cui Phillips aveva trangugiato il cibo iniziò a rallentare.


Le persone che passavano di lì restavano allibite per la quantità di scatole di hamburger e crostate di uova <strong>(1)</strong> che si accumulavano sul loro tavolo. All’apparenza quel cibo era sufficiente per cinque o sei persone. Tuttavia, al tavolo ce n’erano solo tre e due di loro erano delle ragazze attraenti e magre che non sembravano poter mangiare molto. Di conseguenza, la maggior parte dei passanti credeva che fosse stato l'unico uomo ad avere divorato tutto quel cibo e gli lanciavano sguardi cattivi per essere un avido ingordo.


Vedendo quegli sguardi pieni di disprezzo sui loro volti, Roland si sentiva impotente ma allo stesso tempo era al settimo cielo per la sua saggia decisione di avere scelto una catena di fast food poco costosa piuttosto che di costoso ristorante. In caso contrario, quel pasto con Phyllis l’avrebbe mandato sicuramente in bancarotta. Quindi chiese a Zero: "Puliscile la bocca".


La bambina tirò fuori una salvietta umida per rimuovere le lacrime e le macchie di olio dal volto di Phyllis. Grazie alla bellezza naturale tipica di una strega, Phyllis non aveva bisogno di truccarsi. Altrimenti, avrebbe avuto un aspetto terribile dopo aver mangiato quel pasto in un fiume di lacrime. Quella era probabilmente la prima volta che la bambina incontrava una persona così infelice che persino un pasto da KFC la portava alle lacrime. L’atteggiamento che aveva nei suoi confronti era completamente cambiato in seguito a un’improvvisa ondata di compassione.


Vedendola finire il brunch, Roland bevve un sorso di coca cola e disse a Phyllis: "Ecco dei coni gelato, però prima parliamo del Mondo dei Sogni. Prima di entrare, hai notato qualcosa di strano?"


"Ma ..." Guardò la bambina seduta accanto a lei ed esitò.


Diede un’occhiata alla strega del passato e disse: "Va tutto bene. È solo un sogno che hai fatto da piccola".


Lei capì subito cosa voleva dire e disse: "Oh, beh, è ​​successo molto tempo fa. Lasciami pensare... No, niente di speciale, mi sono semplicemente appoggiata al muro e mi sono disconnessa. In questo modo posso riprendermi velocemente senza essere presa completamente alla sprovvista".


"Riesci a sentire i cambiamenti nell'ambiente circostante anche dopo esserti disconnessa?"


Lei annuì. "Sì. In questo modo, posso interrompere il controllo che ho sul mio corpo e la mia coscienza viene avvolta dall’oscurità. Nel buio, riesco comunque a percepire i pericoli vicini, ma non li vedo né li sento. Questa sensazione è difficile da spiegare. È come se qualcun altro mi avvertisse dei pericoli nell'oscurità. Celine chiama questo fenomeno connessione inconscia. Solo quando ci troviamo negli involucri dell'anima siamo veramente incoscienti".


Zero fece una smorfia. "Di cosa stai parlando? Chi è questa Celine?"


"Una strizzacervelli. Non interrompere gli adulti mentre parlano". Roland le diede un'occhiata e continuò: "Se ti annoi, vai al parco a guardare le persone che pescano o fanno volare gli aquiloni, però non allontanarti troppo".


Lei sbuffò e se ne andò infelice con il cono gelato tra le mani.


Phyllis guardò la ragazzina dalla finestra alla francese e chiese: "È sicuro lasciarla uscire da sola?"


Roland scrollò le spalle e disse: "Sì, questa epoca è abbastanza sicura, e non è facile ingannarla. Andiamo avanti".


"Sì, quando dormo profondamente, non posso fare altro se non andare alla deriva nell'oscurità infinita senza nessuna traccia di luce, suoni o niente di niente". La strega antica si fermò. "Comunque, questa volta, nel mio sonno profondo ho visto il tuo appartamento in questo Mondo dei Sogni. Era impossibile descrivere il mio stupore in quel momento. Per fortuna, ti ho visto subito".


Dopo qualche momento di riflessione, Roland disse: "Beh ... L'unica cosa diversa del tuo sonno profondo questa volta è che hai dormito nel mio Castello".


"Sì, solo quello" Phyllis ingoiò l'ultimo cono gelato ed emise un lungo sospiro soddisfatto.


Osservando il cono scomparire nella bocca della strega di Taqila, a Roland improvvisamente venne un'idea. "Il fascio di luce!"


"Come?"


"Mi hai detto che quando mi addormento, si genera un fascio di luce giallo-arancio grande quanto le mura della città, non è così?"


Phyllis fu colta di sorpresa e tuttavia, poi sembrò che anche lei avesse coltò qualcosa. "Si è così".


"E anche tu hai un raggio di luce, non è vero?"


"Vuoi dire... i nostri raggi di luce si sono sovrapposti?"


"Esatto. Il Castello del Signore di Città di Confine è solo un normale edificio di pietra, non ha il potere di trasportarti nel Mondo dei Sogni. Ci ho pensato a lungo, solo i nostri fasci di luce possono farlo". Roland improvvisamente batté le mani. "Tuttavia immagino che la sovrapposizione sia solo uno dei motivi. Allo stesso tempo, è necessario disconnettere la propria coscienza per arrivare qui, se così non fosse Anna, Usignolo e le altre streghe sarebbero arrivate nel Mondo dei Sogni molto prima di te".


In quel momento, Roland pensò a qualcos'altro. Era rimasto scioccato dalla parola "anima" nelle storie delle streghe di Taqila.


Avevano trasferito le loro anime in gusci di vario tipo, come ad esempio i Guerrieri della Punizione Divina e quegli strani involucri lasciati dalla civiltà sotterranea. In questo modo, erano riuscite a padroneggiare con successo gli involucri, eppure non gli avevano mai spiegato cosa fossero le anime.


Da quanto era riuscito a capire, l'anima di una persona era composta dai suoi pensieri e ricordi, generati dalla comunicazione tra i neuroni grazie agli impulsi elettrici. Pensava che un'anima non fosse qualcosa di reale o un qualcosa che potesse restare in vita una volta fuori da un corpo umano. Tuttavia, le streghe di Taqila gli avevano spiegato che per la civiltà sotterranea grazie al nucleo dell’anima non era solo possibile estrarre la propria anima ma anche trapiantarla su qualcos'altro.


Inizialmente pensava fosse dovuto alle meraviglie prodotto dal potere magico, eppure adesso la pensava diversamente.


E se fosse possibile analizzare i ricordi e la mente? Se si suppone che i fasci di luce e il potere magico siano stati generati dalla Luna di Sangue, allora è possibile che anche queste cosiddette anime possano derivare da essa. Quando si attiva il nucleo dell'anima per estrarre l'anima di qualcuno, i suoi ricordi e la mente della persona vengono in qualche modo copiati e memorizzati nella Luna di Sangue. Con questo procedimento, i fasci di luce servono solo come un portale di trasmissione. Dunque era questo il modo con cui funzionava il trasferimento dell'anima.


Pasha continuava a ripetere che il processo che portava alla trasformazione del potere magico in qualcosa di reale è estremamente complesso, le divinità si erano fatte carico di quel compito e avevano conferito a streghe diverse dei fasci di luce di varie dimensioni. Indipendentemente dal fatto che avesse ragione o torto, in un certo senso, con la sua teoria era possibile spiegare perché i fasci sulla testa delle Streghe della Punizione Divina erano diventati molto più sottili dopo il trasferimento dell'anima. Trasmettere la mente e i ricordi di qualcuno era molto più semplice che trasformare il potere magico per spingerlo a creare certi effetti o alcuni oggetti nel mondo reale. Quindi, non era necessario avere un ampio portale di trasmissione per completare il processo di trasferimento dell'anima.


Il mio Mondo dei Sogni è molto più complicato della maggior parte delle abilità delle streghe. Quindi il mio portale di trasmissione, cioè il mio fascio di luce è grande quanto le mura della città. Quando Phyllis ha disconnesso la sua coscienza all'interno del mio fascio di luce, i pensieri e i ricordi appartenenti a lei che sono stati memorizzati nella Luna di Sangue si sono sovrapposti al mio Mondo dei Sogni. Ed è così che è entrata in questo mondo.


Roland era entusiasta di quella scoperta, infatti quella teoria sembrava potere spiegare tutte le cose che lo avevano lasciato perplesso per molto tempo. Se la sovrapposizione dei fasci di luce aveva portato Phyllis nel Mondo dei Sogni, ciò significava che anche questo mondo faceva parte della Luna di Sangue. Grazie al Campo di Battaglia dell’Anima di Zero, in qualche modo era riuscito a creare questo mondo all’interno del "Dominio Divino" del potere magico.


Quando stava per comunicare quella scoperta a Phyllis, si verificò una forte esplosione in un ristorante vicino, contemporaneamente dei frammenti di vetro provenienti dalle finestre iniziarono a volare via. La gente cominciò a fuggire in preda al panico, piangendo e urlando, di conseguenza i clienti del ristorante KFC diventarono nervosi e confusi.


<em> </em>


<em>Thea </em>






[su_service title="Erialis" icon="icon: comment" size="16"]<em> [1] </em>
<div class="_2TO-components-SimpleRichTextEditor--paragraphElement" data-block="true" data-editor="2kar7" data-offset-key="duunc-0-0">
<div class="public-DraftStyleDefault-block public-DraftStyleDefault-ltr" data-offset-key="duunc-0-0"><em>Oggi vi proponiamo la ricetta delle crostate di uova <a class="_4X_-components-SimpleRichTextEditor-components-LinkSpan--linkSpan" href="https://www.subitoricette.it/ricetta-egg-tart/">https://www.subitoricette.it/ricetta-egg-tart/</a> </em></div>
</div>
<div class="_2TO-components-SimpleRichTextEditor--paragraphElement" data-block="true" data-editor="2kar7" data-offset-key="1nqn7-0-0">
<div class="public-DraftStyleDefault-block public-DraftStyleDefault-ltr" data-offset-key="1nqn7-0-0"><em><a class="_4X_-components-SimpleRichTextEditor-components-LinkSpan--linkSpan" href="https://en.wikipedia.org/wiki/Egg_tart">https://en.wikipedia.org/wiki/Egg_tart</a></em></div>
</div>
[/su_service]




                                


                                



