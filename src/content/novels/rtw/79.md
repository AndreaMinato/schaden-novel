---
title: Capitolo 79- Risposte
pubDate: 2025-08-07T11:37:50.883Z
tags:
    - rtw
---


Le tende erano chiuse e il fuoco bruciava nel camino, mantenendo nella stanza una temperatura confortevole.


C’era stata una grande differenza tra il giorno di passaggio di Anna e quello di Nana, questa volta la seconda era sveglia. Per assicurarsi che non diventasse troppo spaventata dal dolore imminente, fecero dei semplici giochi per distrarla, e per fare in modo che non si addormentasse durante tutta la notte.


Anche Ronald fece dei trucchi magici con delle monete, sorprendendo il pubblico che guardava. Specialmente Nana che fissava per tutto il tempo con i suoi grandi occhi la mano di Ronald. Se fosse stato un periodo normale, gli avrebbe chiesto con insistenza di insegnarle il trucco.


I trucchi magici di quest’era erano molto lontani dall’essere sorprendenti, per ora, si trattava più di uno spettacolo secondario, come serpenti che danzano sul suono di un flauto, sputa - fiamme, lo spaccare dei piatti sul petto di qualcuno e cose simili. Rispetto alle ultime generazioni di abile dissuasione e agili dita, tutto ora sembrava di livello amatoriale.


Alla fine, Fulmine cominciò a parlare della sue esperienze di navigazione, quando aveva viaggiato con suo padre tra le isole e i fiordi, raccontando di grandi mulinelli e barriere coralline, della caccia di enormi squali di acque profonde e piovre. Anche se tutti sapevano che parte del racconto era inventato, riusciva comunque ad avere l’attenzione di tutti, accattivando addirittura Ronald con le sue storie – nella sua immaginazione, quelle navi a vela si trasformavano in enormi navi da battaglia corazzate, che attraversavano oceani e scoprivano un Nuovo Mondo.


In effetti, c’era una parte della linea del tempo storica di questo mondo che non capiva. Gli ultimi dati scritti del passato non erano più antichi di 450 anni. Neanche l’istruzione a palazzo del precedente Principe ne menzionava il motivo. Ma poteva anche essere che il Principe precedente non avesse prestato attenzione alle lezioni, pensò il principe. All’interno della libreria di Città di Confine non si trovava nulla, quindi l’unica possibilità era di vincere la guerra contro la Fortezza Longsong e vedere e chiedere lì per avere più informazioni.


Quando Fulmine finì le storie sulle sue avventure, Ronald non riuscì a trattenere uno sbadiglio, ma quando guardò Usignolo, quest’ultima scosse la testa, facendo capire che non c’era stato nessun cambiamento magico sino a quel momento. Non avere uno strumento preciso per misurare il tempo è molto scomodo, come posso determinare quanto tempo dobbiamo aspettare? Pensò Ronald con frustrazione versandosi una tazza di acqua calda per poi sedersi ad aspettare.


Ma a poco a poco, tutti sentirono che c’era qualcosa che non andava, ci stava impiegando troppo tempo – Nana aveva sbadigliato tante volte, era evidente che riuscisse a mala pena a stare sveglia. Perfino Anna diventò ansiosa, quindi toccò la fronte della ragazzina, mentre osservava attentamente il potere magico nel corpo di Nana, cercando di cogliere qualsiasi tipo di cambiamento.


Quando Ronald volle bere un sorso d’acqua scoprì che l’acqua era finita, così, andando al bollitore nel camino, quando passò davanti alla finestra ,non poté fare a meno di guardare attraverso le tende per scoprire che stava ancora nevicando. Ma quando aprì leggermente le pesanti tende, un leggero tocco di luce entrò nella stanza.


Era piacevolmente sorpreso nello scoprire che il cielo scuro avesse acquistato un barlume bianco latte.


“Guardate tutti!” Ronald urlò e aprì completamente la tenda. Spaventando tutti col suo pianto, si precipitarono tutti alle finestre per vedere cosa fosse successo. Quando videro la debole luce nel cielo, capirono che senza che se ne fossero accorti, il nuovo giorno era arrivato.


Così, insieme ad Anna, anche Nana superò il Morso del Demone senza dolore.


*


Quando più tardi Ronald tornò nella sua stanza, vide che c’erano già due persone che lo stavano aspettando.


Usignolo e Wendy.


Nelle loro facce non riuscì a notare nessun segno di sonnolenza, c’era solo entusiasmo.


“Siete riuscite a confermare il fatto che il “giorno” di Nana fosse oggi – no, la notte scorsa?” chiese immediatamente Ronald.


“Sì, ma quella volta il cambiamento in lei era molto discreto, non avrei mai pensato che fosse il momento cruciale del Morso del Demone” rispose Usignolo con sicurezza, “Sua Altezza, la sua ipotesi era corretta! Se noi streghe continuiamo ad usare la nostra magia, questa continuerà a crescere e la sofferenza nel nostro corpo si ridurrà. Se riusciamo a fare una certa quantità di pratica ogni giorno, tutte le streghe avranno una grande possibilità di sopravvivere al proprio giorno di passaggio.”


“Fra tutto il Regno di Greycastle, possiamo mostrare le nostre abilità solo nel suo territorio, in un certo senso, la Città di Confine è la nostra Montagna Sacra” continuò Wendy, “voglio implorarla di far sì che  più streghe  possibili conoscano questa notizia, così che le nostre sorelle possano arrivare velocemente in questo santuario. Penso che ognuna di loro avrà intenzione di aiutarla.”


“Questa era la mia intenzione fin dall’inizio” annuì Ronald. “Al termine dei Mesi dei Demoni, le persone normali e le streghe avranno inoltre acquisito un certo grado di comprensione l’uno dell’altro e di contatto. Da quel momento farò in modo che delle persone diffondano la notizia – ma solo come voci. Dovete capire che non posso iniziare un grande  progetto pubblicitario per reclutare streghe, se così fosse causerei un putiferio in tutto il paese,” dopo essersi fermato per un momento continuò, “questo sarà possibile solo se la Chiesa venisse debellata o se salissi al trono.”


“Quindi sembra che la miglior opzione sia aiutarla a salire sul trono” affermò Wendy e poi senza nessuna esitazione si mise su un ginocchio, recitando il giuramento di fedeltà. Ronald vide chiaramente che i suoi movimenti non erano esperti, sembrava essere solo un impulso del momento. Ma a lui non interessavano questi dettagli, la trattò esattamente come Usignolo quando aveva accettato il suo giuramento di fedeltà.


Dopo aver finito la sua supplica, Wendy si rivolse a Usignolo e chiese: “Come è stata la mia prestazione?”


Quest’ultima arricciò il labbro e disse, “Appena sufficiente.”


Ronald scosse la testa senza speranza, “Voi due dovreste andare a letto presto, per tutta la notte non siete riuscite a chiudere occhio”.


“Sua Altezza, ho una richiesta” interrompendolo, Wendy, che si era appena alzata da terra, si inginocchiò nuovamente.


“Parla liberamente” Ronald mise da parte il suo sorriso e parlò seriamente con lei. Il comportamento dell’altra fece capire chiaramente che aveva da discutere una questione importante.


Inaspettatamente Wendy gli disse “Voglio, una volta ancora, tornare all’accampamento dell’Associazione delle Streghe Unite.”


“Wendy!” Usignolo urlò e fissò i suoi grandi occhi  in poté vedere quanto fosse ferma e decisa.




“Non so se sono riuscite o no a trovare la Montagna Sacra, forse sì, forse no. Spero che mi permettiate di andare alla catena delle Montagne Insormontabili dopo la fine dei Mesi dei Demoni. Se Cara non fosse riuscita a trovare la Montagna Sacra, potrebbero essere tornate all’accampamento all’interno della Catena Montuosa Invalicabile.”


“Questo sarebbe molto pericoloso” Ronald si accigliò, “Il tuo capo ti ha attaccata nonostante la vostra lunga amicizia.”


“Se avesse davvero voluto uccidermi, sarei già morta” disse Wendy. “Evocò il suo serpente magico “Dolore” anziché “Morte””. “Non so quanti torneranno con me o addirittura se solo una tornerà con me, ma posso almeno lasciare questo importante messaggio alle mie sorelle.
Se liberano ogni giorno la loro magia, non dovranno sopportare un dolore immenso”  a questo punto la sua voce divenne molto dolce,  “Sua Maestà, se continuerà a trattarci con così tanta bontà, la mia vita sarà sua, naturalmente non la butterò via così facilmente. Mi proteggerò. Quindi per favore accolga la mia richiesta.”


Ronald cadde in silenzio e pensò, se penso alla sicurezza, devo rifiutare la sua richiesta. Ma c’è anche un significato diverso in questa richiesta – se le do la possibilità di salvare più streghe, seguirà felicemente i miei ordini e prenderà qualsiasi rischio. Ma se mi rifiuto, potrebbe ancora voler seguire i miei ordini, ma potrei perdere la possibilità guadagnare altre streghe, e lei porterà per sempre una cicatrice nel cuore.


“Glielo concederò” annui finalmente Ronald, “ma dovrai aspettare ancora due mesi sino alla fine dei Mesi dei Demoni. Inoltre non viaggerai da sola, Fulmine verrà con te. Vi darò anche armi da fuoco per autodifesa, e la Pietra Divina della Vendetta. Fulmine può darti un  supporto a lunga distanza, e quando porti la Pietra Divina della Vendetta durante il tuo incontro con Cara, lei o qualsiasi altra abilità non saranno in grado di farti male.”


“Sua Altezza, per favore mi faccia andare con lei!” supplicò Usignolo.


“No, Veronica. La sicurezza di Sua Maestà è molto più importante della mia, lui è la speranza di tutte noi streghe” disapprovò Wendy scuotendo la testa e ridendo, “Prenditi cura di lui”.




Dontcare
                                


                                



