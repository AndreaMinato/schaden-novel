---
title: Capitolo 792- Ragioni Celate
pubDate: 2025-08-07T11:37:51.027Z
tags:
    - rtw
---


<strong> </strong>










Roland era ancora immerso nei suoi pensieri. Garcia non poteva aspettare ancora e chiese: “Ho risposto alla tua domanda. Adesso voglio sapere la tua risposta.”






Solo allora Roland si riprese: “Ah, sì, entrerò nella Gilda.”






“Cosa?” Garcia sembrava sorpresa.






Allargò le braccia e disse: “Sono disposto a unirmi a voi. Non è forse questo che mi chiedevi?”






“Si... Pensavo solo che tu...”






“Pensavi che me la stavo dando a gambe levate?” Rise. “Sono davvero andato a fare compere con una mia parente nel pomeriggio. Perché non mi credi? Ma posso richiedere di unirmi alla Gilda subito adesso? Il superiore di cui mi parlavi è il referente no?.”






Garcia osservò Roland con sguardo serio per un bel po’ di tempo, come se stesse cercando di distinguere se la sua richiesta fosse sincera o meno. Poi scosse la testa e spiegò: “No, non è un referente. È il mio maestro. L’ho invitata per farti vedere come usare al meglio l’Energia della Natura, ma non vorrà più incontrarti.”






Roland pensò: <em>“Uhm, è perché sono mancato all’appuntamento di oggi? Deve essere già tremendamente deluso di me e sembra che abbia addirittura rimproverato Garcia.”</em>






Tirò fuori un pezzo di carta dal tavolino da tè e glielo passò. “Devi solo compilare questo modulo per fare richiesta. Serve anche la tua firma affinché sia valido.”






Roland era sorpreso: “È così semplice? Bene o male è un’associazione segreta che protegge il mondo intero, non c’è da tenere una qualche cerimonia o testare prima la mia abilità?”






Garcia sogghignò: “Suvvia. Pensi forse che ti stai unendo a qualche antico Ordine o ai Cavalieri Templari? Siamo nell’epoca moderna. La tua firma indica solo che sarà garantito il tuo diritto di sapere. Quando la Gilda riceverà il tuo modulo di richiesta, verificherà la tua identità e provvederà a registrare a tuo nome una nuova assicurazione sociale e un fondo monetario.” Fece una pausa. “Per il test di abilità, chiunque abbia risvegliato l’Energia della Natura ha i requisiti per diventare marzialista. Quanto potrai diventare forte dipenderà soltanto dal tuo impegno. Per questo, un test per chi si è risvegliato da poco non determina nulla.”






Era veramente strano sentirsi dire così da una persona cresciuta in un’antica famiglia reale.






Prese la penna e non appena stava per apporre la sua firma, lei lo fermò.






Disse seriamente: “Devo ricordartelo nuovamente. Una volta che diventerai uno di noi, non sarai più una persona ordinaria. Avrai i diritti garantiti dalla Gilda dei Marzialisti ma nel frattempo dovrai adempiere ai tuoi doveri. Non potrai tradirci o rivelare le nostre informazioni segrete, altrimenti diventerai immediatamente nostro nemico; e non sarai portato in tribunale. Abbiamo il permesso di punire ogni traditore secondo le nostre stesse procedure. Spero che ci pensi bene prima di firmare.”






Aveva sperato con fervore che lui si unisse alla Gilda ma adesso gli stava ricordando i rischi nell’unirsi ad essa. Questo aumentò le sue opinioni verso di lei. Non importava quanto fosse spietata e non si facesse scrupoli la Regina di Acque Chiare del Regno di Graycastle, la Garcia in questo Mondo dei Sogni era completamente diversa.






“So quello che sto facendo.” Roland annuì e firmò il suo nome. “Adesso, puoi darmi informazioni riguardo l’Erosione?”






“No.” Ripiegò con attenzione il modulo di richiesta e lo mise in una scatola di legno sotto al tavolino da tè. “Ci vorranno circa due giorni per verificare la tua identità. Hai solo compilato una richiesta. Non sei ancora un membro ufficiale della Gilda, quindi non posso dirti niente al riguardo.”






“E va bene... allora cambio domanda. Hai detto che un marzialista può ottenere una generosa ricompensa uccidendo un Caduto al Male, mi sbaglio?”






“Te l’ho chiaramente spiegato in precedenza” disse Garcia. Sembrava un po’ delusa sentendo questa domanda riguardo ai rendimenti pecuniari.






“Non sto chiedendo di quanto è la ricompensa. Voglio solo sapere come fa la Gilda a controllare che sono stato effettivamente io quello che ha ucciso il Caduto al Male.” Fece una scrollata di spalle. “Durante una missione, penso di non riuscire a combattere da solo contro un Caduto al Male mentre nel frattempo registro l’intero processo con una telecamera. Devo invitare un altro marzialista per testimoniare il combattimento? O adottate il metodo antico, contando le teste che riporto indietro?”






Garcia divenne scontrosa: “I soldi sono così importanti per te? Indipendentemente da chi uccide il Caduto al Male, il mondo sarà un po’ più pulito. Perché devi distinguere tutto così chiaramente?”






Roland ribatté: “Tu sei una marzialista ben conosciuta e la tua ricompensa per la vittoria di un solo incontro è equivalente allo stipendio annuale di una persona comune; ma io due mesi fa non avevo neanche un lavoro. Devo prendermi cura sia di me stesso che della ragazzina, quindi hai ragione, i soldi solo molto importanti per me!”






Usò deliberatamente il suo fraintendimento per portarla a credere in questa bugia. Dopotutto, voleva soltanto scoprire la causa dell’Erosione tramite la Gilda dei Marzialisti piuttosto che dedicare se stesso alla Gilda.






Inoltre, i soldi erano davvero molto importanti per lui.






Garcia lo fissò per un momento, pareva ancora un po’ infastidita: “Per provare che hai ucciso un Caduto al Male, devi solo consegnare l’Energia della Natura mutata alla Gilda.”






“Posso consegnare questa cosa alla Gilda?” Roland era leggermente sorpreso. <em>“Non è che si disperdeva non appena veniva toccata?”</em> Adesso pensava che forse non era un caso che l’Energia del Caduto al Male si fosse solidificata nelle mani di Phyllis.






“Naturalmente. È la fonte di potere dei Caduti al Male. Una volta che si verifica una mutazione, non può più ritornare come prima. È la prova che il Caduto al Male è stato eroso. Se non recuperiamo questa Energia mutata e non la rinchiudiamo, prima o poi contagerà altri individui. Le persone ordinarie perderebbero la testa al semplice tocco.”






“Intendi dire che... l’Energia mutata può essere usata da persone differenti?”






Garcia rispose con sdegno: “Si, è per questo che alcune persone la stanno raccogliendo. Basta uno sguardo per capire a cosa stanno pensando. Non si preoccupano che potrebbero distruggere il nostro mondo così facendo?”






Sentendo ciò, Roland capì immediatamente che un altro gruppo di persone si era, con ogni probabilità, organizzato con lo scopo di raccogliere le Energie mutate, interferendo con gli “affari” della Gilda dei Marzialisti. Garcia aveva fatto scappare questa informazione in un momento di rabbia, anche se prima era riluttante a divulgare qualsiasi altro dettaglio riguardo all’argomento.






“Ma la Gilda deve aver raccolto un gran numero di Energia della Natura. Non avete paura che possano trovare il luogo dove sono conservate o che qualche marzialista vi tradisca e faccia trapelare il segreto...”






“Impossibile!” Interruppe senza esitazione. “Anche se non hai il permesso di sapere queste cose per ora, posso assicurarti che quei pazzi non faranno mai breccia nella linea difensiva a guardia dell’Area Centrale della Gilda dei Marzialisti. Prima che arrivino lì, i quattro Difensori li avranno già fatti a pezzi!”






Voleva veramente chiederle dove era questa Area Centrale e chi erano i quattro Difensori ma, sapeva per certo che oggi non avrebbe ottenuto queste risposte da lei. Perciò soppresse la sua curiosità e pensò tra sé e sé.






<em>“Se andassi nel luogo dove sono conservate tutte quelle Energie della Natura mutate e rilasciassi tutti quei Cicloni Magici nell’aria, quali cambiamenti ci sarebbero nel Mondo dei Sogni? Allo stesso tempo, quanto potente diventerebbero il mio potere ed il flusso tiepido che circola nel mio corpo?”</em>


<em> </em>


Indipendentemente da quello che sarebbe stato il risultato, non ne vedeva davvero l’ora.






Aris
                                


                                



