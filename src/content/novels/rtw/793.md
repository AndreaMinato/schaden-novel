---
title: Capitolo 793: La Scoperta della Vecchia Strega
pubDate: 2025-08-07T11:30:06.835Z
tags:
    - rtw
---


<strong> </strong>


<strong> </strong>


Roland tornò nel suo appartamento dopo aver salutato Garcia.






Phyllis era seduta nel soggiorno ad aspettarlo: “Vostra Maestà, chi era quella persona?”






“Puoi considerarla come una che ha risvegliato il potere magico in questo Mondo dei Sogni; le persone come lei si autodefiniscono marzialisti.” Agitò la mano. “Non devi preoccuparti del suo atteggiamento. Oltre a te, nessuno in questo mondo sa che io sono un Re.”






“Ma dopotutto, anche lei è stata creata da voi...” Phyllis sembra ancora un po’ dubbiosa. Gli mostrava molto più rispetto dopo che aveva acconsentito alla sua richiesta e le aveva offerto cibo delizioso.






Si sedette di fronte a lei e spiegò: “Loro non la pensano così. Tutte le persone in questo mondo hanno le loro idee e memorie. Le loro vite, dalla nascita alla morte, non hanno niente a che vedere con me. Questo mondo ha le sue stesse regole che anche io devo seguire.”






Quando parlava di questo mondo, gli occhi di Phyllis brillavano con eccitazione. Era rimasta profondamente colpita dalle sue esperienze qui e, riuscire a trattenersi fino ad ora, non era stato facile. Voleva chiedere tante cose e adesso ne aveva finalmente l’occasione.






Guardò verso la camera da letto di Zero e sussurrò: “Vostra Maestà, questo è il vero posto dove vivevate? Perdonate la mia sfacciataggine, ma credo che voi non siate il vero Principe Roland di Graycastle, giusto?”






Roland alzò le sopracciglia sorpreso: “Perché dici così?”






Phyllis era eccitata: “Perché anche la vostra Neverwinter è così! Quando arrivai per la prima volta nella vostra città, non capivo la ragione per cui avevate costruito delle strade così larghe e piane per le carrozze, dentro una città dove lo spazio è limitato... ma adesso ho capito che non le avete costruite per le carrozze. L’avete fatto per quei veicoli a quattro ruote che vanno veloci come il vento! Le vostre incredibili armi, la vostra ambizione nel voler costruire un edificio a dieci piani, il vostro potente macchinario alimentato da acqua bollente e tante altre cose in Neverwinter sembrano tutte aver a che fare con questo mondo.”






Dopo averci pensato un attimo, disse: “Sono davvero il Principe Roland, ma quando arrivai a Città di Confine, in qualche modo, delle memorie differenti apparvero all’improvviso nella mia testa. Sono delle conoscenze astratte e incredibili e finora riesco solo a padroneggiare una piccola parte di esse.” Decise di non rivelarle la storia della sua trasmigrazione, dato che voleva condividerla solo con la sua strega più a cuore.






Phyllis non dubitò minimamente di quello che aveva detto: “Allora quelle memorie devono essere qualcosa provenienti dalle divinità. Le streghe di Taqila dicevano sempre che le divinità non amavano gli esseri umani, ma adesso pare che ci sbagliavamo. Avete ottenuto il sorriso degli dei. Fintanto che sarete con noi, riusciremo a sconfiggere i demoni!”






Roland era sorpreso nel sentirla condividere questa idea con aria decisa. Aveva tentato intensamente di convincere le superstiti di Taqila che era in grado di sconfiggere i demoni, ma questa era la prima volta che una strega di Taqila mostrava fiducia in lui. Era un po’ incerto dato che l’aveva solo portata ad un parco e in qualche ristorante piuttosto che nel luogo in cui venivano fatte le esercitazioni militari.






Menzionò subdolamente la sua incertezza e Phyllis gli disse francamente quello che pensava: “Per via di quei veicoli di ferro a quattro ruote che vanno e vengono.”






“I veicoli?”






“Sì, Vostra Maestà. Nell’era di Taqila, dovevano usare un gran numero di cavalli e carri per inviare rifornimenti ai campi del fronte. Alcune streghe avevano l’abilità di muoversi velocemente ma difficilmente riuscivano a completare questo genere di compiti. Quando il peso che trasportavano superava un certo limite, il consumo di potere magico sarebbe aumentato di diverse volte. Penso che siate già a conoscenza di questo fenomeno.”






Continuò: “Percepimmo una grande pressione quando l’Unione di impossessò della Bestia d’Assedio dei demoni. Una cosa con quelle dimensioni, di centinaia di volte più pesante di una persona e bastava una sola strega per farla partire. Se avessimo rimosso il suo scudo di ferro e le balestre, per utilizzarla nel trasporto di beni, la sua capacità di carico sarebbe stata equivalente a quella di quattro o cinque carri. Giudicando soltanto da questo, i demoni erano molto più bravi di noi nella manipolazione del potere magico e nel grado di applicazione. Anche la Società di Ricerca era sicura che il potenziale di combattimento dei demoni era di molto superiore al nostro. Ed è per questa ragione che Lady Alice iniziò a riporre la sua speranza nel piano dell’Armata della Punizione Divina.”






“Quindi giudicate la potenza di un avversario dalla loro capacità di trasporto?”






Phyllis annuì: “Esatto. Che siano portati a mano o trainati da cavalli, la capacità di trasporto di beni determina l’area che possiamo raggiungere. Le specie che sono in grado di viaggiare più lontano sono quelle più forti.” Fece una pausa e non poté evitare di sorridere. “In questo Mondo dei Sogni, ho visto veicoli di ferro a quattro ruote diverse volte più lunghi di carrozze viaggiare tranquillamente, anche trasportando più di cento persone. Questo mostra la forza di questo mondo. Se anche le vostre armi sono create basandosi su qualcosa di questo mondo, sono certa che potranno facilmente distruggere i demoni.”






Dopo aver sentito la sua spiegazione, Roland non poté fare a meno di sentirsi dispiaciuto. Limitate dalle conoscenze dell’epoca, le streghe di Taqila avevano fallito nel difendere le Pianure Fertili, ma ciò non significava che fossero stupide. Riuscire a dedurre la forza di questo mondo da qualche bus affollato dimostrava una perspicacia che sarebbe stata impressionante anche per le persone dell’epoca moderna.






Aveva visto diverse volte questo argomento nei forum: “Come possiamo sconfiggere gli alieni che vengono ad invadere la Terra?”






Nella realtà dei fatti, gli esseri umani avevano dato fondo a tutte le loro risorse solamente per mandare qualche astronauta sulla Luna, il corpo celeste più vicino alla Terra. Questo risultato non era niente in confronto agli invasori alieni capaci di viaggiare centinaia di anni-luce o addirittura attraversare galassie per arrivare fino alla Terra. L’energia che avrebbero consumato nei loro viaggi sarebbe stata sufficiente per ridurre la Terra in cenere. La differenza tra loro e i terrestri era come un abisso senza fine.






Era certo che se una civiltà fosse in grado di viaggiare nello spazio ed espandere il proprio potere ad un altro sistema solare, sarebbe stata abbastanza potente da distruggere gli esseri umani sulla Terra. Il momento in cui vedremo questi invasori alieni, sarà arrivata la nostra fine.






Sorprendentemente, scoprì che anche Phyllis e i governatori di Taqila conoscevano bene questa verità.






Alla fine, l’antica strega si alzò e si inchinò nuovamente a lui con la mano sul petto. “Anche se non siete una strega e non siete in grado di attivare lo Strumento della Divina Penitenza, credo che voi siate il Prescelto che le divinità ci hanno mandato.”






Di fronte a questa conclusione chiaramente distorta, Roland non sapeva se ridere o piangere, ma non approvò né negò la sua idea. Ottenere l’appoggio delle streghe di Taqila era senza ombra di dubbio la scelta più favorevole per lo sviluppo futuro di Neverwinter.






Fece un profondo respiro e si alzò: “Non abbiamo molto tempo. Iniziamo a provare.”






A causa di Zero, non potevano fare prove a notte fonda, quindi dovevano agire in fretta.






Dopo aver sistemato una scala, Phyllis salì in cima e volse la schiena verso il letto. Cadde dalle scale ma non cambiò niente dopo la sua caduta.






Significava che non poteva andarsene dal Mondo dei Sogni cadendo.






Adesso, c’erano solamente due possibilità.






Avrebbe lasciato questo posto dopo che Roland sarebbe uscito dal Mondo dei Sogni. Oppure, sarebbe rimasta intrappolata qui per sempre.






Quando Roland salì le scale e si sedette in cima, Phyllis gli si avvicinò.






“Se dovessi rimanere qui per sempre, non è male come posto. Non vi preoccupate. Se non potrò mai più tornare qui una volta andata via, porterò nel cuore tutte le cose accadute oggi, questo mondo mi mancherà.”






Roland annuì e cadde indietro.






In un attimo, il mondo fu nuovamente buio.






Aris
                                


                                



