---
title: Capitolo 795- Un Cuore Gentile
pubDate: 2025-08-07T11:37:51.027Z
tags:
    - rtw
---






Anna si appoggiò a lui mentre ascoltava come il la Strega della Punizione Divina fosse entrata accidentalmente nel Mondo dei Sogni.


"Così possono tutte quante recuperare le sensazioni che hanno perso e tornare alla vita normale?" Fece un profondo respiro e rispose in maniera incantevole, ma con un po' di malinconia e rimpianto. "Questo è così bello... Se solo potessi vedere anche io il mondo in cui hai vissuto. "


"Ciò significherebbe che dovresti trasformare la tua anima in un raggio di luce. Per te sarebbe un prezzo troppo alto da pagare", disse Roland, accarezzandole capelli ed il lobo dell'orecchio. "E possiamo rendere Neverwinter un posto ideale che possa essere paragonabile al Mondo dei Sogni, no?"


"Va bene," ridacchiò Anna. "Ma adesso ti senti un po' in colpa?"


"Cosa?" Roland era un po' attonito, "No, solo io..."


"Non c'è bisogno di rispondere. Permettimi di ascoltare." Anna appoggiò la testa sul suo petto e dopo un po' sussurrò. "Ah-ah. Ti senti un po’ colpevole e un po' preoccupato. Ti senti in colpa perché Phyllis è una donna ed è anche molto bella. E sei anche preoccupato che io sia sospettosa. Ho ragione?"


"Beh ..." Roland non sapeva come rispondere a quella domanda che aveva colto nel segno.


Anna si inclinò e disse: "Ma sei onesto, quindi non devi preoccuparti. Io ho fiducia in te”. Si fermò e disse con un tono più serio: "Roland, hai preso questa decisione per aiutarle, proprio come hai fatto per aiutare me e l'Associazione delle Streghe Alleate. Come potrei avere dei sospetti su una tua azione gentile? È il tuo dovere in qualità di Re, non è vero? "


Roland si sentì leggermente sollevato.


Se si fosse trattato di Usignolo, non poteva essere certo che non fosse stata sospettosa. Ma Anna era diversa. Se lei aveva detto che ci credeva, allora lo faceva davvero. E dalla sua espressione, Roland poteva capire che lei sosteneva pienamente la sua decisione di trovare una casa per le streghe di Taqila e aiutarle a riconquistare la loro coscienza perduta.


Anna aveva un cuore gentile, che non era mai cambiato dal giorno in cui l'aveva incontrata.


"Ma d'ora in poi devi dirmi cosa fai nel Mondo dei Sogni. Promettimelo". Sbatté le ciglia sui suoi occhi azzurri sussurrandogli all'orecchio.


Roland annuì, "Te lo prometto."


Anna sorrise contenta, lentamente si arrampicò su di lui e gli prese le guance con entrambe le mani. Sussurrò: "Ora sei mio."


Gli morse delicatamente il colletto fino a scendere in basso...


Poteva esser sentito il suono dei loro dolci respiri provenire dalla camera da letto.


...


Quando Phyllis riportò la straordinaria notizia a Terza Città di Confine, le streghe scoppiarono in un tumulto.


"Finché separeremo la coscienza entro l'area del raggio di luce, potremmo tornare al nostro aspetto originario?"


"Non è la cosa più importante. Ciò che più conta è che possiamo riacquistare il senso del tatto e dell'olfatto!"


"KFC è davvero così delizioso? Più saporito della carne arrosto con salsa al miele? "


"Potresti ... potresti portarmi bel Mondo dei Sogni?"


“Anche a me!”


"Anche io vorrei..."


Circondarono Phyllis, con impazienza le porsero domande di tutti i tipi, comportandosi in maniera completamente diversa dal loro usuale modo pacato di agire. Non erano mai state così eccitate, nemmeno di fronte a uno sciame Bestie Demoniache che avessero invaso il labirinto sotterraneo.


"Ferme! Se andassimo tutte insieme al Castello, sospetterebbero che vogliamo occupare Neverwinter! " Gridò Alethea e appoggiò un tentacolo su Pasha, "Cosa ne pensi? Che sia una trappola del Re delle persone comuni? "


"Anche se fosse una trappola, temo che probabilmente ci cascherebbero volentieri", rispose Pasha con un sorriso amaro. Fino a questo momento, non si era ancora ripresa dall'impatto ricevuto dopo aver ascoltato la storia che aveva raccontato Phyllis. Un Mondo dei Sogni altamente sviluppato, un luogo in cui tutte le anime potevano riconquistare una nuova vita, era una tentazione a cui nessuna delle sopravvissute di Taqila poteva scappare. Dal Re delle persone comuni, avevano anche ricevuto la risposta, che avevano cercato a lungo, su come sconfiggere i demoni. Dopo aver sofferto per centinaia di anni, alla fine hanno visto un barlume di speranza. Questa incredibile sensazione la colpì con una particolare sensazione di capogiro.


Era da tanto che non sognava.


Inconsciamente, Pasha sperava che tutto ciò fosse vero, ma non era del tutto convinta che una cosa così bella potesse realmente accadere. Una persona comune priva di alcun potere magico era diventata la salvatrice delle streghe di Taqila? Non c'era da meravigliarsi se Alethea fosse vigile e sospettosa.


Per fortuna era consapevole di dover inviare qualcuno per verificare ciò aveva detto Phyllis.


Ciò non significava che non si fidasse di Phyllis. Dopo aver spezzato il legame con l'Unione e andare andate in esilio, le sopravvissute si erano trattate come sorelle.


Era solo preoccupata che Phyllis potesse essere stata ingannata.


Dopotutto, suonava come una fiaba e un sogno incantevole. Doveva esaminarlo con molta cautela.


Pensando ciò, Pasha trasmise la sua coscienza alla mente di tutte: "Il Re Roland è realmente disposto a lasciare che altri entrino nel Mondo dei Sogni?"


"Ha detto di sì, ma non in questo momento", spiegò Phyllis. "Quel mondo ci sono regole che devono essere rispettate come ci sono nel mondo reale. Per evitare cambiamenti inutili causati da qualsiasi esposizione, il primo gruppo di persone che vi entrerà, deve soddisfare i suoi requisiti. Assumeranno il compito di essere dei pionieri ed effettueranno i preparativi per la futura ammissione di altre persone. "


Sentendo ciò, Pasha divenne un po' meno preoccupata. Se fosse stata una trappola, avrebbe tentato di farvi cadere il maggior numero di persone, anziché dare alle Pioniere la possibilità di avvertire le altre quando se ne fossero rese conto.


"Che tipo di requisiti?"


"Beh..." Phyllis esitò per un attimo. "Ha bisogno di streghe che possano muoversi velocemente, sgattaiolare, controllare ed attaccare".


"Significa che ha bisogno di streghe da combattimento?" Chiese Alethea, "Ma non hai detto che il potere di quel mondo è molto al di sopra dei demoni? Questi requisiti non sono forse  troppo in contrasto l’un con l’altro? "


"Non ha intenzione di lasciarci combattere contro il mondo intero, ma..."


“Ma cosa?”


"Beh... di saccheggiarlo privatamente", rispose Phyllis con imbarazzo. "Ovviamente, gli obiettivi sono persone cattive che se lo meritano."


La folla cadde in un breve silenzio.


"Aspetta un minuto. Pensava forse che fossimo gangster e teppisti? Siamo rispettate... " La sua voce fu sopraffatta dal suono della folla prima che potesse finire di parlare.


"Sembra interessante!"


"Quei tizi non hanno Pietre della Vendetta Divina, giusto? C'è qualcuno che può fermare le mie palle di fuoco a ripetizione?"


"Farai troppo rumore. Sua Maestà avrà ovviamente bisogno di azioni silenziose. Il mio Pugnale d'Ombra è perfetto per questo. "


"Lo puoi lanciare solo entro i dieci passi, per non parlare della tua debole forza d'attacco."


"Posso fare da copertura per i miei compagni di squadra. Andiamo!"


Pasha accarezzò dolcemente la schiena di Alethea e disse: "Non preoccuparti di loro. Si sono annoiate per troppo tempo."


<em>Moumentai</em>
                                


                                



