---
title: Capitolo 797: Corpo Magico
pubDate: 2025-08-07T11:30:06.836Z
tags:
    - rtw
---






"Niente male" Roland fece un cenno all'ombra nera che con destrezza stava rientrando tra le ombre.


Una faccia sorridente emerse dall'oscurità quasi volesse comunicare di aver visto il suo incoraggiamento. Sarebbe stata una vista terrificante se non avesse saputo che una strega si nascondeva al suo interno.


"Vostra Maestà, per quanto riguarda i nemici che si trovano all'interno della sala, sento che il loro potere magico equivale quasi a quello di una bestia demoniaca ibrida" lo avvertì Faldi.


"Riuscirete a occuparvene?"


"Non si preoccupi, basta che non siano come i demoni anziani io e Ling non avremo problemi" rispose Phyllis.


"In questo caso seguiamo il piano".


Mentre Roland camminava lungo l’ampio portico, si accorse che le finestre della villa erano state coperte con pannelli e nastro adesivo. C'erano solo poche luci interne, e la sala era alquanto buia. Inoltre, considerata la bassa temperatura dell’aria condizionata, si sentiva come se fosse appena passato dall'inizio dell’autunno all'inverno. E l'odore rancido e putrido che riempiva l'aria gli faceva venire la nausea.


Un uomo che indossava un completo era immobile al centro della sala, sicuramente era lui il bersaglio di quel viaggio. Non appena Roland entrò nella sala, sentì che nel suo corpo cominciava a irradiarsi un tepore che aveva un'intensità di diverse volte più forte rispetto la prima volta in cui aveva visto un falso uomo.


A giudicare dal suo aspetto, Faldi aveva catturato un pesce grosso.


Tuttavia, ciò che preoccupò Roland era un’enorme scultura di un mostro che era appesa alla parete alta due piani, l'uomo si trovava proprio di fronte ad essa. Non riusciva a capire se fosse stata realizzata in legno o pelle stagionata. Aveva una faccia umana e un paio di ali, le sue zampe posteriori erano muscolose mentre le zampe anteriori erano magre e piegate davanti al suo corpo, il suo aspetto era completamente disarmonico. Era lungo circa quattro metri, e le incisioni delle piume e vene sul suo corpo erano incredibilmente realistiche, di conseguenza doveva avere un alto valore.


"Gli stravaganti gusti dei ricchi" mormorò Roland tra sé e sé. A giudicare dalla maestria artigianale, doveva valere almeno un milione di ori reali.


"È il momento". Distolse lo sguardo dalla scultura e diresse la sua attenzione verso il loro bersaglio.


"Sì".


Phyllis si servì delle ombre opache per andare di soppiatto a due metri alle spalle del nemico, e attaccare per prima.


Un artiglio emerse dalla sua schiena e si scagliò repentino verso l'uomo nel completo. L'interferenza magica provocò qualche increspatura nelle ombre. In quel momento, il bersaglio sembrò accorgersi di qualcosa e girò bruscamente la testa. Ciononostante, a quella distanza, anche una Straordinaria non avrebbe avuto il tempo di scansarsi. L'artiglio affondò nel collo dell'uomo e uscì dalla sua parte bassa della sua schiena, tagliandolo quindi in diagonale e riducendolo in due parti.


Gli occhi del nemico la fissarono stupefatti mentre cadeva sul pavimento, e il sangue rosso scuro schizzò ovunque.


Apparentemente, anche se l’Energia della Natura di un Caduto al male non era stata rimossa, non gli era comunque possibile sopravvivere se il suo corpo veniva gravemente danneggiato.


"È tutto?" Ling sbirciò dalle ombre accanto al divano.


"La parte più importante è saccheggio che stiamo per compiere" rispose Roland coprendosi il naso. L'odore di putrefazione nell'aria era diventato ancora più intenso, nonostante non era sicuro che non fosse solo una sua impressione. "Ricordate ancora quello vi ho insegnato?"


"Decorazioni d'oro, carta rossa e scrigni con sfere!" disse Ling con la mano alzata. "Le monete sono inutili e non toccate le pietre preziose!"


"Esattamente. E soprattutto, più carta rossa trovate, meglio è". Dall’esperienza che aveva accumulato saccheggiando la città santa di Hermes, sapeva che il prezzo delle gemme fluttuava troppo, e quindi era difficile venderle a un prezzo accettabile. L'oro era sicuramente molto più stabile. E naturalmente, la cosa migliore di tutti erano le banconote. Pensò: <em>"Spero che a questo tipo non piaccia troppo lo shopping online".</em>


Mentre Roland si accovacciava per convertire la Forza della Natura che era salita nella pancia dell'uomo, Faldi improvvisamente corrugò la fronte e lo ammonì: "Un attimo, perché sento ancora una reazione magica?"


"Come?" gli altri tre sussultarono nello stesso momento.


"La fonte del potere magico non è svanita. Anzi, sta crescendo!" Sollevò la testa e si guardò intorno in cerca di qualcosa. I suoi occhi si posarono sulla scultura. "Dannazione, quel mostro è vivo!"


Proprio quando finì di parlare, di colpo la scultura aprì la bocca e ne fece uscire una lingua simile a quella di una rana che si diresse direttamente verso Roland.


"Faccia attenzione, vostra Maestà!"


Senza esitazione, Phyllis si mise di fronte a Roland e usò i suoi artigli per ostacolare la traiettoria della lingua che stava venendo contro di loro.


Eppure Roland era molto migliorato rispetto a prima. Riuscì ad anticipare l'attacco del mostro, per prima cosa afferrò i fianchi di Phyllis e rotolò di lato per evitare quella lingua affilata quanto una freccia.


La lingua colpì nella metà del cadavere che giaceva sul pavimento. Avvolse l’Energia della Natura e si allontanò veloce. E fu così che il nucleo cremisi volò verso la bocca della scultura.


Roland notò che non appena la Forza della Natura che si trovava nel suo stato solido, fu toccata del mostro cominciò nuovamente a ruotare.


I movimenti del mostro fecero in modo che un grande sciame di insetti volasse via dalla sua schiena e fuggisse impaurito in tutte le direzioni. Ovviamente erano stati attratti dal potere magico del mostro, tuttavia, visto che Roland non poteva condividere la sua vista con Faldi, quest’ultima non era riuscita a notare che nella sala c’erano due fonti diverse che generavano una reazione magica!


"Hah ... cosa vedono i miei occhi, un gruppo di marzialisti che si sono consegnati a me?" La scultura inghiottì la forza della natura e iniziò a parlare. "Non c’è posto per ladri come voi in questo territorio sacro. Andate all'inferno!"


Sollevò il collo come se volesse prendere un respiro profondo, e poi soffiò via una raffica di aria rosso sangue verso i presenti.


Si trattava di potere magico nella sua forma più pura!


In un lampo, i mobili nella sala furono ridotti in pezzi. Quando le ombre opache furono colpite, Dawnen e Faldi, che si nascondevano al suo interno, riportarono numerose ferite su tutto il corpo e si accasciarono pesantemente sul pavimento. Fortunatamente per loro, erano riuscite ad allontanarsi dalla parte centrale e più potente dell'attacco per un soffio, altrimenti avrebbero subito lo stesso fato dei mobili.


D'altro canto, Roland si trovava in una condizione molto migliore. Quando l'attacco magico si era scagliato contro di lui, il suo calore interiore si era diffuso a tutto il suo corpo e aveva protetto i suoi organi vitali come se fosse un’armatura.


"Che genere di attacco è questo?" Roland era sconvolto che la sua abilità fosse completamente diversa da quella delle streghe. Prima di allora non aveva mai visto il potere magico diventare direttamente in una forte energia. Da quando aveva acquisito quella strana forza, è stato in grado di capire meglio come funzionava il potere magico. L'attacco di quel mostro non era certo un qualcosa che un Caduto sarebbe riuscito a eseguire.






Anche le espressioni sui volti delle streghe erano esterrefatte per la sorpresa. Era evidente che la conoscenza del potere magico del mostro era ad un livello superiore al loro.


"La sua reazione magica... è simile a quella dei Demoni Anziani!" Faldi strinse i denti. "Come è possibile?"


"Demoni, è così che chiamate i miei antenati?" Il mostro sorrise e fece una risata maligna. Con facilità si staccò dai rivetti che gli fissavano le ali al muro e poi saltò sul pavimento e si fermò come un gargoyle di fronte il gruppo. "Cercate di prendere l’energia dal Dominio Divino senza permesso, e adesso chiamate i Cacciatori demoni? Pura stupidità!"


"Dominio Divino? Cacciatori?" Roland corrugò involontariamente la fronte. "Di cosa sta parlando?"


All'improvviso, un fascio di luce nera emerse dalle ombre dietro il mostro e volò contro le sue guance. Era l'ombra di Ling! Si udì uno sciocco secco quando affondò un pugnale tra i suoi occhi e lo fece fuoriuscire dalla sua nuca. Senza fermarsi a contemplare il suo successo, la strega si rifugiò di nuovo nelle ombre. L'intero attacco a sorpresa era filato liscio come l'olio.


"Bellissimo!" l’elogiò Phyllis stringendo i pugni.


"Bellissimo?" Il mostro non crollò come aveva fatto il Caduto al male. Una crepa era comparsa sul suo volto ligneo, e la sua voce era diventata cavernosa e sembrava fredda e indifferente. "Pensi che quel normale pezzo di metallo e una piccola quantità di potere magico siano in grado di danneggiarmi? Non sai nulla del Dominio Divino! Guarda adesso, ti permetterò di essere testimone della vera potenza del Signore!"


Prima che finisse la frase, si sentirono una serie di scricchiolii come se qualcosa si stesse rompendo. La crepa sul suo viso si estese a tutto il corpo, e in seguito, il suo involucro nero come la pece si ridusse in frammenti e si staccò. L'interno, adesso visibile, emanava un bagliore rosso scuro, sembrava come se vi scorresse del sangue bruciante.


Quando il suo vero corpo fu rivelato, Roland rimase a bocca aperta per lo shock e la paura.


Sotto quell’involucro c’era un corpo interamente composto dal potere magico. Piccoli agglomerati di stelle di giada brillavano all'interno del suo corpo e gradualmente conversero fino a formare un enorme anello di stelle sul suo petto.


Quell’essere era l’esatta definizione di una creatura magica.


<em>Thea </em>




                                


                                



