---
title: Capitolo 798- La volontà del mondo
pubDate: 2025-08-07T11:37:51.027Z
tags:
    - rtw
---






"Qual è il nome del suo Signore?"


Roland in qualche modo intuì che quella creatura aveva molte più emozioni di un Caduto al Male. Sperava così di raccogliere più informazioni facendogli più domande. Mentre se ne occupava, fece un cenno alle sue spalle perché le due ferite, Faldi e Dawnen, fossero portate via immediatamente. Se si fosse verificata la situazione in cui il gruppo sarebbe dovuto fuggire in tutta fretta, di sicuro, lui avrebbe corso più velocemente di quelle streghe.


"Il mio signore è un’entità che è contemporaneamente tutto e niente. Lui è una presenza che nessuno di voi può nemmeno immaginare" La creatura spiegò le ali traslucide, che emettevano un bagliore rossastro, e allungò le mani verso il pavimento. "In questo luogo i tuoi furbi trucchetti sono inutili. Vuoi che scappino adesso? Troppo tardi!"


In un lampo il sangue scarlatto che scorreva nel suo corpo si riversò in tutte le superfici della stanza. In un batter d'occhio, i pavimenti, i muri e il soffitto della sala si tinsero di un rosso acceso.


A quel punto il nascondiglio di Ling fu scoperto e fu spinta fuori dal muro da una forza sconosciuta, cadde accanto a Phyllis.


"Cos... cos'è quello?" Faldi emise un debole urlo alle sue spalle. Quando Roland girò la testa, vide che dei tentacoli spinosi erano emersi dal vuoto rosso e nero e avevano intrappolato le gambe delle streghe. Si ricordò che una volta aveva già visto qualcosa di simile.


Tuttavia non ebbe il tempo di continuare a osservarlo, perché la situazione si stava velocemente deteriorando.


La corrente calda nel suo corpo continuò a girare vorticosamente mente Roland raccoglieva tutta la sua forza fisica e puntò direttamente verso lo strano nemico.


"Ooh? Non ha effetto su di te?" sorpresa, la creatura magica alzò un palmo verso Roland. "Cosa mi dici di questo?"


Una forza estremamente potente esplose da quel palmo e si scagliò contro Roland. Il momento dell’impatto fu simile al colpo di un enorme martello, e lo fece volare e schiantarsi contro il muro. Dopo un pesante tonfo, sentì che la sua schiena bruciare e tutti i suoi organi spostarsi.


"Coff coff..." tossì involontariamente, e sentì che qualcosa di dolce ma strano gli era uscito dalla gola.


"Sua Maestà!"


Phyllis emise un grido frustrato. Infatti, al momento, era l'unica persona che poteva muoversi oltre a Roland. Gli artigli affilati sulla sua schiena danzarono su e giù, fendendo alla sbrigativa i tentacoli che erano emersi dal pavimento. Tuttavia, dovendone affrontare un numero infinito, non le fu possibile avvicinarsi a Roland in quel momento.


Quello era il momento decisivo.


Eppure la mente di Roland rimase eccezionalmente limpida.


Non c'era nemmeno una traccia di paura in lui, era come se avesse cancellato la sensazione stessa della paura dal suo cervello.


La corrente calda dentro di lui continuò a vorticare sempre più velocemente, accompagnata dal forte battito del suo cuore. Riusciva a sentire che nel suo corpo si stava verificando un cambiamento straordinario.


Tutto il potere magico del mondo si stava dirigendo verso Roland.


Persino il bagliore rosso che ricopriva le pareti iniziava a farsi fioco. Quando le tracce di sangue gli passavano accanto, aggiravano il suo corpo, e ovunque Roland toccasse compariva un segno blu.


Il processo era completamente fuori dal suo controllo, nemmeno lui stesso sapeva quello che stava succedendo. Uno strano suono si fece strada nel suo orecchio, mentre i suoni delle grida frenetiche sembrarono trovare un’armonia.


"Uccidilo, uccidilo!"


Anche il mostro iniziò ad accorgersi che qualcosa non andava. Con un leggero cambiamento nella sua voce cavernosa, chiese: "Cosa sta succedendo... che cosa hai fatto al mio potere magico?"


Roland non rispose. Poteva sentire che la calda corrente aveva raggiunto il suo apice massimo e che il suo corpo si era inarcato inconsciamente. L’altra cosa di cui si accorse, era che stava caricando direttamente il nemico come una palla di cannone!


"Uuuuccciiidiiiloooo!!!!!"


"Muori!" tornando alla sua vecchia tattica, il mostro alzò nuovamente il palmo verso di lui.


Tuttavia questa volta, Roland non venne colpito dalla forza del mostro. Per la prima volta, si accorse che la calda corrente stava fuoriuscendo dal suo corpo e cominciava a formare un paio di fasci di luce blu davanti al suo corpo. Quando i due si scontrarono, una luce abbagliante esplose nella sala, si diresse sopra la sua testa, e lo fece volare direttamente verso il petto del mostro.


Gli tirò un pugno.


L'impatto del suo pugno sul petto del mostro non fu come si aspettava. La sensazione era quella di avere appena colpito una massa morbida riempita da un liquido. Osservò il suo braccio affondare nel corpo del mostro, solo a qualche centimetro dalle stelle di giada. Stringendo i denti, Roland aprì il pugno e afferrò l'anello stellare che sporgeva sul suo petto.


All’istante il mostro emise un ruggito assordante. "No.… questa è la forza del Signore, come è possibile che tu riesca a toccarla!"


L'anello simile a una galassia cominciò a tremare e pian piano il suo colore cambiò passando dal rosso intenso al blu e infine al bianco. Il cambiamento, tuttavia, si verificò con un ritmo estremamente lento e ci furono diverse sovrapposizioni. In quel momento, a Roland parve di stare lottando contro un toro feroce. Fortunatamente per lui, sempre più potere magico scorreva nella sua direzione, e sembrava che il mondo intero stesse diventando un’unica cosa nel suo corpo.


"Quindi è così... ora capisco!" Un occhio simile a un vortice in cima alla testa del mostro si aprì. "Sei... colui che è responsabile della creazione di questo mondo! Sei stato tu a sconfiggere il mio Signore!"


"Non lo avevi definito 'tutto e niente'? Come avrei fatto anche solo a toccarlo?" Roland rise beffardo.


"Sciocco! È vero che il mio ​​Signore è onnipotente, ma non può fermare tutto questo da solo... Vattene e non tornare mai più in questo luogo, le tue azioni stanno distruggendo tutto... Hssst... Ogni essere vivente, e non solo te stesso, periranno a causa tua!"


La sua voce si fece sempre più confusa, come se stesse subendo delle gravi interferenze.


Roland sapeva che la resistenza dell'anello stellare si stava indebolendo. Anche i cambiamenti di colore stavano diventando più veloci.


"Ogni essere vivente?" Girò la testa e vide le streghe indebolite si erano sedute sul pavimento, quindi continuò a voce bassa: "No, gli unici che periranno saranno quelli della tua specie... Non so qual è il luogo da cui provieni, o che intenzioni hai, ma certamente, questo mondo sarà migliore senza di te!"


"Dalla... hssst... Terra senza fondo... non abbiamo intenzioni... hssst... questa è la regola..." Il mostro non era più in grado di formulare una frase intera. Roland notò anche che non era più così espressivo dal punto di vista emotivo. La sua voce era diventata piatta e monotona, come se fosse una di quelle segreterie che davano sempre la stessa risposta.


Quando finì di parlare, la resistenza contro la mano di Roland svanì all'istante.


L'anello stellato iniziò a ruotare rapidamente, attirò a sé tutte le stelle di giada vicine fino a formare una luce bianca abbagliante. Per un momento, a Roland sembrò di sentire il battito del cuore della terra.


Questa volta, la scena dell’aumento del potere magico fu ancora più spettacolare delle due volte precedenti. Il mostro si rimpicciolì fino a diventare una massa circolare e rilasciò una colonna di luce argentea che si diresse direttamente verso il soffitto e non si spense per lunghi istanti di tempo. Davanti a essa, Roland sentì una soddisfazione indescrivibile e un piacere fisico che superavano nettamente quelli che aveva provato nei suoi due precedenti scontri. Non c'era nulla che potesse paragonarsi alla vista di quella colonna luminosa.


Le condizioni delle streghe non erano per niente gravi, se non che avevano utilizzato tutto il loro potere magico. Erano comunque in grado di camminare da sole. Secondo Phyllis, quando Roland si era trovato in quella situazione di stallo contro il mostro, aveva preso il potere magico di tutte e quattro le streghe. Quell’avvenimento era qualcosa che non sarebbe mai stato possibile nel mondo reale.


Tuttavia, era solo un'altra cosa inimmaginabile da aggiungere a quella notte in cui erano già accadute così tante cose inimmaginabili.


Dopo una veloce ricerca, Roland, prese una pesante cassaforte e le chiavi dell'auto che trovò nell’uomo con il completo, e in silenzio portò via le streghe dalla villa ai piedi della collina.


<em> </em>


<em>Thea </em>




                                


                                



