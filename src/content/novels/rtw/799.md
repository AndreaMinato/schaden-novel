---
title: Capitolo 799- Cambiamenti
pubDate: 2025-08-07T11:37:51.027Z
tags:
    - rtw
---






Per fortuna, le lezioni di guida erano state molto popolari quando andava all’università, e anche lui aveva accettato di prenderne parte insieme ai suoi amici. Ciononostante, non avrebbe mai pensato che la prima volta che avrebbe toccato un volante dopo aver ricevuto la patente sarebbe stata nel Mondo dei Sogni.


"Vostra Maestà, cos'era esattamente quel mostro?" chiese debolmente Faldi. "È davvero possibile che un Caduto al Male possieda una simile forza? Teoricamente sembra impossibile che possano ottenere così tanto potere magico in così poco tempo".


Mentre sfuggivano ai primi attacchi magici, erano state Faldi e Dawnen a ricevere i danni più pesanti. Infatti, metà dei suoi splendidi ricci viola era caduta. Fortunatamente, nessuna delle sue ferite era mortale, e la sua testa (fatta eccezione per i suoi capelli) e il busto erano praticamente incolumi. Il che indicava che aveva scelto il miglior metodo per schivare quella serie di attacchi potenti e imprevedibili. Quindi, si poteva affermare che tutte le sopravvissute di Taqila erano delle guerriere con una grande esperienza e ciò era dimostrato dal fatto che anche una strega la cui abilità principale non era quella da combattimento, riusciva a combattere bene.


Per questo motivo, la spedizione pionieristica non si era conclusa con un fallimento. Sebbene Roland non sapesse cosa sarebbe successo se qualcuno fosse morto nel Mondo dei Sogni, sperava che non sarebbe mai arrivato un giorno in cui quel dubbio sarebbe stato risolto.


"L'Unione non ha mai avuto un potere simile?"


"Certo che l’hanno... quello che viene chiamato il morso, è di fatto causato dal danno inflitto dal potere magico a un corpo" disse Faldi a fatica. "Man mano che attraverso la continua pratica una strega aumenta la capacità di potere magico che può contenere, il suo corpo si abituerà sempre di più a danni simili e anche la sua velocità di recupero migliorerà. Tuttavia, sia i nostri livelli di magia che quelli dei demoni o delle bestie demoniache ibride, possono essere coltivati solo lentamente".


<em>"Ora capisco"</em> pensò Roland <em>"è la prima volta che vede una cosa vivente puramente formata da potere magico. In altre parole, fino a ora conosceva soltanto esseri formati da carne e ossa. Di conseguenza, è naturale che non possa capire un nemico che non ha mai visto prima".</em>


Al contrario lui non aveva quel genere di dubbi. Sin da quando il mostro aveva mostrato il suo corpo traslucido, Roland lo aveva già identificato come uno spirito o un elementale, e si era persuaso che, essendo stato formato dalla magia, era ovvio che non sarebbe stato influenzato dalla magia.


Tuttavia, non era una questione facile da spiegare e la sua ipotesi non era necessariamente accurata. Ricordava che quando la luce blu nel corpo del mostro aveva preso il sopravvento, il suo spirito e la sua conoscenza visibilmente in calo potevano averlo fatto tornare ad essere una forma di vita più convenzionale. Alla fine, Roland poté solo scuotere la testa rispondere: "Nemmeno io so cosa fosse. Tuttavia, posso confermare che non è un Caduto al Male".


"Ci sono molti altri mostri come questo nel Mondo dei Sogni?" chiese Ling, ancora sotto shock. "Quando le ombre nella stanza sono state coperte dalla coltre nera e rossa, ho sentito il mio corpo congelarsi, come se per tutto quel tempo ci fosse stato qualcosa di estremamente terrificante ad osservarmi. Giuro, persino affrontare i Demoni Anziani non è terrificante a questo punto".


"Credo che non ce ne siano molti, altrimenti avrebbero conquistato il ​​ Mondo dei Sogni già da molto" disse Roland in tono rassicurante. La Gilda dei Marzialisti poteva occuparsi dei Corruttori che non venivano danneggiati dalla forza convenzionale, tuttavia, contro mostri di quel genere, nemmeno 12 marzialisti sarebbero bastati a vincere. Se ce ne fossero molti, la Gilda dei Marzialisti probabilmente sarebbe già stata annientata.


Ripensandoci, si rese conto che poteva finalmente confermare la teoria di Garcia secondo la quale la corruzione del mondo esterno era strettamente connessa alla Luna di Sangue. I tentacoli che erano emersi dalla coltre erano simili a quella scena nel Dominio Divino.


Eppure, perché la Luna di Sangue avrebbe dovuto corrompere il Mondo dei Sogni? Possibile che quel mondo non ne facesse parte? Chi era il Signore di cui parlava il mostro? Che fosse davvero una divinità o una fonte di potere magico? Se detestava davvero il Mondo dei Sogni, perché non aveva fatto nulla quando Roland aveva toccato le reliquie divine?


Roland tenne a mente anche la "Terra senza fondo" l’ultima cosa menzionata da quel mostro. Forse a causa dell'assimilazione linguistica la struttura di quel termine era simile a quello che aveva trovato nella Terra dell’Alba. Solo che quando si riferiva a un intero continente veniva chiamato in quel modo. Ad esempio, nonostante il significato di "Terra divina" fosse simile, veniva espresso in un modo diverso.


<em>Supponendo che la Luna di Sangue tenga sotto continua osservazione il mondo reale per la Battaglia della Volontà Divina, significa che ciò che mostra è un continente reale, proprio come avevo immaginato?</em>


Era meglio che fosse un esploratore a rispondere a quelle domande.


Ovvio, non tutte le streghe stavano ancora ripensando agli eventi della battaglia che si era appena conclusa. Phyllis, che si era seduta nel sedile anteriore, aveva già messo da parte quelle forti emozioni che aveva provato durante la battaglia, ed era molto più interessata a capire il funzionamento di quella limousine. Quella volta in cui era stata in un taxi, le era stato ordinato di stare in silenzio perché c’era un estraneo. Questa volta, non fu più capace di controllare la sua curiosità sfrenata, e fissò Roland senza battere ciglio, come se stesse cercando di memorizzare ogni azione che faceva.


"Vuoi imparare a guidare?" chiese Roland semiserio, mentre spingeva quei pensieri in fondo alla sua mente.


Phyllis annuì all’istante.


"Prima però dovremo svolgere qualche altro compito" a quel punto colse l'occasione per incantarla. "Quando sarà il momento, potremmo goderci piatti diversi ogni giorno, tu potrai avere una tua stanza e potrai avere anche la tua auto privata".


"Il cibo ha un sapore migliore di KFC e dei ristoranti hotpot?" si informò Faldi.


"Quello è solo il primo livello. Quando avremo i soldi, vi accorgerete che anche se mangiate qualcosa di diverso ogni giorno, non potrete mai assaggiare ogni tipo di cucina del mondo".


Nonostante Roland non si voltò a guardarle, percepiva gli sguardi infuocati delle streghe.


"Quando Dawnen starà meglio, ci occuperemo della prossima casa, ho già segnato la sua posizione" il tono di Faldi restò basso, tuttavia la sua voce non era così debole come prima.


"Sto bene. Possiamo partire domani una volta che il nostro potere magico si sarà recuperato" affermò la piccola Dawnen positivamente. "Questa piccola ferita non sarà un problema.”


Persino Ling, che era rimasta traumatizzata, fu commossa dalle invitanti parole di Roland. Anche se non fece eco alle dichiarazioni delle altre, quando Roland la guardò attraverso lo specchietto retrovisore, notò che i suoi occhi brillavano.


Roland si sentì profondamente commosso. Infatti, alzare il morale di quella squadra era davvero un compito semplice da eseguire.


...


Per evitare che arrivassero i poliziotti, decise di non guidare fino a Via degli Appartamenti a Tubo, al contrario, parcheggiò l'auto vicino al cantiere dell’Associazione del Trifoglio, che era ancora in via demolizione e di conseguenza era un punto cieco nella sorveglianza. Da lì c’era una bella strada che conduceva al magazzino in affitto.


A quel punto arrivò il momento di esaminare il bottino.


Sfortunatamente, nella cassaforte non c'erano molti soldi, complessivamente c’erano soltanto 100.000 dollari circa. Tuttavia, c'era una considerevole quantità di gioielli che consisteva in giade e perle. Non era possibile ottenerne una valutazione fissa. Con sua grande sorpresa, trovò anche diverse forze della natura solidificate. Erano state quelle piccole ma eccezionalmente pesanti pietre che gli avevano dato la falsa percezione che quel viaggio fosse stato davvero proficuo.


Transazioni in contanti era già fuori moda per quelle persone? Le forze della natura erano una valuta?


Quando Roland tornò all'0827, erano già le undici e mezzo. Aprì gentilmente la porta e si accorse che le luci del salotto erano accese. Zero era distesa accanto al tavolo da tè con la schiena arcuata e leggermente inclinata, come se fosse già entrata nel regno dei sogni. Di fronte a lei c'erano una pila di libri di testo e una scatola di matite. Evidentemente stava ricontrollando i compiti mentre aspettava che lui tornasse.


Tra loro doveva esserci soltanto un rapporto di proprietario-affittuario, eppure adesso gli sembrava di essere una famiglia. Il cuore di Roland si addolcì quando la vide.


Si avvicinò e portò delicatamente Zero nel suo letto. Dopo averle tolto le scarpe, la coprì con una calda trapunta.


<em>Oh giusto, i libri di testo.</em>


<em>Se domani se li dimentica, mi incolperà di nuovo.</em>


Roland scosse la testa e rise. Portò i libri di testo che erano sul tavolo da tè nella stanza di Zero e li impilò ordinatamente sulla sua scrivania. In quel momento, la stampa in grassetto sulla copertina di un libro di testo attirò la sua attenzione.


Olimpiadi di matematica della scuola media.


Quella era una materia extracurricolare che sembrava notevole, ma era davvero poco praticabile. Ricordava che alle medie la matematica non gli interessava, e pensando che le Olimpiadi di matematica fossero a un livello troppo alto, aveva mantenuto la distanza e preferiva trascorrere le sue estati a imparare a disegnare la calligrafia piuttosto che frequentare le lezioni di Olimpiadi di matematica. Pertanto, fino a quel momento, non aveva la più pallida idea di in cosa consistesse il corso.


Stranamente, cominciò a interessarsi al suo contenuto, anche solo per un momento.


Poteva sentire i suoi respiri accorciarsi.


Respirò profondamente e lentamente girò la prima pagina del libro di testo.


Gli esempi ben organizzati e l'elegante calligrafia di Zero, attirarono subito la sua attenzione.


<em>Thea</em>
                                


                                



