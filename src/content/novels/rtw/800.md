---
title: Capitolo 800- Il Porto Rinato
pubDate: 2025-08-07T11:37:51.028Z
tags:
    - rtw
---






Una piatta ma spaziosa nave in cemento si fece strada nella Baia delle Acque Chiare e ormeggiò di fronte a Simbady.






Era molto più larga delle piccole barche che occasionalmente comparivano nella Corrente d’Argento e considerato il suo peso, sarebbe stato praticamente impossibile farla muovere remando. Sopra ad essa si ergevano due lunghi cilindri di metallo che sbuffavano flutti di fumo bianco. I lati erano dipinti di un accattivante color mandarino che a prima vista, abbinati al grigio liscio del ponte, facevano sembrare la nave ad una trota arcobaleno a pancia in su.






Come la maggior parte dei suoi confratelli, Simbady non aveva mai lasciato il deserto e aveva visto il mare pochissime volte. Per questo, quando aveva visto che la nave non era fatta di legno, non poté trattenere un’esclamazione di meraviglia.






C’era uno stato di eccitazione tra le fila.






<em>Pa!</em>






Il supervisore degli Osha schioccò immediatamente un colpo di frusta in direzione delle loro teste: “Chiedete quelle bocche! Mettetevi in fila e salite sulla nave, più veloci!”






Simbady percepì che la folla stava iniziando a scorrere. Le persone dietro a lui lo stavano spingendo incessantemente, anche volendo, sarebbe stato impossibile fermarsi. In mezzo alla folla che si imbarcava, una lieve paura sorse nel suo cuore.






Forse, non avrebbe mai dovuto lasciare l’Oasi della Corrente d’Argento. Anche se in questa terra straniera c’erano fonti d’acqua interminabili, c’era la possibilità che i Tre Dei non potessero sorvegliare un luogo così remoto e quindi, non avrebbero potuto sentire le loro richieste di aiuto se la nave li dovesse portare nell’abisso dello Stige.






“Tieniti a me e fai attenzione a dove mettete i piedi!” La voce di Mu Li (1) gli fece riacquistare coscienza.






Una mano delicata strinse il suo palmo e lo guidò verso la passerella. Ogni tanto, qualcuno accanto a lui cadeva nelle acque del fiume producendo schizzi sonori.






Anche se le persone sul molo li ritrascinavano a riva, cadere nel fiume con questo clima significava essenzialmente che avevano perso la qualificazione per “lavorare”.






Quando supplicavano di poter essere riammessi sulla nave, l’unica risposta che ricevevano era una frustata.






Simbady rimase vicino a Mu Li e salirono sulla nave di cemento seguendo il flusso di persone. Quando mise piede sul ponte, non sentì l’oscillazione che si era aspettato. La nave era completamente immobile, era come sulla terraferma.






Quando la passerella fu levata, un importante esponente del Clan Osha, Thuram, apparve sull’alta piattaforma al centro dell’enorme nave, attirando l’attenzione di tutti. “Vi ricordate ancora quello che dissi? Il Grande Capo valuta l’ordine e la disciplina al di sopra di ogni cosa! Guardate i membri del clan che sono caduti in acqua. Il piano originale era che tutti si imbarcassero senza intoppi e ricevessero un’opportunità di lavoro, così da poter ottenere cibo abbondante anche nei Mesi dei Demoni. Ma adesso, dovranno morire di fame fino a quando non arriverà la prossima opportunità! E tutto questo è causato solamente dalla vostra stupidità!”






“Sono solo caduti in acqua, potreste aspettare che si cambino i vestiti e...” un cittadino di Sabbie Ferrose tentò di replicare, ma prima che potesse finire la sua frase, due supervisori lo schiacciarono a terra e in seguito, lo gettarono in acqua.






“La disciplina è tutto! Non è il gruppo che si adatta al singolo, sono solo i singoli che si sottomettono al gruppo!” Thuram rimproverò adirato. “Quello che differisce dalle guerre tra clan del passato, è che ad essere eliminati non saranno più i nemici a cui tenete un agguato, ma piuttosto, i vostri stessi parenti! Ricordatevela bene, questa è la mia prima lezione!” Fece una pausa prima di continuare. “Ovviamente, coloro che hanno perso il loro lavoro oggi dovranno patire la fame per un po’. Ma se in futuro ci saranno ancora civili o tribù che non sapranno mantenere l’ordine, verranno espulsi da questa terra sempreverde!






Quando la voce cadde, un rumore in forte espansione eruppe dai cilindri di metallo e si diffuse nel cielo al di sopra del Porto delle Acque Chiare.






Le gigantesche ruote metalliche su entrambi i lati dello scafo iniziarono gradualmente a muoversi. Seguito da una scossa violenta, la nave di cemento salpò lentamente verso la foce del fiume.






“Grazie. Se non fosse stato per te...” Simbady guardò verso Mu Li.






Quest’ultima rise e strizzò gli occhi fino a due fessure: “Non è niente. È solo capitato che mi trovassi in ordine davanti a te.”






“È così...” abbassò la testa in imbarazzo.






Lui e Mu Li erano entrambi membri del Clan della Lisca di Pesce e occasionalmente avevano conversato con l’un l’altra. Era sempre stato affezionato a questa ragazza dalle trecce nere e gli occhi color nocciola ma, avendo sentito dire che c’era già qualcuno che le piaceva, aveva pensato che fosse più saggio non mostrare i suoi sentimenti.






Dopo un periodo di silenzio, lui guardò verso di lei mentre quest’ultima si sporgeva dal bordo della nave, osservano curiosa il panorama su entrambi i lati del fiume. Non poté fare a meno di chiederle: “Non sei per niente preoccupata per dove stiamo andando?”






Lei girò la testa: “Valle delle Acque Nere?”






“Esatto. Ho sentito dire dagli altri componenti del clan che è vicina alla Palude del Soffocamento e al deserto ed è stata maledetta dai Tre Dei. Chiunque entri senza permesso non potrà mai più tornare indietro vivo.”






“Quindi, hanno chiesto il permesso?”






“Ehm, questo...”






Mu Li rise involontariamente: “Sperano soltanto che meno persone possibile possano ottenere questo lavoro, così i membri del loro stesso clan potranno ricevere più denaro. Anche tu hai sentito dire da Lady Drow Luna d’Argento che fintanto che farai le cose seguendo le istruzioni del Grande Capo, non avrai più bisogno di preoccuparti dei bisogni materiali della tua famiglia, inoltre anche il tuo clan riceverà dei sussidi.” Sbuffò una boccata di aria bianca. “Inoltre, abbiamo alternative?”






L’ultima frase zittì definitivamente Simbady. Effettivamente, i primi clan a seguire di propria volontà gli Osha verso il Territorio Meridionale di Graycastle erano in prevalenza piccole tribù che avevano difficoltà nel sopravvivere nell’Oasi della Corrente d’Argento. I Lisca di Pesce erano fra loro. Il deserto stava lentamente divorando la loro oasi, mentre l’affluente della Corrente d’Argento si stava seccando, rendendo impossibile garantire la sopravvivenza del clan. Per sopravvivere, dovevano unirsi ad un altro grande clan, oppure avventurarsi verso il Territorio Meridionale.






“Pensando positivo, il Grande Capo ha almeno mantenuto la sua prima promessa. Non abbiamo più bisogno di preoccuparci del morire di fame nel deserto, giusto?”






Simbady non poteva smentire questo punto. Secondo la spiegazione di Lady Luna d’Argento, anche quelli che non erano stati in grado di ottenere un lavoro in mare avrebbero potuto ricevere una razione di base. Fintanto che potessero svolgere faccende utili per la ricostruzione del Territorio Meridionale, non sarebbero morti di fame.






“Inoltre, anche gli Osha stanno andando con noi alla Valle delle Acque Nere. Non c’è bisogno di preoccuparsi tanto.” Mu Li rise e indicò verso un distante porto fatiscente. “Guarda lì... la terra assegnata al nostro clan dovrebbe essere vicino a quella torre nera, giusto? Sarebbe fantastico se potessimo stabilirci qui per sempre.”






Simbady guardò verso la direzione a cui puntava. Il Porto di Acque Chiare era diviso in due. Una età era stata bruciata: c’erano case danneggiate e pezzi di legno bruciato ovunque e i cortili erano pieni di erbacce, era come se fosse un luogo dimenticato e abbandonato dagli uomini. Al contrario, l’altra metà possedeva una crescente vitalità. Qui, i cittadini di Sabbie Ferrose avevano piantato una serie di tende, e ovunque all’interno dell’area dell’accampamento, si potevano vedere le persone muoversi. Le case danneggiate venivano buttate giù una dopo l’altra, mentre il legno fresco appena tagliato veniva continuamente trasportato verso l’area.






Il sorriso di Mu Li fece sorgere un’ondata di anticipazione nel suo cuore.






<em>“Forse, dopo che saranno finiti i prossimi tre mesi di lavoro e tornerò qui, accanto alla torre ci sarà una schiera di nuovissime case di legno.”</em>






La vista della città in ricostruzione si allontanò lentamente. Quando la nave cominciò a muoversi su e giù tra le onde, l’unico paesaggio visibile era il chiaro e infinito orizzonte.






Erano entrati nell’oceano.






<em>Aris</em>


<em> </em>


[su_service title="Erialis" icon="icon: comment" size="16"] <em>Ciao a tutti oggi conosciamo il personaggio di Mu Li in realtà gli inglesi la chiamano Molly ma noi per evitare equivoci con l’omonima strega preferiamo riprendere il nome originale </em>[/su_service]


