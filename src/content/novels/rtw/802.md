---
title: Capitolo 802: La Disciplina della Frusta di Ferro
pubDate: 2025-08-07T11:30:06.837Z
tags:
    - rtw
---


<strong> </strong>


<strong> </strong>


<em>“Costruire una nuova città... in questo posto?”</em>






Simbady trovava difficile credere alle sue stesse orecchie. La Corrente d’Argento diventava più sottile andando verso Sud, sino ad essere interamente divorata dalla sabbia una volta raggiunta la Valle delle Acque Nere. Per questo era una terra di esilio.






Senza acqua e senza un’oasi, come sarebbe stato possibile sopravvivere nel vasto deserto?






Tutti i civili della Nazione della Sabbia che erano a bordo furono scioccati dal discorso di Thuram e diversi di loro espressero lo stesso dubbio di Simbady.






“Se non abbiamo acqua, possiamo crearla.” Disse Thuram al alta voce. “Ma prima di quello, le truppe di avanguardia hanno già trovato una fonte di acqua utilizzabile. Vedrete quando scenderete dalla nave.”






Non solo il clamore non si calmò, ma le discussioni aumentarono.






“Creare?” grignò qualcuno. “Come facciamo?”






“La Corrente d’Argento è un dono di Madre Terra. Come possiamo creare una cosa del genere?”






“Nel nome dei Tre Dei, solo gli emissari divini possono trasformare il deserto in oasi... ”






“Se non dovessimo riuscirci, possiamo tornare nel Territorio Meridionale?”






“Giusto, non ci abbandonerete qui per tornarvene da soli, non è vero?”






Di fronte a queste domande, Thuram esitò per la prima volta. Simbady notò che Thuram guardò di nascosto la gente di Graycastle prima di urlare: “Il Grande Capo è capace di fare ogni cosa. Lui ha detto che possiamo, quindi definitivamente possiamo. Quello che dovete fare è semplicemente seguire le istruzioni! Inoltre, Lady Luna d’Argento ha promesso che se non dovessimo riuscirci, verrete rimandati a Porto delle Acque Chiare in anticipo e verrete pagati con tre interi mesi di salario!” Detto ciò, diede un colpo alla frusta alla sua cintola. “Ovviamente, io non me ne andrò in anticipo. Se qualcuno dovesse indugiare sul lavoro, dovrà assaggiare il sapore della mia frusta di ferro!”






<em>“Questo spiega tutto…” </em>Simbady realizzò che il capo della squadra non era Thuram, ma quelle persone dalle espressioni impassibili di Graycastle che stavano in piedi dietro a lui.






Durante i Duelli Sacri, aveva sentito più volte parlare della potenza di queste persone. Diversamente dalla Regina di Acque Chiare, anche negli scontri diretti, non avrebbero perso contro i guerrieri dei grandi clan. Ma questo era il Promontorio Infinito, anche se dovessero riuscire a sconfiggere i cani da guardia in una notte, non significavano niente di fronte all’infinito mare di sabbia.






Gli uomini del nord e il Grande Capo stavano sottovalutando troppo il potere del deserto.






Sfortunatamente, ai civili a bordo della nave non erano rimaste molte alternative.






Dopo circa un’ora, la nave di cemento si accostò lentamente alla riva. Trascinando il suo corpo esausto e dolorante, Simbady scese lentamente dalla nave. Nel momento in cui i suoi piedi toccarono la soffice spiaggia, percepì una sensazione a lungo perduta di relax.






Finalmente il mondo aveva smesso di agitarsi.






“Guarda, cos’è quello?” Mu Li indicò da qualche parte a distanza nell’entroterra. “Una torre di guardia?”






Simbady guardò nella direzione a cui stava puntando e, non molto distante dalla spiaggia, vide una torre di ferro nero erigersi nella sabbia gialla. In cima alla torre sventolavano due bandiere, una era scarlatta, l’altra mostrava un complesso motivo ricamato.






Normalmente, Simbady si sarebbe chiesto perché la ragazza con cui aveva avuto solo delle conversazioni occasionali sarebbe stata con lui tutto il tempo, ma adesso era veramente troppo debole per considerare le cose sotto questo aspetto. “Qualcuno... è arrivato prima di noi?”






“Andiamo a dare un’occhiata.”






“Più tardi.” Scosse la testa. “Meglio se aspettiamo le istruzioni del Signor Thuram.”






Quei civili che erano caduti in acqua precedentemente, avevano lasciato una vivida memoria nella mente di Simbady. Non voleva che la ragazza per cui aveva una cotta venisse frustata di fronte a tutti.






“Mu Li, finalmente ti abbiamo trovata!” I componenti del loro stesso clan si riunirono gradualmente intorno a loro. “Simbady, anche tu sei qui?”






“Pensavo che avevi vomitato fino a svenire sulla nave”






“Hahaha...” la folla rise.






Simbady abbassò la testa imbarazzato. Effettivamente, lui era il più debole nel clan, sia in forza che in coraggio. Solitamente, non gli sarebbe importato l’essere deriso, ma oggi, in presenza di Mu Li, si sentì particolarmente vergognoso. Difatti, la sua condizione in questo viaggio era stata addirittura peggiore di quella di Mu Li.






“Guardate, c’è una torre di ferro!”






“Come hanno fatto a trasportare qui una cosa così pesante?”






“Forse per nave? Ho sentito dire che c’è una rotta di navigazione che collega direttamente Graycastle al Promontorio Infinito.”






“Ci accamperemo qui stanotte?”






“Penso di sì. Il Promontorio Infinito è molto più pericoloso di un’oasi. Deve essere protetto di notte.”






C’erano solamente poco più di venti persone dal Clan della Lisca di Pesce, il che faceva di loro un gruppo abbastanza piccolo rispetto agli altri clan, ma erano tutti membri giovani e forti. Uno di loro era chiamato Carlone. Carlone era il leader tra i suoi coetanei, non solo era alto, di bell’aspetto e abile, aveva anche il favore del Capoclan. Nel momento in cui aprì bocca, attirò l’attenzione di tutti. “Una volta ho preso parte nello scortare gli esiliati per Città delle Sabbie Ferrose. Le dimensioni dei Vermi delle Sabbie e degli scorpioni in quest’area sono molto più grandi rispetto a quelle nelle oasi. C’è addirittura una voce che dice che lo Scorpione Corazzato Gigante che domina la Terra si aggiri da queste parti. Dobbiamo stare sempre in guardia e piantare le nostre tende il più vicino possibile a quelle di Graycastle.”






“Pensi che il Signor Thuram stia dicendo il vero? Il Grande Capo può davvero creare un’oasi in questo deserto?” Chiese qualcuno.






“Molto improbabile.” Carlone schioccò le labbra e disse: “Se ne fosse veramente capace, avrebbe potuto diventare il sovrano del deserto anche senza fare i Duelli Sacri. Perché disturbarsi tanto?”






“Cosa dovremo fare da adesso?” La gente iniziò ad agitarsi.






“Rilassatevi. Il Grande Capo non ha bisogno di prendersi tutto questo disturbo soltanto per esiliarci qui.” La voce di Carlone era calma e piena di confidenza. “Il Grande Capo deve aver deciso quest’azione nell’impulso del momento. Quando le persone di Graycastle scopriranno che i loro obiettivi non sono realizzabili, il nostro lavoro finirà. Per quanto riguarda i tre mesi di salario, gli Osha non potranno farla franca!”






“Giusto, altrimenti nessuno crederà più a loro!”






“Questo è rincuorante. A me basta che possiamo tornare indietro.”






I componenti del clan annuirono in concordanza, eccetto Simbady. Non era totalmente d’accordo con quello che aveva detto Carlone. Era vero che Graycastle stava sottovalutato il deserto e il loro piano di trasformare il Promontorio Infinito in una città era destinato a fallire. Ma guardando quei soldati in uniforme le cui espressioni facciali erano soltanto solenni, percepì indistintamente che quelle del Grande Capo non erano solo parole.






Ormai le fila si stavano disperdendo e alcune persone avevano iniziato a muoversi verso la torre di ferro. Thuram stava ancora parlando con le persone di Graycastle, assolutamente indifferente a quello che gli stava accadendo intorno.






“Andiamo anche noi?” Proposero alcuni.






“Penso di si” disse Carlone annuendo. “Se dovessimo davvero accamparci intorno alla torre di ferro, troveremo un posto migliore se arriviamo prima. Seguitemi tutti.” Rivolse appositamente uno sguardo a Mu Li e chiese: “Vuoi una mano per le tue valigie?”






Mu Li esitò, scosse la testa e disse: “Simbady ha detto che è meglio se aspettiamo le istruzioni di Thuram... non enfatizza sempre l’importanza di seguire la disciplina?”






“Non è che ci siamo rifiutati di scendere dalla nave. Perché dovrebbe preoccuparsi di questo?”






“Simbady, sei forse intimorito dal Promontorio Infinito?”






“Forse si sente ancora nauseato.” Il membro del clan che lo aveva deriso prima, lo fece di nuovo.






“Sono solo preoccupato...” Simbady alzò la testa. Proprio quando stava per giustificarsi, un rapido suono di fischietto lo interruppe.






“Radunatevi tutti adesso!” Thuram, che in precedenza aveva ignorato quelli che si erano allontanati, era apparso silenziosamente di fronte a tutti, mostrò tre dita e disse cupamente: “Vi do tre respiri di tempo, dopodiché, ogni respiro equivarrà ad una frustata. Questa è la seconda lezione che vi impartisco. Ricordatevene!”






Aris
                                


                                



