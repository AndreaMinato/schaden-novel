---
title: Capitolo 804- Incidente alla Montagna Innevata
pubDate: 2025-08-07T11:37:51.028Z
tags:
    - rtw
---






Non appena Fulmine tornò alla tenda nell'accampamento, si tolse gli occhialoni, sfilò i guanti e appoggiò le mani congelate e insensibili sopra il braciere.






Le sue dita iniziarono presto a formicolare.






Anche se era passato quasi mezzo mese dall'inverno, le raffiche di neve persistevano senza alcun segno di miglioramento. Al contrario, diventavano sempre più intense. Ogni volta Fulmine ritornava da un'esplorazione, i suoi capelli erano inzuppati dalla neve sciolta, e ci voleva sempre un po' prima che la sua pelle recuperasse la sensibilità.






Dopo che le sue mani si riscaldarono un po', mise uno sgabello accanto al braciere, si tolse gli stivali di pelle fradicia e sollevò i piedi sopra le fiamme. Poteva chiaramente vedere un filo di vapore bianco fuoriuscire dalla punta delle sue calze. Un accenno di calore le attraversò le dita ghiacciate. Era un po' a disagio a causa della puzza dei suoi piedi. Avendo indossato gli stessi stivali per così tanto tempo, era normale che i piedi emanassero un certo olezzo.






Ora capiva perché suo padre insisteva sempre sul fatto che un grande esploratore dovrebbe sempre essere supportato da una grande squadra. Se il Primo Esercito non avesse assemblato il braciere o non avesse riscaldato in anticipo l'acqua, non sarebbe stata in grado di dedicarsi completamente all'esplorazione. Il suo ardente entusiasmo per l'esplorazione sarebbe definitivamente placato dal frustrante pensiero che avrebbe dovuto accendere un fuoco e far bollire l'acqua dopo essere tornata alla base, tutta fradicia e sfinita.






Forse, pensò, solo la squadra di Re Roland aveva la capacità di fornire acqua calda 24 ore su 24. Una volta suo padre le aveva raccontato in uno dei suoi racconti sulle sue avventure che era davvero molto difficile fare un bagno con l'acqua calda a metà inverno. Gli ostacoli erano il legno inumidito, le foglie marcescenti coperte di neve, il tempo e lo sforzo per raccogliere quei materiali. Di conseguenza, la maggior parte delle volte i suoi membri dell'equipaggio si potevano rifocillare solo dopo aver svolto i loro compiti.






Ma le macchine inventate da Sua Maestà risolvevano completamente questi problemi. Poiché l'accampamento non era molto lontano dalla riva del fiume, le caldaie sulle tre barche di cemento, che erano in funzione dal primo giorno dal loro arrivo, erano in grado di rifornire continuamente il campo con acqua calda. Se avevano bisogno di acqua calda, dovevano solo prendere un secchio per prenderne un po'.






Lo stesso valeva per il cibo.






Un'ulteriore nave di cemento era responsabile della fornitura di cibo per l'intera squadra. Il piano superiore della barca costituiva una cucina mobile, dove una grande quantità di farina d'avena veniva cucinata ogni giorno con il vapore prodotto dalla caldaia. Mangiarono la farina d'avena con carne secca e pesce salato, molto meglio di un cibo solido e insapore.






Probabilmente era il miglior team logistico al mondo secondo lo standard di suo padre.






Dopo che le sue mani e suoi piedi ripresero nuovamente calore, Fulmine estrasse il taccuino e iniziò a scrivere alcuni punti del diario.






<em>"La primavera, il 16, stiamo ancora scavando. La montagna ostacola fortemente le capacità di Sylvie e Margie, specialmente di quest’ultima. Devono consumare un sacco di potere magico per penetrare le spesse rocce. Per motivi di sicurezza, dobbiamo riservare potere magico sufficiente per ritornare al campo per ogni operazione. Di conseguenza, non abbiamo ottenuto molti progressi".</em>


<em> </em>


<em>"A causa di una limitazione nella distanza, Sylvie può scegliere soltanto alcune direzioni per far scavare la Signorina Fran. A proposito, quest'ultima è una bella persona nonostante la figura deforme. Quando mangia sembra ancora più spaventosa di Maggie. Spero davvero di poter, un giorno, vedere il suo aspetto originario".</em>






Erano trascorsi 13 giorni da quando erano arrivati ai piedi della Montagna Innevata. L'unica cosa di cui erano sicuri al momento era l'esistenza, nella montagna, di un grande spazio vuoto, che sembrava essere collegato da più caverne. Era difficile trovare con successo la grotta principale in cui si trovava la rovina, figuriamoci per aprire un tunnel abbastanza largo per il Primo Esercito.






Sia lei che Maggie non potevano essere di grande aiuto in questo senso. Potevano solo piazzare le sentinelle all'esterno della montagna o introdursi furtivamente in quelle strane caverne per indagare sulle spaccature e le fessure che l'Arca Magica non riusciva a raggiungere.






Rispetto all'esplorazione della rovina stessa, trovare un percorso corretto per raggiungere la destinazione era sempre stata la parte che richiedeva più tempo e spesso il massimo sforzo e lavoro.






Proprio come diceva spesso suo padre, un esploratore era sempre in viaggio.






Fulmine fece una "o" con la bocca ed espirò un soffio che presto nell'aria fredda si trasformò in una massa di vapore bianco. Ha continuò a scrivere:






<em>"Infine l'ultima scoperta di Fulmine, la più grande esploratrice di Graycastle."</em>


<em> </em>


<em>"Abbiamo scorto una figura lunga e scura sotto il ghiaccio sulla cima della Grande Montagna Innevata. Sembrava un enorme pesce. Non ho idea di quanto tempo abbia impiegato la creatura per diventare così grossa, ma dovrebbe avere un buon sapore. Peccato che Anna non sia venuta con noi. Non abbiamo potuto rompere il ghiaccio per prenderla. Maggie con i suoi artigli ha potuto lasciare solo alcuni graffi sul ghiaccio, poiché ci è stato vietato utilizzare esplosivi in cima alla montagna. Probabilmente dovremo aspettare fino all'estate quando la neve si scioglierà".</em>






A queste parole, Fulmine si leccò le labbra. A causa dell'esplorazione, non assaporava pesce grigliato da molto tempo. Forse avrebbe potuto volare con Maggie alla Foresta delle Ombre per prendere qualcosa da mangiare prima di sera. Probabilmente aveva anche bisogno di procurarsi del cibo per Wendy in modo che non se la prendesse con lei per la sua scorrettezza.






Continuò a scrivere: <em>"Inoltre, c'è stata un'altra scoperta significativa. Abbiamo notato alcune bestie demoniache raggruppate a est della Foresta, le mura di Sua Maestà dovrebbero essere in grado di bloccarle."</em>






Dopo aver scritto tutti questi appunti, la ragazza mise il taccuino di pelle di pecora in una borsa a tenuta stagna e lo fece scivolare nello zaino. In qualità di esploratrice, deve registrare ogni cosa che vedeva ogni giorno. Come il diario di bordo di un capitano, il diario non era solo un distintivo d'onore per un esploratore, ma anche un importante riferimento per i futuri esploratori. Se il proprietario del diario è purtroppo fosse morto in un incidente, altri esploratori sarebbero stati in grado di analizzare il suo diario ed evitare di seguire lo stesso percorso.






Proprio in quel momento, Fulmine udì dei passi avvicinarsi di corsa fuori dalla porta.






Era Wendy fuori dalla sua tenda.






"Agatha e gli altri sono tornati." Wendy sembrava un po' ansiosa. "Abbiamo avuto un incidente. Fran è scomparsa!"






"Cosa?" Fulmine si alzò sorpresa. "Scomparsa?"






...






Quando le streghe di stanza al campo arrivarono alla fine del tunnel creato dal verme divoratore, i soldati del Primo Esercito avevano acceso un fuoco e piazzato le sentinelle. Trovarono Agatha e le streghe Taqila che litigavano per qualcosa.






Fulmine fece capolino e sussultò. Vide un foro profondissimo davanti a lei, di cui non si riuscivano a distinguere il soffitto e il fondo. Poteva solo sentire il rumore dell'acqua che scorreva dall'alto.






Una parte del bordo del tunnel era crollata. Fulmine tirò fuori la Pietra della Luce e si chinò. La rottura era coperta di liquido viscido.






"La Signorina Fran è caduta da qui?"






Edith rispose: "Per il momento sembra così... Sylvie ha scelto la direzione giusta, ma Fran è stata sfortunata. Ha aperto il sentiero che porta alla grande grotta, ma non si accorta del precipizio nella parte anteriore. Poi è caduta sul fondo".






"Sembra?" Fulmine notò quell'espressione particolare.






Edith scrollò le spalle. "In quel momento Sylvie e Margie stavano cercando dall'altra parte, un luogo in cui potessero vedere esattamente cosa stava facendo Fran. Secondo Sylvie, la reazione magica di Fran era scomparsa improvvisamente dalla sua vista. Non so come funzioni il tuo potere magico, ma la Vista Magica della signorina Sylvie dovrebbe essere in grado di vedere oggetti molto distanti, giusto? Eppure, quando sono arrivate qui, non potevano vedere nulla sul fondo".






"Non potevano... vedere?" La ragazzina era sbalordita.






Edith allargò le mani. "Non potevano vedere né il fondo né il verme divoratore. Ci sono due possibili spiegazioni: una è che il buco è così profondo che va oltre il campo visivo dell'Occhio Magico. L'altra è che qualcosa ha bloccato il suo campo visivo. Entrambe sono di cattivo presagio. " Edith si fermò per un momento e guardò la litigiosa Strega di Ghiaccio e le altre. "Quello su cui stanno discutendo è se dobbiamo immediatamente tuffarsi nel buco per salvare Fran".






<em>Moumentai</em>






[su_service title="Erialis" icon="icon: comment" size="16"]<em> Siete interessati a saperne di più sulla novel? Allora iscrivetevi al patreon tanti livelli diversi con capitoli sempre nuovi ogni settimana e decisamente in anticipo rispetto a novelleggere. Già perchè il patreon è cambiato e si è avvicinato alle vostre esigenze e aspettative.</em>


<em>e parlando di livelli: </em>


<em>spendendo 1 dollaro  avrete =1 capitolo manga+ 1 capitolo novel  </em><em>- &gt; esempio il 23 marzo: cap 55  manga +cap 811  novel //\ \il 30 marzo: cap 56  manga+818 novel </em>


<em>spendendo 3 dollari avrete=1 capitolo  manga  +2 capitoli  novel   - &gt; esempio il 23 marzo: cap 55 manga + 811 -812 novel //\\ il 30 marzo: cap 56  manga+818 -819 novel </em>


<em>spendendo 4 dollari avrete=1 capitolo manga n +3 capitoli novel  -&gt; esempio il 23 marzo: cap 55 manga + 811 - 813 novel //\ \il 30 marzo: cap 56 manga+818 +820 novel </em>


<em>spendendo 6 dollari avrete=1 capitolo  manga  + 5 capitoli novel   -&gt; esempio il 23 marzo: cap 55 manga + 811 - 815  novel //\\ il 30 marzo: cap 56  manga+818+822 novel </em>


<em>spendendo 7 dollari avrete=1 capitolo  manga  +6 capitoli  novel   -&gt; esempio il 23 marzo: cap 55 manga +811+816   novel //\\ il 30 marzo: cap 56  manga+818+823 novel </em>


<em>spendendo 8 dollari avrete=1 capitolo manga  +7 capitoli  novel - &gt; esempio il 23 marzo: cap 55 manga + 811+817  novel //\\ il 30 marzo: cap 56  manga+818 +824 novel </em>


<em>in più diventando patrons potrete leggere i capitoli precedentemente pubblicati. Accorrete numerosi </em>


<em> </em>[/su_service]




                                


                                



