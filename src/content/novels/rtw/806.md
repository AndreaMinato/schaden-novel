---
title: Capitolo 806: Un "uovo"
pubDate: 2025-08-07T11:30:06.838Z
tags:
    - rtw
---






"Sembra che il verme abbia trovato la sua tana". Non appena il cesto toccò terra, Agatha si guardò attorno usando la Pietra dell'illuminazione. Un ulteriore solco si aggiunse tra le sue sopracciglia, chiese: "Hai visto Fran?"


"La signorina Fran non è qui". Fulmine aveva ispezionato ogni angolo della caverna. "Sembra che la Pagoda Pietranera sia bloccata qui. La torre ha degli spazi vuoti su entrambi i lati, è possibile cadere dalla cima e rotolare di lato?"


La torre di pietra aveva la forma di un diamante e si estendeva attraverso il buco profondo come un ponte, le sue due estremità erano salde nella roccia. Nessuno sapeva come fosse stata ridotta in quel modo. Non riusciva a vedere il demone tentacolare o quello dai molti occhi da nessuna parte.


"La torre non influenza il mio potere magico" Usignolo uscì dalla nebbia.


"Ma non puoi attraversarla come se camminassi attraverso un muro, no?" Agatha si accovacciò e creò un chiodo da roccia di ghiaccio. Lo lanciò verso la Pagoda Pietranera. Il chiodo di ghiaccio fu ridotto immediatamente in pezzi, tuttavia la torre di pietra rimase intatta. "Si dice che questa torre sia fatta con le Pietre della Vendetta Divina. Sebbene non influenzi il potere magico in larga scala come il prisma di pietra magica, può bloccarlo".


Elena corresse Agatha a bassa voce: "Non è fatto di Pietre della vendetta divina ma le crea. Il potere magico corrosivo può cambiare la venatura minerale delle pietre magiche e quindi le trasforma in una lastra di pietra rettangolare. Tuttavia, solo la venatura minerale nata durante la Luna di Sangue, ha la capacità di creare Nebbia Rossa. Le altre contribuiscono semplicemente a rallentare la dissipazione della Nebbia Rossa. Era un’informazione estremamente segreta ai tempi dell'Unione. L'abbiamo appresa da Lady Eleanor dopo la caduta di Taqila".


Usignolo non era felice di quell'informazione arrivata in ritardo. "Perché non ce l’hai detto prima?"


Elena rispose: "Non mi hai detto che ci sarebbe stata una guglia demoniaca. Numerose cose possono influenzare il potere magico. Come potevo sapere di che si trattava?"


Fulmine volò tra loro e si accorse della loro discussione. "Dobbiamo continuare a scendere, perché non siamo ancora arrivate ​​fino in fondo. Sono riuscita giusto a scendere un po' e ho sentito l'acqua scorrere in lontananza. È molto probabile che ci sia un fiume sotterraneo laggiù. Se la Signorina Fran è caduta giù da quel lato della torre di pietra, potrebbe essere ancora viva".


La voce di Elena sembrò farsi più solare. "Davvero? È possibile che Sylvie non abbia visto Fran a causa di questo fiume sotterraneo?"


Agatha annuì. " È molto probabile. Infatti la torre di pietra ha bloccato gran parte del raggio d’azione dell'occhio magico, Sylvie non riusciva a vederne il fondo. Se Fran è caduta in acqua, è normale che non riesca a trovare il suo raggio magico". Poi si girò verso Fulmine e disse: "La prima cosa da fare è volare a dirlo a Wendy. Poi chiedi a Margie di mandare alcune Streghe della Punizione Divina quaggiù... così come i soldati del Primo Esercito. Consiglia loro di piazzare anche qualche sentinella. Noi continueremo a cercare".


La ragazzina annuì: “Va bene, lascia fare a me".


...


Con l'aiuto della gondola e dell'Arca magica, ben presto vennero radunate abbastanza persone per salvare Fran.


Fulmine approfittò di quell’intervallo di tempo e investigò a fondo l'area sotto la Pagoda di Pietranera. Come previsto, non ci volle molto perché la parete verticale della caverna si inclinasse. Anche l'aria si fece più umida. Quando scese per altri 30-40 metri, vide un ampio fiume sotterraneo.


L'acqua ghiacciata scorreva lungo il muro della caverna e si raggruppava prima di scendere in un’enorme cascata che dalla caverna cadeva in torrenti. Quando la ragazzina si avvicinò, sentì un brivido freddo sulle sue guance.


A causa dell'aria umida nella caverna, nelle profondità della fossa erano cresciuti vari muschi e funghi, uno dei quali brillava di una luce blu spettrale che illuminava l'area circostante. Anche senza una Pietra di illuminazione, Fulmine riusciva a vedere chiaramente il contorno della grotta. Anche grazie alle lucciole che volavano, l'area sotterranea sembrava un mondo completamente diverso.


Quando l'arca portò in basso le streghe e le sopravvissute di Taqila, tutte rimasero affascinate da ciò che videro.


Usignolo esclamò: "Se solo riuscissimo a far crescere questi frutti splendenti a Neverwinter. Se ci riuscissimo, tutti potrebbero vedere chiaramente la strada di notte".


"Portiamone qualcuno con noi e coltiviamolo!" Fulmine si sfregò le mani per l'emozione. Scoprire e coltivare nuove specie era una delle imprese più normali per gli esploratori. Per esempio, le canne da zucchero e i mais, erano state importate nei Fiordi da altre isole minori da esploratori e dopo di che avevano prosperato. Fulmine non era sicura che questi funghi giganti e frutti di typha (1) illuminanti fossero dolci e deliziosi come i funghi becco d'uccello.


Agatha iniziò a fare una mappa mentale. "Finiamo prima il nostro lavoro. Margie, tu stai qui per aiutare il Primo Esercito ad allestire una postazione di sentinella. Noi continueremo a seguire il fiume sotterraneo. Se Fran è a più di due chilometri di distanza da noi, pianteremo qualche tenda".


Nessuno fece obiezioni. Fulmine, Usignolo e Agatha erano tutte capaci di fuggire e proteggersi. Le 10 Streghe della Punizione Divina portate da Elena erano tutte delle combattenti eccezionali e forti come le straordinarie. Non formavano un gruppo enorme, ma in realtà era la combinazione più potente delle forze unite.


Una volta all’interno della grotta calcarea, lo scorrere veloce dell’acqua tra le rocce e lungo il fiume sotterraneo, produceva un fragoroso riverbero. Fulmine restò a poca distanza dal gruppo in modo da riuscire ad ascoltare tutti.


Agatha chiese: "Il verme divoratore può nuotare?"


Elena scosse la testa. "Nessuno l'ha mai visto nuotare. Tuttavia il verme è colossale, quindi penso che non dovrebbe essere troppo lontano dall’ampia fossa, anche se fosse finito a valle".


"Riuscite a capire da dove viene questo fiume e dov’è diretto?" buttò lì un'altra strega della Punizione Divina. Fulmine ricordava vagamente che il suo nome fosse Zooey.


Usignolo rispose: "Se ricordo bene, viene verso di noi e si dirige verso la montagna innevata. Quindi, è un corso d'acqua della regione occidentale diretto verso l'area collinare a sud".


Si sapeva che nel dominio di Sua Maestà c'era molta acqua sotterranea, tuttavia Fulmine si chiedeva perché quei fiumi scorressero verso sud, perché in quel posto non c'era nemmeno un fiume. Era curiosa di sapere dove sfociasse tutta quell’acqua.


All'improvviso, vide qualcosa fluttuare su una roccia poco distante.


"Aspetta, ho visto qualcosa muoversi lì!"


Sentendo il suo avvertimento, tutti si fermarono ed estrassero le armi.


Usignolo diede immediatamente una risposta affermativa. "Non riscontro nessuna reazione magica, ma c'è davvero qualcosa laggiù..." Poi si fermò e si avvicinò lentamente all'oggetto. "Sembra un uovo… semisferico?"


"Come?" Agatha era leggermente sorpresa.


"Visto che non ha potere magico, non è una minaccia per noi". Elena fece cenno alle streghe della Punizione Divina con lei e disse: "Seguitemi".


In poco tempo circondarono con successo l'uovo. Tuttavia, quando Fulmine osservò da vicino l'uovo tremante, aggrottò le sopracciglia.


Uno strato di pelle grigia era attaccato alla roccia, e si mimetizzava completamente con l'ambiente circostante. Quando sollevò la Pietra dell'illuminazione e l’avvicinò lentamente alla pelle, vide numerosi stomati (2)che si aprivano e si chiudevano come se stessero respirando.


Elena tossì. "Che diavolo... è questo? È disgustoso".


"Se è davvero un uovo, quanto dovrebbe essere grande il suo genitore?" Fulmine misurò approssimativamente l'area della pelle con le dita e concluse che era lungo e largo circa tre metri. Il rigonfiamento centrale avrebbe potuto contenere quasi una mucca da latte cresciuta a pieno regime.


"La forma ... No, non può essere ..." Zooey prese un profondo respiro. Tirò fuori la sua spada lunga e pugnalò ferocemente la pelle, dopo di che alò l'acciaio verso l'alto.


Una consistente quantità di liquido melmoso cominciò a fuoriuscire dall'”uovo” mentre un urlo penetrante risuonò dalla parete della caverna. Poi videro un'ombra nera uscire dal rigonfiamento e crollare a terra.


Per lo stupore di Fulmine, si trattava di un demone folle.


<em> </em>


<em>Thea </em>


<em> </em>


[su_service title="Erialis" icon="icon: comment" size="16"]<em>(1) Thypa è una pianta il cui nome comune in inglese è giunco. In Italia è anche conosciuta come tifa o stiancia o schiancia. Il suo habitat sono le zone umide e macinando i suoi granuli si può avere l'amido.</em> <em>Anticamente venivano usate le foglie per farne panieri e le infiorescenze composte da moltissimi “pelucchi” tutti uniti venivano usate per imbottire materassi. Viene usata dai fioristi come decorazione, specialmente l'infiorescenza fatta essiccare. È anche utilizzata come specie vegetale nei sistemi di fitodepurazione delle acque reflue. Nel Ferrarese i "sigari" venivano accesi in modo che il fumo, abbastanza copioso, scacciasse le zanzare. </em>


<em>(2) La parola Stoma deriva dal greco e significa "bocca" e indica un'orifizio del corpo. in Pratica indica l'intestino infatti il termine stomia è utilizzato come suffisso in procedure chirurgiche sull'intestino </em><em> </em>[/su_service]
                                


                                



