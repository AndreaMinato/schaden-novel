---
title: Capitolo 808: Combattimento ravvicinato
pubDate: 2025-08-07T11:30:06.838Z
tags:
    - rtw
---










"Hai sentito qualcosa?" Edith guardò Brian che stava spiegando ai soldati come organizzare una linea di difesa sotterranea.


"Sentito qualcosa?" Brian lasciò quello che stava facendo, si guardò attorno perplesso e disse: "No, Signorina Edith, non sento nulla tranne il rumore dell'acqua che scorre".


"Davvero?" Edith si accigliò. "Che io mi sia sbagliata?"


"Che suono era?"


"Come il suono di un corno, ma molto attenuato... simile al rumore dell'acqua" Edith fece una pausa. "Credo provenisse da sud".


Era quella la direzione in cui le streghe erano andate a esplorare il sottosuolo. Il vorticoso fiume sotterraneo si estendeva da nord a sud e scompariva nella buia grotta sotterranea. Nonostante su entrambi le rive ci fossero delle strane piante luminose, non potevano generare la luce per luoghi più lontani. L'intero corso d'acqua era simile all'entrata di un abisso che divorava tutto ciò che vedeva.


"Ecco... io credo che sia probabile che essendo nelle profondità della montagna, da cui non si vede il cielo e in mancanza anche della luce di un fuoco, è possibile che lei stia avendo delle allucinazioni" Brian sorrise pensieroso. "Per i soldati che sono stati su un campo di battaglia, questo non è un grosso problema, non c'è da meravigliarsi che lei si senta nervosa. Se non si sente a suo agio, la Signorina Margie può accompagnarla di nuovo fino al bivio della gola".


Una situazione familiare, parole familiari... Edith non rimase sorpresa dal discorso del comandante del Battaglione delle Armi da Fuoco. Sebbene indossasse un’armatura di pelle chiara, un elmetto e avesse una spada da passeggio legata alla vita, la maggior parte della gente continuava a scambiarla per un’osservatrice per il Municipio, o... come una ragazza simile a una perla, proprio come il suo titolo, carina e fragile. Ed era anche la ragione per la quale alle persone importava di lei e la accontentavano oltre ogni limite.


Quello che quel tipo di persone non capiva era che le perle nate dalle vongole giganti della regione settentrionale grondavano di sangue.


Il sangue dei pesci, delle bestie d'acqua... o persino quello dei pescatori.


Ed era quello il motivo per il quale diventavano tanto grandi quanto un pugno.


Probabilmente Roland Wimbledon era stato l'unico a ignorare il suo aspetto sin dall'inizio e addirittura a prenderla come un’avversaria.


"Grazie, ma sto meglio qui. Se tornassi indietro, non sarebbe lo stesso che umiliare il Municipio di Sua Maestà?" Nonostante Edith non disse a Brian quello che aveva in mente, respinse il suo suggerimento con un sorriso. Per un momento, Brian si perse in quel sorriso. Tuttavia, dopo diverso tempo, si girò imbarazzato.


"Non credo che a Sua Maestà o Barov dispiacerebbe..." Brian tossì due volte. "Non capisco proprio perché è venuta con il Primo Esercito in un posto così pericoloso?"


"Perché solo in questo modo potrai fidarti di me" disse sinceramente Edith.


"C... Cosa?"


"Devi aver sentito parlare della Battaglia della Divina Volontà" iniziò lei con calma. "All’arrivo di una simile battaglia che ha il potere di decidere le vite umane, Sua Maestà si troverà in difficoltà a dovere considerare ogni dettaglio in un tempo di una guerra. Avrà bisogno di molti ufficiali ad aiutarlo a comandare l'esercito, e l'esercito farà affidamento sul Comune per la gestione della logistica. Quando arriverà quel momento, ti fiderai di più di un ufficiale che ha combattuto con te spalla contro spalla o di uno che è rimasto seduto in ufficio ogni giorno a occuparsi di scartoffie?"


Brian restò meravigliato. Dopo un momento, disse: "Sei davvero coraggiosa a fare un discorso del genere".


Edith capì a cosa si stava riferendo. Persino il nativo ex capo della pattuglia capiva cosa intendeva. Nel migliore dei casi, ciò che voleva era chiamato “aiuto al comando” ... nel peggiore poteva essere definito “interferenza al potere”, il che sarebbe stato assolutamente insopportabile agli occhi di altri signori che rivendicavano il controllo totale dei loro cavalieri.


Tuttavia adesso, le fila del Primo Esercito contavano più di 5000 soldati, quindi il metodo di gestione del cavalierato era evidentemente obsoleto. Infatti, il Dipartimento della Consulenza istituito da Sua Maestà era un'organizzazione tra l'esercito e il Municipio, che era sotto il controllo di Roland, ma concretamente la catena di comando sotto di lui era ulteriormente ramificata. Visto che Edith aveva capito le idee di Roland, aveva osato fare quel discorso. Non intendeva unirsi al Dipartimento della Consulenza, ma voleva estendere il più possibile il suo campo di influenza.


"Se si fosse trattato di un altro Re, sicuramente non l’avrei fatto, ma Sua Maestà è diverso..." confessò Edith sorridendo. "Sa che sono stata io a proporre che chi desidera essere promosso nel Comune deve prima prestare servizio su un campo di battaglia. Considerato il mio suggerimento, è meglio che dia un esempio agli altri".


"Sua Maestà ... è stato d'accordo?"


"Non proprio, ma non mi ha contradetta".


"Uhm, non significa che è d'accordo?" chiese Brian perplesso.


"In politica, non si possono interpretare le cose in questo modo" disse Edith allargando le mani. "Persino un impegno preso oralmente può cambiare in qualsiasi momento prima che venga scritto, figuriamoci il silenzio del Re dopo la mia richiesta".


"Capisco..." commentò il comandante del Battaglione delle Armi da Fuoco con sentimenti contrastanti. "La politica è davvero complicata."


"Lo è".


A parte questo, Edith aveva in programma anche di avvicinarsi alle streghe, di capire le loro abilità e carattere e di passare più tempo con loro.


Era evidente che Sua Maestà avesse investito parecchie energie sulle streghe e la costruzione di Neverwinter non poteva continuare senza di esse. Se voleva raggiungere l'apice del potere, avrebbe avuto bisogno del loro sostegno.


Fino a quel momento, il suo piano era andato molto bene. Forse perché avevano lo stesso sesso, i suoi contatti con le streghe non avevano generato dei rifiuti da parte loro, tuttavia Barov non era stato così fortunato.


"Il prossimo gruppo che verrà sono le streghe della Punizione Divina?" chiese Edith cambiando argomento.


"Sì, penso di sì, la Signorina Margie può trasportare solo da cinque a sei persone per volta. Per allestire un posto di guardia le serviranno circa 10 viaggi avanti e indietro" rispose Brian. "Dove pensi che potremmo mettere la seconda mitragliatrice?"


"In un punto alto... Uhm, ricordo che c'è una posizione adatta vicino alla roccia qui dietro..." Proprio quando si girò per osservare la grotta alle sue spalle, una pianta luminosa sembrò in qualche modo distorta, come se qualcosa nella stabilità dell'aria si fosse rotto e avesse reso tutto sfocato.


"Cos'è quello?" chiese.


Prima che potesse avvertire i soldati del Primo Esercito, l'aria subì nuovamente una increspatura profonda. Questa volta l'aria alle spalle i membri del gruppo incaricato delle mitragliatrici si distorse.


Udì un lieve suono, poi la testa di un soldato cadde dal collo, un sorriso gli era rimasto congelato sul volto.


"Attacco nemico!" gridò Edith. "È invisibile!"


Quasi nello stesso momento, il petto di altri due soldati venne perforato. Quando il loro sangue schizzò via, l’increspatura si tinse di rosso.


"Ce n'è più di uno!"


Edith ragionò velocemente. Con una mano gettò un pugnale nel punto in cui era caduto il primo soldato, poi estrasse la spada e corse verso il nemico. Quando il suo pugnale rimbalzò via dalla cosa invisibile, lei affondò la sua spada nel fulcro dell'increspatura da un altro angolo.


Edith sapeva bene che se avessero scelto di ritirarsi, sarebbero stati attaccati sia davanti che da dietro. In quel punto avevano acceso un fuoco, e quella era la loro unica fonte di luce per individuare i nemici. Senza luce, non sarebbero stati in grado di resistere a questi mostri quasi invisibili, quindi la fuga doveva essere la loro ultima scelta!


Considerando che potevano determinare l’ubicazione dei nemici solo approssimativamente, l'attacco restava la loro unica possibilità di vittoria!


Dalla punta della spada le arrivò una sensazione di morbidezza, come se fosse riuscita a perforare la pelle e la carne, quel fatto entusiasmò Edith.


Se non si era sbagliata, sia nel caso in cui si trattasse di umani o animali, il punto di contatto di un'arma con un corpo era decisamente un punto debole, come ad esempio la mano che impugnava la spada o la punta di un artiglio, quindi in caso venisse ferita, non avrebbe riacquistato la sua abilità di attacco tanto presto.


Proprio mentre Edith stava per ritrarre la sua spada, un vento gelido la colpì da un'altra direzione, arrivò a una velocità tale da farle sentire freddo sul suo viso.


"Dannazione! Questa cosa ha due armi?"


Anni di esperienza in combattimenti e uccisioni la fecero inconsciamente allentare la presa del suo braccio destro sulla spada e rotolare per terra. In quel momento sentì qualcosa toccarle la nuca e poi i suoi lunghi capelli cominciarono a volare come petali caduti e andarono a spargersi ovunque.


Non avendo il tempo di alzarsi, urlò a Brian: "Spara nella mia direzione, adesso".


<em> </em>


<em>Thea </em>
                                


                                



