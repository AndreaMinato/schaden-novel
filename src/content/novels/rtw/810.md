---
title: Capitolo 810- Un Dilemma
pubDate: 2025-08-07T11:37:51.029Z
tags:
    - rtw
---






<strong> </strong>


“Ugh... sono disgustata.”






Agatha si coprì la bocca ed ebbe i conati di vomito mentre strisciava lungo lo stretto esofago nel Verme Portatore per uscire. “Mi sento come se fossi stata in una specie di sacca riempita di muco che veniva scagliata su un muro una dozzina di volte.”






“Non riesci a trovare delle parole migliori?” Chiese Usignolo uscendo senza fretta dalla sua Nebbia. Guardò le altre inzuppate nel muco. “Se Fran non avesse fatto crollare l’entrata della caverna, ci saremo ritrovati in grossi guai.” Il vantaggio di poter camminare nella Nebbia, che le permetteva di viaggiare facilmente attraverso gli spazi, le aveva risparmiato il bisogno di nascondersi nello stomaco del Portatore. Salvandola anche dal bagno nel muco sporco.






“Scusate... ho agito troppo impulsivamente?” Chiese Fran con cautela. Tuttavia, Agatha era troppo impegnata a vomitare a causa del tanfo per riuscire a rispondere.






“Per me è stato ok.” Disse Fulmine mentre si ripuliva i capelli dal muco prima di annusarlo. “Venire ingoiati da un verme gigante e uscirne sani e salvi è stata un’esperienza senza pari, un’avventura che nessun esploratore ha mai vissuto.”






“Non essere troppo egoista.” Elena roteò gli occhi. “Per noi che non percepiamo attraverso i sensi, anche poter sentire il puzzo e percepire il viscido ci fa invidia.”






Le altre Streghe della Punizione Divina le fecero eco.






“Va bene... non aggiungiamo altro.” Agatha tossì e interruppe con voce rauca. “Passando al prossimo problema, cosa facciamo ora?”






Riportando alla mente l’incidente di pochi minuti fa, il timore si fece sentire nel cuore di tutte le streghe. Nonostante il rapido avvertimento di Fran, in quel momento, l’istinto di girare gli occhi verso la fonte dello strano ronzio, fu più veloce di quanto le loro menti potessero elaborare l’avvertimento. Come risultato, più di una di loro non riuscì a tenere la testa abbassata mentre il rumore risuonò.






Nessuno era riuscito a vedere il vero volto del mostro, l’unica cosa che riuscirono a notare furono i suoi centomila occhi scarlatti.






Erano certi che l’insieme di occhi appartenesse al vigile Demone dai Molti Occhi che si era arrotolato sulla cima della torre. L’unica immagine a cui lo potevano associare, era la torre di pietra nera che veniva ingerita dal verme. Tuttavia, diversamente da un Demone dai Molti Occhi ordinario, la visuale degli occhi di questo era molto più ampia, come se il corpo del demone fosse stato appiattito e stirato considerevolmente.






Dopo che il ronzio si era placato, un gran numero di bestie demoniache ibride era emerso dalle profondità delle rovine, caricando verso di loro. Tutto quello che Usignolo era riuscita a vedere dall’interno Nebbia, fu la comparsa improvvisa di innumerevoli punti luminosi di potere magico. Erano apparsi improvvisamente dal nulla e da ogni angolo della caverna. Provenivano dalle mura di pietra, dall’acqua corrente e dalla cupola oscura. I mostri si erano raggruppati, formando flussi luminosi e i loro ruggiti rumorosi e rochi avevano soffocato il tintinnio dell’acqua corrente. Era come se l’intera montagna avesse preso vita per scacciare gli intrusi.






In quel momento di pericolo, fu Fran a prendere la decisione esecutiva.






Ingoiò tutti eccetto Usignolo e si girò in modo da poter forare le mura della grotta. Dopo che il suo corpo si era sommerso nelle mura di pietra, le bestie demoniache si erano avvicinate e avevano iniziato a colpire ferocemente la sua coda. Anche grazie alla copertura data da Usignolo, era stata in grado di allontanare tanti nemici.






Nonostante il dolore, Fran aveva continuato e dopo aver scavato circa trenta piedi nella formazione rocciosa, si era rigirata e aveva schiacciato le bestie demoniache con il suo enorme corpo. In seguito, aveva concentrato tutte le forze nella coda e aveva frustato con forza contro il soffitto del tunnel, facendo cadere dei massi. Bloccando la bocca del tunnel, aveva eliminato alcuni nemici.






Durante la lotta, le streghe nascoste nello stomaco di Fran avevano vissuto un’esperienza indimenticabile. Ruzzolavano e venivano scosse all’interno del verme mentre quest’ultimo combatteva, stavano quasi per vomitare. Come se non bastasse, erano state addirittura confinate vicino all’olezzosa carne che stava marcendo nella cavità digestiva.






Alla fine, almeno, erano tutte salve.






“Per prima cosa dobbiamo scoprire cosa sta succedendo.” Elena guardò verso Fran. “Come sei rimasta bloccata qui?”






“Penso che la formazione rocciosa sia stata erosa negli anni dal passaggio dell’acqua, per questo è collassata improvvisamente non appena mi sono rigirata nel passaggio. Tutto quanto è accaduto così velocemente che stavo già cadendo quando mi sono resa conto di quello che stava succedendo. Poi ho picchiato contro qualcosa e sono svenuta” disse Fran fiaccamente. “Quando mi sono svegliata, ho scoperto di essere trasportata da dozzine di vermi invisibili che mi hanno lasciata in questo posto.”






“Capisco... ti hanno presa per un portatore vuoto.” Elena alzò le sopracciglia. “Almeno siamo state fortunate.”






“Davvero, molto fortunate, specialmente per il fatto che non siamo state mangiate sul luogo.” Mormorò Fran. “È un peccato che abbia guardato accidentalmente il soffitto della grotta quando stavo per scappare.”






“Era davvero una Vista Magica?” Chiese Agatha con voce profonda.






“Non lo so. Nel momento in cui l’ho visto, anche lui ha visto me, ma non sono certa di cosa si tratti realmente. Questo mostro era molto più grande di un Demone dai Molti Occhi.” Fran sospirò, esalando un vento maleodorante che aggredì le persone intorno a lei. “Ah, scusate... dato che Elena e le altre Streghe della Punizione Divina hanno perso l’olfatto tanto tempo fa, ho smesso di farci attenzione...”






“Ahem, fa niente.” Agatha la Strega di Ghiaccio trattenne a lungo il respiro prima di dire: “Per caso sei riuscita ad ottenere una visuale generale del mostro?”






“Dopo essere stata legata, atterrò e si prese il tempo per farsi un bagno nel lago...” Fran fece una pausa per cercare le parole giuste. “Non so come descriverlo. Somigliava ad un esperimento fallito, come un ammasso di budella appiattite che è stato deposto sul corpo del Demone dai Molti Occhi. Le due parti non si intrecciavano naturalmente, sembrava più ad un rattoppamento forzato. Ho anche notato che aveva dei tentacoli che si contorcevano negli spazi tra le parti. Non sono sicura se si trattavano di vermi vivi o parti fisiche del mostro. In ogni caso, quell’ammasso di budella era molto più grande di un Demone dai Molti Occhi, più grande anche di una Spaventosa Bestia Infernale.”






“È possibile che il mostro stesse consumando demoni?” Usignolo aggrottò le sopracciglia. “Credo che non possa essere considerata come una semplice bestia demoniaca ibrida.”






“Penso che dovremo cercare un modo per uscire da qui prima di scoprire di cosa si tratti.” Elena accarezzò l’enorme bocca di Fran. “La prossima volta, ricordati di avvertirci prima di dirci i dettagli. Capito?”






“Uhm...” rispose Fran cupa.






“Riesci a muoverti adesso?”






“Non posso. Sono esausta...” Fran scosse la testa. “Ho consumato tutto il cibo nel mio stomaco nel periodo in cui siamo state intrappolate qui, mi serve altro cibo.”






“Se ti dessimo le nostre ultime scorte?” Suggerì Fulmine.






“Le basterebbe solo per scavare a malapena un tunnel lungo cento passi.” Elena fece un profondo respiro. “Tutto quello che possiamo fare è aspettare oppure rischiare cercando di scappare.”






“Aspettare non sarebbe sicuro.” Disse Agatha con calma. “Lo spazio qui è troppo ristretto e soffocheremo in meno di un giorno se non troviamo una via d’uscita. Anche se Sylvie riuscisse a localizzarci, dovranno distruggere le bestie prima di provare a salvarci.” Fece una pausa. “Non dimenticate che anche i nemici possiedono Vermi Divoratori Portatori.”






“Sfortunatamente, se caricassimo adesso, è improbabile che non saremmo divorate dalle numerose bestie.” Le Streghe della Punizione Divina esitarono. “Inoltre... come facciamo con Fran? Lei non può scappare e non ha modo di difendersi da così tanti nemici.”






“In ogni caso... fatemi prima controllare la situazione all’esterno.” Usignolo si voltò, riluttante ad essere coinvolta nel dilemma.






“Se riuscite a trovare una via di fuga, non preoccupatevi per me.” Disse improvvisamente Fran. “Le streghe di Taqila non temono la morte. Sarò sempre una di loro, indipendentemente da cosa sono diventata. A proposito, ho altre cose nello stomaco che potrebbero essere d’aiuto.” Si contorse, sputando lentamente diverse casse di ferro appiccicose.






“Cosa...”






“Sono i rifornimenti della guarnigione che il Primo Esercito mi ha chiesto di trasportare” disse Fran tossendo. “Dicevano che tutte queste cose erano troppo pesanti da trasportare e mi hanno chiesto aiuto, quindi le ho ingoiate tutte.”






Agatha aprì le casse una ad una. Al loro interno vi erano strumenti da costruzione e materiali, come pale, picche, reti metalliche, ecc. Quando gli oggetti nell’ultima cassa furono rivelati, Agatha si irrigidì per un momento.






Questa cassa di ferro non era molto grande, ma era particolarmente pesante. Oltre al ripieno antiurto composto da paglia di grano, c’era una dozzina di scatole di legno etichettate “secondo impianto chimico, campione 64, qualificato”.






Se ricordava correttamente, gran parte dell’azoto generato durante la decomposizione veniva mandato in questo stabilimento.






Questa cassa conteneva esplosivi.






Aris








                                


                                



