---
title: Capitolo 811- Battaglia nella Nebbia
pubDate: 2025-08-07T11:37:51.029Z
tags:
    - rtw
---






“Intendi dire che queste cose possono sgretolare le montagne e la terra?”






Elena spalancò gli occhi dopo aver sentito la breve introduzione della Strega del Ghiaccio sugli esplosivi. Biasimò arrabbiata: “Cosa sarebbe successo se queste cose fossero esplose nello stomaco di Fran? Come possono non aver pensato a questo?”






Al pensiero, l’enorme corpo di Fran rabbrividì.






“Sono i campioni di laboratorio che esplodono facilmente” disse Agatha rovistando nella cassa. Trovò la sacca di tubi di rame e la mostrò ad Elena. “Non questo genere di esplosivi. Non si infiammano a seguito di un urto ordinario o a contatto con il calore. L’unico modo per farli esplodere è quello di mettere questi tubi nei contenitori degli esplosivi.”






Gli esplosivi avevano destato l’interesse delle Streghe della Punizione Divina. Avevano sentito tempo fa dello splendido spettacolo dell’esercitazione dell’artiglieria da Phyllis, la Strega della Punizione Divina che chiamavano Numero 76. Avevano assistito qualche volta alla battaglia del Primo Esercito contro l’incursione delle bestie demoniache da quando si erano trasferite nelle Regioni Occidentali di Graycastle e non avevano familiarità con la polvere da sparo. Ma questa era la prima volta che si trovassero così vicine a questo genere di arma.






“Va davvero bene bruciarlo? La cosa che crea un fragoroso suono quando esplode dovrebbe essere molto volatile normalmente.”






“Somiglia molto ad un mattone...”






“Come si fa ad usarlo? Esplode non appena il tubo di rame viene inserito al suo interno?”






“Chi oserebbe farlo?”






Le domande mettevano in difficoltà anche Agatha, dato che conosceva solo i princìpi generali di queste armi da fuoco che aveva creato Sua Maestà. Le sue conoscenze sul suo impiego non superavano quelle degli individui di Taqila.






“La cosa con sopra il marchio rosso è il detonatore che deve essere acceso per farlo funzionare.” Fulmine si sporse e disse con professionalità: “Quello con il marchio blu è il detonatore che serve per tirare fuori il filo per innescarlo. Ricordo che c’è un altro tipo di detonatore con un marchio giallo che viene attivato con la corrente elettrica, ma in questo sacco ci sono solo quelli con i marchi rossi e blu.”






Questo fece stupire Agatha che disse: “Come fai a saperlo?”






“Perché sono un’esploratrice!” La giovane ragazza si strofinò il naso. “Ero praticamente presente durante tutti i test che il Primo Esercito ha fatto per le nuove armi.”






“Quindi, dovremo sotterrare prima queste cose nell’ingresso della grotta e crearci una via d’uscita oppure seminarli lungo la via mentre ci ritiriamo e portiamo Fran con noi?” Elena cercò di trovare una soluzione. “Se l’esplosivo riesce a trattenere i nemici, penso che dieci Streghe della Punizione Divina riusciranno a muovere Fran.”






“Non importa, lasciatemi qui...”






“Zitta!” Interruppe Elena. “Anche se non temiamo il sacrificio, non abbandoneremo mai una compagna così facilmente. Non dimenticare cosa ci ha detto Lady Eleonora.”






“Ogni strega è di eguale importanza.” Il resto delle persone si unì e annuì.






“Temo che... nessuno dei tuoi piani funzionerà.” Mormorò Fulmine. “Una sacca di esplosivo è sufficiente per farci a pezzi se dovessimo innescarla all’ingresso di una grotta così piccola. Ma se dovessimo mettere gli esplosivi in una grotta più larga, l’esplosione non sarebbe soddisfacente.” Guardò verso le pale e le picche sul terreno e continuò: “Gli esplosivi dovrebbero essere usati per creare grotte o aprire passaggi. Non sono delle armi a tutti gli effetti, il fuoco e le correnti d’aria create nell’esplosione potrebbero uccidere solo le bestie a dieci passi di distanza.”






Il silenzio cadde su di loro. Chi poteva sapere se l’esplosione sarebbe stata abbastanza spaventosa per allontanare bestie ordinarie, ma non la moltitudine di bestie demoniache che chiaramente erano state evocate dal mostro nella cupola della grotta. Non avrebbero avuto occasioni per uscire, a meno che la maggior parte delle bestie demoniache non venisse distrutta.






“Forse abbiamo un’altra alternativa.” Intervenne Usignolo. “Buttare giù il loro capo.”






“Intendi... il mostro che dimora nella cupola?” Elena aggrottò le sopracciglia. “Non possiamo volare.”






“Anche se sapeste volare, sarebbe troppo pericoloso!” Disse Agatha prima che Fulmine riuscisse a trovare le sue parole. “Non è una battaglia difensiva in cui abbiamo un supporto ogni volta che ne abbiamo bisogno. Sappiamo tutti che non è così inusuale che alcune bestie demoniache ibride siano capaci di volare, e Fulmine perde la sua velocità e la quota si abbassa considerevolmente quando trasporta un carico, quindi è altamente possibile che non riesca ad avvicinarsi al mostro una volta che i nemici la avvistino e la circondino.”






“Non sto proponendo di farlo fare a Fulmine” disse Usignolo parola per parola. “Ho intenzione di mettere questa sacca di esplosivi nelle fauci del mostro con le mie stesse mani, ammesso che abbia una bocca.”






“Tu?” Agatha era scioccata. “Non essere ridicola... dovresti sapere che la tua Nebbia non può nascondere niente davanti alla Vista Magica. Ovunque la vedi, anch’essa ti vede.”






“La sua capacità di vedermi non implica che anche i suoi sottoposti riescano a notarmi. Sono sicura di riuscire ad oltrepassarli, anche se il loro boss gli ordinasse di intercettarmi.” Fece una pausa. “Ricordati che la Nebbia può fare molto di più del celare.”






“Ma...”






Una cacofonia proveniente dalla formazione rocciosa interruppe le parole successive di Agatha. Risuonava come numerose cicale che mangiavano foglie, o come ghiaia che veniva frantumata al suolo.






I volti delle streghe cambiarono. Quel suono era familiare.






“Dannazione. Hanno mandato il Verme Divoratore” disse Elena con un’espressione severa. “Il nemico sta arrivando. Tenetevi pronti.”






Un Verme Portatore rappresentava difficilmente una minaccia, ma non appena il loro punto di vantaggio nascosto venisse svelato, avrebbero dovuto affrontare le interminabili bestie demoniache che viaggiavano attraverso lo stomaco del verme.






“Non preoccupatevi per me. Nessuno è più competente in questo genere di missioni. Nel tempo in cui l’Associazione delle Streghe Alleate si aggirava nella vecchia Città del Re, il mio titolo era ben conosciuto in tutta la regione centrale del Regno” disse Usignolo. Mise quattro sacchi di esplosivi nel suo zaino e lo legò stretto sulla schiena. “In quel periodo, le persone mi chiamavano ‘Ombra Assassina’.”






“Aspetta...”






“State tranquilli. Farò fuori quel coso deforme prima che il verme riesca a creare un tunnel fino a questo posto.”






Prima che Agatha potesse dire qualcosa per fermarla, sparì nell’aria sottile.






L’ultima immagine che vide di Usignolo, fu un pollice in su.






***






Nel mondo in bianco e nero, le direzioni non significavano niente per Usignolo, se lo desiderava, ovunque diventava piatto e livellato.






Era come se fosse il manipolatore di questo mondo, ogni cosa sottostava ai suoi ordini.






Attraverso le pietre collassate, saltò subito sulla scogliera ripida e affrettò il passo verso la cupola della grotta.






Improvvisamente, la visuale ruotò di novanta gradi. Il mostro che doveva essere nascosto da qualche parte sopra di lei, le era di fronte adesso. Il turbolento fiume sotterraneo sembrava un nastro che avvolgeva il precipizio, mentre l’ampio lago sotterraneo si ergeva come un’enorme finestra.






In quel momento, aveva già preso di mira il mostro, e anche lui l’aveva vista.






Usignolo non distolse lo sguardo.






Con gli occhi fissi sugli occhi a forma di stella del mostro, aumentò velocità. Nella Nebbia, il bagliore si irradiava dal potente Ciclone Magico del mostro e sembrava una luna insanguinata che eclissava i numerosi punti luminosi.






<em>Questa non è una semplice bestia demoniaca ibrida</em>, pensò.






Il suo potere magico sorpassava anche quello di Anna.






Per un momento, Usignolo sentì che la sua mente e quella del mostro erano state collegate.






Era una sensazione caotica e indescrivibile, ma era certa che entrambi avevano percepito l’evidente ostilità l’uno verso l’altra.






Sogghignò.






Il mostro alzò i suoi tentacoli.






Con un ruggito grave, le bestie demoniache nella grotta si mossero insieme verso di lei.






Aris






<em>Nota per l’editor: Questo capitolo è stato tradotto puramente dall’inglese, NON è stato effettuato il confronto con la versione in cinese.</em>
                                


                                



