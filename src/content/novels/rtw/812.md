---
title: Capitolo 812: Segmentazione
pubDate: 2025-08-07T11:30:06.839Z
tags:
    - rtw
---






<strong> </strong>






Usignolo scoprì quasi subito che aveva ragione.






Gran parte degli ibridi demoniaci non era in grado di localizzare immediatamente la sua posizione, ancora meno erano quelle in grado di scalare la parete rocciosa per bloccarla. Le bestie volanti che si lanciavano in picchiata potevano anche sembrare terrificanti, ma erano come frecce che mancavano il bersaglio. Fintanto che continuava a muoversi, difficilmente sarebbero potuti rappresentare una minaccia per lei.






Le uniche bestie che riuscivano a “vederla” erano quelle mutate che sollevavano le loro zampe anteriori a forma di falce. Torcevano i loro corpi robusti e inchiodavano nella pietra le numerose zampe di supporto che si estendevano dall’addome, in modo da riuscire a muoversi sulla parete. Sotto al comando del mostro, si muovevano verso la cima della grotta, frapponendosi tra lei e l’attenta Vista Magica.






Questi nemici erano senza alcun dubbio il primo ostacolo che doveva superare.






L’ampia cupola della grotta era diventata il campo di battaglia personale di Usignolo. Combattere da sola era un’esperienza che non aveva più provato per lungo tempo.






In passato, camminava da sola nella notte, vendicandosi di quei malvagi aristocratici, fino a quando Wendy non l’aveva trovata e salvata da quello stato di miseria.






Ma la sensazione di adesso era totalmente diversa da quella che la accompagnava nei tempi in cui si aggirava nella Città d’Argento.






Era sola, ma non sentiva tedio o odio, si era offerta per partecipare in questo duello pericoloso senza essere stata obbligata o minacciata.






La convinzione nel proteggere i compagni ardeva intensamente nel suo cuore.






Non si sentiva affatto sola, indossava la tuta di protezione fatta da Soraya, nello zaino c’erano gli esplosivi prodotti da Agatha e intorno alla cintola portava la pistola progettata da Roland in persona su cui erano incise le parole “A Veronica”.






Tutto questo le dava la sensazione che stessero tutti combattendo al suo fianco.






Mentre la moltitudine di pensieri si rigirava nella sua testa, la distanza tra loro si fece sempre più breve. Le bestie la stavano lentamente circondando, sollevando verso di lei le loro zampe anteriori a forma di falce.






Ce n’erano sedici in totale.






Usignolo tirò fuori la pistola, tolse la sicura e aspetto fino a quando la bestia più vicina non si trovò a pochi passi di distanza. Uscì dalla Nebbia e premette il grilletto.






La bestia si lanciò verso di lei nello stesso istante.






La potente coda e le zampe di supporto gli conferivano una terrificante velocità di scatto. Il colpo venne completato in una frazione di secondo, rapido come un predatore che si tuffa sulla sua preda.






Sembrava che fosse la bestia ad aver colpito il proiettile piuttosto che il viceversa.






Anche se la bestia era stata colpita, l’urto del proiettile poteva comunque ferire Usignolo.






Ma si era già preparata per questo.






Nell’istante in cui il proiettile uscì dalla canna, rientrò nella Nebbia e mise piede su una linea di contorno che stava andando rapidamente indietro, era un contorno della terra.






Tempismo perfetto.






Un estraneo avrebbe potuto pensare che era improvvisamente balzata indietro di qualche metro, ma difatti, era la terra sotto ai piedi che l’aveva portata indietro.






<em>Bang!</em>






Il proiettile penetrò nella testa appuntita del mostro falce, facendo schizzare il suo guscio e il suo cervello, somigliava ad un fiore che sboccia. Il bagliore magico si dissipò rapidamente e il suo corpo invisibile, contraendosi, mostrò la sua forma originaria. La bestia senza vita cadde nel lago sotterraneo come un sasso lanciato nell’acqua. Tuttavia, agli occhi di Usignolo, il corpo morto volò a gran velocità verso l’alto, come se venisse risucchiato dalle turbolenti acque del lago.






Approfittando in questo modo delle imprevedibili linee mutevoli nella Nebbia, Usignolo inseguì e lottò contro i suoi nemici. Anche se i movimenti delle bestie erano estremamente veloci, la forza di gravità costituiva comunque un fardello. Soprattutto quando Usignolo li attirò deliberatamente verso il campo di battaglia su cui avevano combattuto poco fa. Dovettero rallentare per assicurarsi che le loro zampe fossero ben piantate nella roccia, poiché lo scontro precedente aveva lasciato in quella zona centinaia di fori nelle pareti rocciose, riducendo l’attrito tra le loro zampe e la superficie.






Ma queste sue tattiche non erano perfette. Dato che per sparare al nemico doveva mettere piede fuori dalla Nebbia ed esporsi temporaneamente, stava attirando sempre più bestie verso di sé. Inoltre, era aumentata la minaccia costituita dalle bestie volanti. Questi deformi mostri alati avevano iniziato ad aggirarsi nell’area vicino alla cupola per aspettare l’occasione giusta invece di lanciarsi in picchiata alla cieca come facevano prima. Non appena sparava, queste bestie volanti si gettavano verso le zone più vicine in cui Usignolo potesse rifugiarsi, costringendola ad uscire nuovamente oppure ad usare le linee di contorno per schivare gli attacchi massivi dei nemici.






Usignolo si ferì in meno di sette minuti dall’inizio della battaglia.






Dopotutto, non poteva trovare tutte le volte un buon punto in cui nascondersi dopo aver sparato. Il cambiamento delle linee nella Nebbia non era soggetto alla sua volontà, anche per lei, il mondo della nebbia era pericoloso come per tutti gli altri. Una battaglia di questa intensità era una sfida sia per la sua forza fisica che per quella mentale.






La ferita più grave era quella alle costole.






Non era riuscita a schivare un colpo delle due bestie volanti che l’avevano accerchiata. I loro artigli affilati come rasoi avevano lacerato il suo cappotto, lasciando un profondo taglio dal fianco alla vita. Per fortuna, la tuta protettiva di Soraya era riuscita a parare il colpo mortale, salvandola dall’essere sventrata, ma il rivestimento non era riuscito a bloccare tutta la potenza del colpo. Il dolore le aveva quasi tolto il fiato, le ci volle un bel po’ di tempo prima di ristabilirsi.






Era chiaramente il Demone dai Molti Occhi che manipolava le frenetiche bestie demoniache: queste bestie ibride che solitamente erano propense a lottare gli uni contro  gli altri, stavano adesso cooperando e lanciavano attacchi feroci e continui. Usignolo era sempre più determinata nel voler eliminare il demone. Anche se non capiva il perché si era nascosto nella Grande Montagna Innevata piuttosto che attaccare Neverwinter, il fatto che le bestie demoniache avevano un comandante in grado di unificarle, era una grossa minaccia per Sua Maestà Roland.






Aveva esaurito i suoi dieci proiettili e c’erano ancora quattro mostri falce - oltre a quelli che erano stati uccisi direttamente con un colpo di proiettile, due erano caduti nel lago durante gli scontri. A giudicare dalle turbolenti correnti nel lago, era certa che quelle due bestie non avrebbero avuto alcuna possibilità di sopravvivere.






Il violento attacco delle bestie demoniache non le lasciava il tempo per ricaricare i proiettili, e lei stessa non ne aveva l’intenzione. Rinfoderò la pistola nella cintura e saltò dietro a una bestia invisibile approfittando del momento in cui una schiera di bestie demoniache ibride stavano accorrendo. Portò la bestia invisibile nel mondo della nebbia.






La bestia fu scioccata dal cambiamento della visuale dal campo di battaglia in un mondo in bianco e nero.






Il potere magico di Usignolo fluì dalla punta delle sue dita, trascinando nella Nebbia tutte le altre bestie che si erano scontrate con la prima. L’incremento del numero delle bestie che entravano nella Nebbia le fece superare il limite di consumo del potere magico che iniziò a prosciugarsi. Proprio in quel momento, una delle linee che costituiva la cupola nel mondo della Nebbia si arricciò volando verso di lei.






Questo era l’istante che stava aspettando. Con tutte le bestie venivano trascinate nella Nebbia, non solo il suo potere magico si prosciugava rapidamente, il mondo della nebbia diventava sempre più instabile. Quelle linee serpeggianti potevano aiutarla a fare incredibili balzi, ma potevano anche diventare un’arma letale.






La linea bianca attraversò le bestie, le loro sagome si irrigidirono.






In una frazione di secondo, come queste bestie svanivano di colpo, sulla cupola del mondo della nebbia appariva uno “spazio bianco”. Ma quando le bestie ricomparvero, si poté assistere ad uno spettacolo assurdo. La parte inferiore dei loro corpi era rimasta nello stesso posto in cui erano scomparsi, mentre la parte superiore si trovava a diversi metri di distanza, come se una lunga spada affilata li avesse tagliati a metà e le parti del corpo tagliate fossero state trasportate a mezz’aria.






Questa scena durò quanto un battito di ciglia, dopodiché decine di pezzi di corpo caddero come grandine, formando numerose colonne d’acqua sulla superficie del lago.






Aris
                                


                                



