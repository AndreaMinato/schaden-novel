---
title: Capitolo 814- Una Persona Imparziale
pubDate: 2025-08-07T11:37:51.029Z
tags:
    - rtw
---






<strong> </strong>


"Le bestie demoniache sono fuggite! Sono fuggite tutte!"






Si udirono degli applausi sul campo di battaglia. Le bestie demoniache che si erano precedentemente radunate all'ingresso della caverna erano fuggite lasciando diversi cadaveri dietro di loro. Il mitragliere rilasciò il grilletto solo per scoprire che l'articolazione del dito era diventata insensibile. Poiché non c'era stato il tempo per cambiare la canna della pistola, era diventata rossa, il che, secondo le regole di tiro, significava che era stata consumata.






"Il loro numero era preoccupante, ma una volta che abbiamo iniziato a combatterle, non sembrano così spaventose".






"L'Esercito della Punizione Divina era molto più impetuoso".






"Sono solo bestie, dopotutto".






"Bestie? Perché dici sciocchezze? Vai a combatterle con un arco se ne hai il coraggio. Tre anni fa, queste cose stavano terrorizzando la Regione Occidentale. Tutto è cambiato grazie a Sua Maestà, lo capisci?"






"S-sì, Capitano!"






"Invece di festeggiare, cambia la canna della pistola."






Edith era in piedi sul retro del campo di battaglia. Aveva un'aria pensierosa mentre osservava il Primo Esercito, indaffarato eppure ordinato. Dopo aver seguito l'esercito di Roland per partecipare alla Campagna di Estrazione Dentale e alla distruzione della Chiesa, aveva sempre cercato di immaginare come avrebbe comandato l'esercito per ottenere la massima efficacia delle armi da fuoco.






Senza dubbio, questo era un tipo di esercito completamente nuovo e quindi la strategia di combattimento era diversa da quella dei cavalieri e dei mercenari del passato. Non era stato facile dimenticare la sua precedente esperienza di successo nel combattere utilizzando la carica, affidandosi a armi eccellenti e al coraggio personale. Ma quando si rese conto che i cavalieri non potevano più competere contro il nuovo esercito, prontamente scartò tutte le sue precedenti esperienze e iniziò a osservare da vicino tutte le azioni di Sua Maestà. Attraverso la battaglia di oggi, fu in grado di verificare che il suo modo di pensare in sostanza fosse corretto.






La caratteristica più notevole delle armi da fuoco era la loro capacità di uccidere gli avversari con estrema efficienza prima che potessero avvicinarsi, senza dover tenere conto della distanza tra i soldati e le loro condizioni fisiche. Pertanto, più stretta è l'area di tiro, più intensa sarebbe stata la potenza di fuoco. Finché le munizioni non fossero terminate, avrebbero potuto sparare dalla mattina alla sera.






Due plotoni di soldati potevano essere disposti in un campo di battaglia dove in precedenza solo tre o quattro cavalieri sarebbero stati in grado di caricare. Potevano schierare solo tre mitragliatrici, non potevano starcene di più, soltanto a causa del numero limitato di munizioni. Ma anche così, la loro spietata potenza di fuoco rendeva ancora difficile l'avanzata degli ibridi demoniaci - non si stancavano nemmeno o avevano bisogno di mirare. Dovevano solo premere il grilletto. Ogni volta che gli avversari erano troppo vicini, vedeva anche una fitta nebbia rossa che si innalzava all'ingresso.






Se Sua Maestà fosse stato al comando, non avrebbe fatto nulla di diverso.






L'unica cosa che non capiva era il comportamento delle bestie demoniache.






Ovviamente, alcune di loro avevano intelligenza di base. Quando divenne difficile attaccare l'entrata della grotta, molti degli ibridi demoniaci cominciarono a vagare fuori dalla caverna, a volte urlando, ma senza avanzare come se stessero incoraggiando le altre bestie demoniache a sacrificarsi. Ma dal momento che avevano la capacità di pensare, perché obbedivano ancora agli ordini degli strani versi? Le bestie demoniache apparentemente non avevano bisogno di una relazione tra signori e sudditi, che riguardasse il sostegno e la protezione reciproci. Fin tanto che fossero fuggite nella Terra dei Barbari, avrebbero potuto sopravvivere totalmente isolate, a differenza degli umani che dovevano far parte di un gruppo per sopravvivere.






Avrebbe potuto essere che c'era una connessione inesplicabile tra le bestie demoniache ed il proprietario di quella voce la cui importanza era al di sopra della sopravvivenza stessa delle prime?






Le era difficile immaginarlo.






Pensò che avrebbe dovuto chiedere a Sua Maestà Roland dopo che la ricerca fosse stata completata.






Attualmente, l'unica cosa a Neverwinter che trovava sorprendente e difficile da capire era il modo di pensare di Sua Maestà. Ogni volta che stavano parlando, le veniva sempre da riflettere sulla stessa domanda: quanto può essere vasta la mente umana?






"Signorina Edith, è stata davvero preziosa in questa battaglia..." La voce di Brian interruppe i suoi pensieri. Si voltò e vide la faccia del giovane ufficiale piena di gratitudine. "Citerò sicuramente il suo contributo a Sua Maestà nel rapporto della battaglia!"






"Ho fatto solo il mio lavoro", Edith sorrise, "non ero sicura che avrebbe avuto successo in quel momento, quindi non è necessario menzionare il mio suggerimento nel rapporto".






"Inaccettabile!" Brian scosse la testa più e più volte. "Sua Maestà ha detto che nell'esercito, il risultato è l'unica cosa che conta, non il processo. Una vittoria è una vittoria. Se non menzionassi il suo contributo, allora non sono diverso da un ladro. Inoltre, è anche ingiusto nei suoi confronti!"






"Bene". La Perla della Regione Settentrionale si strinse le spalle. "Se insiste".






"Certamente". A questo punto, si fermò e fece un saluto militare. "Inoltre, ora capisco di più quello che hai detto prima sulla fiducia. Il Primo Esercito ti ringrazia per il suo consiglio. Ora me ne vado perché ho ancora molte cose di cui occuparmi".






Guardando il Capitano in partenza, Edith improvvisamente capì perché Sua Maestà aveva scelto un Capopattuglia della frontiera per fungere da importante ufficiale militare. I risultati della battaglia erano la base per i cavalieri quando richiedevano una ricompensa dal Signore e l'ultima cosa che avrebbero voluto era condividerli con gli altri. Vi erano innumerevoli casi che implicavano il fingere ed il mentire, e nemmeno i suoi fiduciari potevano risolverli.






In generale, sebbene il Primo Esercito fosse diverso sotto molti aspetti, le promozioni e i premi erano ancora legati ai risultati ottenuti in battaglia. Non era un membro dell'esercito quindi anche se l'altra parte avesse completamente nascosto la questione, non avrebbe personalmente discusso del suo caso con Sua Maestà. Poter tranquillamente condividere con gli altri i benefici che aveva guadagnato, era solo giusto, infatti questo ex capopattuglia era in realtà molto più un cavaliere, rispetto ad altri.






Fedele al suo Re e onesto, probabilmente era questo il motivo per cui Roland gli aveva affidato un compito così importante. Il comando e la conoscenza potevano entrambi essere appresi, ma il carattere di una persona era difficile da cambiare. Edith aveva notato molto presto che lo spirito e il modo di agire del Primo Esercito di Sua Maestà erano completamente diversi da quelli dei cavalieri. Era qualcosa di completamente nuovo. Probabilmente la chiave per creare un simile esercito era abbandonare il potere del nobile e selezionare solo i civili da arruolare, insieme all'educazione ideologica impartita tramite i libri di testo primari.






E ora, aveva anche impresso il suo nome nell'esercito.






...






Mezza giornata dopo, Roland ricevette l'informazione che la situazione era stata risolta. A questo punto, i cento rinforzi di emergenza si erano già imbarcati mentre il resto dei rinforzi stava preparando i loro effetti personali, in attesa dell'ordine di assegnazione. Anche le nuove arrivate dell'Unione delle Streghe, Annie, Spada Spezzata e le altre erano pronte a sostenerli. Dal Municipio al Primo Esercito, l'intera Neverwinter era nervosa come se la città fosse stata attaccata dalle bestie demoniache, ma alla fine tutto si rivelò solo un falso allarme.






Il messaggero era, ancora una volta, Maggie. Guardando la sua testa inclinata e la bocca leggermente aperta, Roland non sapeva se ridere o piangere. Tirò fuori del manzo dal cassetto e lo gettò sul tavolo. Lei subito lo afferrò gioiosa.






Tuttavia, tenendo conto del morale, alla fine non ordinò al Primo Esercito di rientrare ma invece sostituì la squadra di Annie con Soraya ed Estate affinché conducessero un'esplorazione più completa delle rovine.


<em> </em>


<em>Moumentai</em>
                                


                                



