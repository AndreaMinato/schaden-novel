---
title: Capitolo 816- [I demoni degli abissi del mare]
pubDate: 2025-08-07T11:37:51.029Z
tags:
    - rtw
---






Adesso tutti nella Terza Città di Confine sapevano che le streghe della Punizione Divina potevano riprendere il loro aspetto e i sensi quando entravano nel Mondo dei Sogni dopo avere interrotto i collegamenti con la loro coscienza. Roland aveva ascoltato Phyllis descrivergli più volte quanto fossero entusiaste del Mondo dei Sogni. Secondo lei, ogni volta che tornava nel sottosuolo, le altre streghe la seguivano e le chiedevano incessantemente di quello che era successo in quel mondo.


Roland si chiedeva se avrebbero sarebbero state comunque disposte a fondersi con gli involucri dopo avere scoperto quel nuovo metodo per ripristinare le loro sensazioni.


Tuttavia, non era la soluzione migliore per il loro problema, infatti avrebbero potuto riacquistare il loro aspetto e sensi solo mentre dormivano. Invece, restando negli involucri, potevano comunque provare qualche sensazione, e gli involucri erano quasi immortali a meno che non venissero gravemente danneggiati.


La scelta tra quelle due alternative sarebbe stata difficile.


Aveva pensato a un'altra possibilità da proporgli. Se avessero tenuto segrete le informazioni sul Mondo dei Sogni, avrebbero potuto inviare lì lo strumento e le Streghe della Punizione Divina per completare il trasferimento dell'anima. In questo modo, le volontarie non potrebbero più tornare indietro anche se in seguito se ne fossero pentite. Tuttavia, non credeva che Pasha avrebbe ingannato le sue streghe per fargli accettare gli involucri. Basandosi su ciò che aveva osservato il mese precedente, sebbene le streghe di Taqila avessero vissuto in solitudine per centinaia di anni, non erano diventate un'organizzazione conservatrice. Erano rimaste aperte alle novità e nella loro organizzazione la diseguaglianza di classe era stata abolita. Apparentemente, il sacrificio dei Tre Capi li aveva profondamente commossi e la minaccia rappresentata dai demoni li aveva aiutati a fare progressi maggiori.


Pasha sembrò leggergli nella mente. "Non deve preoccuparsi di questo problema.  Con un maggior numero di gusci saremo meglio preparati per sconfiggere i demoni. Gli involucri originali possono agire sul nucleo magico e i vermi divoratori accelerano la costruzione della linea di difesa. Faranno di tutto per vincere la prossima Battaglia della Volontà Divina senza esitazioni. A questo proposito le volontarie hanno deciso di andare sulla Grande Montagna Innevata con lo strumento".


<em>"Le volontarie non hanno paura di fare nessun sacrificio..."</em> pensò Roland mentre si mordeva le labbra. "Sembra che mi sia preoccupato troppo.  Vi invierò delle navi per trasportare lo strumento voi una volta che l'esplorazione sarà terminata".


"Grazie per averci aiutato" rispose lei felice.


Le rispose con un cenno e posò le foto di Soraya sul tavolo. "Tutte le informazioni che vi ho inviato prima erano scritti. Oggi ho finalmente ricevuto queste immagini delle rovine, vorrei conoscere le sue opinioni su questo mostro".


"La prego di attendere un momento" Agitò i tentacoli per chiamare Celine e Alethea, che stavano riparando lo Strumento della Divina Penitenza. Le tre masse tentacolari si avvicinarono al fascio di luce e studiarono insieme le immagini.


Rimasero in silenzio con i loro tentacoli uniti, per un intervallo di tempo inaspettatamente lungo, stavano discutendo nelle loro menti. Considerando che le streghe non potevano mostrare alcuna espressione all'esterno, Roland ebbe l’impressione che quella “videochiamata” si fosse disconnessa.


Dopo una lunga pausa, alla fine sentì di nuovo Pasha nella sua testa. "Mi dispiace di averla fatta aspettare. Siamo scioccate da alcune foto, quindi dobbiamo discuterne nei dettagli".


"Non si tratta né di una bestia demoniaca né un demone, giusto?"


"Esatto" rispose Celine, "e lo scheletro che è caduto in acqua appare nella descrizione della Signora Natalia sulla Terra Divina".


"Ne siete certe?"


"Sì, siamo rimaste sottoterra per centinaia di anni, ma non potremmo mai essere così stolte da dimenticare un'informazione talmente importante. Poiché i portatori hanno una memoria molto migliore di quella degli esseri umani" spiegò Alethea, indispettita. "La Signora Natalia ha visto il mare e gli scheletri disegnati nella terza pergamena. La cosa nelle immagini corrisponde alla descrizione che ne ha fatto. Tuttavia la cosa più importante è che questo lago è collegato al mare. Possiamo assicurarci che sia la cosa menzionata dalla Signora Natalia".


"Quindi, con questo possiamo stabilire che proviene dalla civiltà sconosciuta?" chiese Roland mentre si strofinava il mento. Non era rimasto sorpreso dalla loro conclusione. Quando aveva scoperto che il verme divoratore aveva ingoiato anche le cose provenienti da Città del Diavolo, aveva sospettato che potesse essere stato inviato da un gruppo neutrale che aveva deciso di non appoggiare nessuna parte durante la Battaglia della Volontà Divina. Oppure, avrebbe anche potuto essere un nemico sconosciuto nella battaglia alle porte. Aveva proposto l’esplorazione non solo per aiutare le sopravvissute di Taqila, ma anche per eliminare le minacce nascoste per Neverwinter e per spiare il nemico a loro sconosciuto.


Aveva letto una descrizione simile nel frammento di memoria di Zero, tuttavia era vago. Adesso, visto che anche le streghe di Taqila sospettavano che il mostro appartenesse al nemico misterioso, Roland poteva confermare quel sospetto.


"È altamente probabile, ciononostante..." Pasha esitò qualche istante e continuò. "Ci sono ancora molte cose che non capiamo, ad esempio le bestie demoniache".


"Queste bestie che vivono nella Terra dell’Alba sono animali che hanno subito delle mutazioni. Come le streghe, anche loro avrebbero dovuto essere vittime dell'erosione del potere magico. Poi, perché hanno eseguito gli ordini di quel mostro? Il suo comportamento è diverso dai demoni che usano gli ibridi demoniaci come schiavi. Sembra che le bestie obbediscano volentieri agli ordini di questo mostro".


Anche Roland aveva riflettuto sulla questione. Pensava che nel caso in cui il misterioso nemico fosse composto da creature intelligenti che possedevano animali demoniaci che facevano parte della loro civiltà, allora avrebbero prima radunato quegli ibridi e poi li avrebbero usati per eliminare sia gli esseri umani che i demoni. Non riusciva a capire perché ogni anno la civiltà sconosciuta sprecasse quelle bestie nei Mesi dei Demoni.


Forse l'origine di quelle bestie mutanti potrebbe non era così semplice come credevano.


"Conosceremo la risposta quando inizierà la Battaglia della Volontà Divina". Roland si strinse nelle spalle fingendo di essere rilassato. "Speriamo siano imparentati con i mostri. Se fosse così, non vedremo mai quelle brutte bestie sulle pianure innevate dopo aver sconfitto tutti i nostri nemici in battaglia".


Pasha rimase intontita, ma poi iniziò a ridere. "Sì, ha ragione, non importa da dove vengano, dobbiamo ancora sconfiggerli nella Battaglia della Volontà Divina".


In seguito, parlarono dell’allestimento della linea di difesa e del metodo per bloccare il fiume sotterraneo nelle rovine che erano state appena scoperte. Quasi verso la fine della riunione, Roland fece improvvisamente una domanda.


"Ah, comunque, dato che abbiamo recuperato alcuni indizi lasciati dalla civiltà nascosta, adesso sarebbe giusto dargli un nome, no?" Si schiarì la voce. "Proprio come quello che abbiamo fatto con i disegni sulla prima pergamena. Abbiamo definito demoni gli esseri che vi apparivano".


"È importante?" Pasha inclinò il suo tentacolo principale. "La parola con la quale vengono chiamati più frequentemente è demoni. All’interno dell’unione sono stati chiamati anche Bestie di sangue, Deformità o Inquinatori".


"Certamente, un nome proprio è fondamentale per le campagne di propaganda e motivazionali. Dovremmo farli sembrare il più cattivi possibile in modo da suscitare l'indignazione del popolo".


"In questo caso... ha qualche idea?"


"Bene, dal momento che questi nemici restano nascosti in mare per la maggior parte del tempo, potrebbe essere accettabile chiamarli "mostri marini"?"


"..."


Tutte le persone presenti alla riunione tacquero.


"Uhm... non va bene?"


"Pensavo che il nome "Terza città di confine" fosse già abbastanza orrendo. Eppure non mi sarei mai aspettata che le fosse possibile inventarsi qualcosa di ancora peggiore" lo prese in giro Alethea “"Mostri marini" fa pensare a un polipo gigante.”


"Alethea!" Pasha mosse il suo tentacolo principale per dare un colpo alla testa di Alethea. "Vostra Maestà, se crede che vada bene... penso... che noi non abbiamo problemi con questo nome".


L'antica strega fu d’accordo con il nome, ma con delle riserve. Roland raccolse la sua tazza e prese qualche sorso del tè mentre cercava di nascondere il suo imbarazzo.


"Ahem" Pergamena che era rimasta al suo fianco a prendere appunti per tutta la riunione si schiarì improvvisamente la voce. "Maestà, che ne dice di chiamarli demoni degli abissi del mare?"


"Demoni... degli abissi del mare?" ripeté lui.


"Sì, dal momento che il concetto di demoni è profondamente radicato nel cuore del popolo, capiranno a cosa si riferisce questo nuovo nome senza bisogno di chiarimenti da parte nostra. Così facendo non avremo bisogno di sforzarci troppo per descrivere la civiltà sconosciuta alle persone. Per il Comune è più convenite portare avanti questa campagna di propaganda, e la gente non avrà l’impressione che dobbiamo combattere più avversari allo stesso tempo " spiegò Pergamena, con una piuma in mano.


Sebbene non volesse ammettere il fatto che qualcun altro avesse trovato un nome migliore, Roland mosse comunque le labbra fino a formare: "Sembra essere leggermente meglio... Usiamo questo nome".


Adesso la civiltà raffigurata nei disegni del secondo rotolo di pergamena aveva un nome ufficiale.


<em> </em>


<em>Thea </em>




                                


                                



