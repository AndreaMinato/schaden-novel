---
title: Capitolo 817: Il nuovo incontro con Cenere
pubDate: 2025-08-07T11:30:06.840Z
tags:
    - rtw
---






Lorgar rallentò quando incontrò la prima foresta nel corso del suo viaggio.


Per la prima volta in assoluto, mise piede in un Regno del nord. Aveva sentito molte persone descrivere i boschi sempreverdi, le praterie rigogliose e i corsi d’acqua che scorrevano costantemente in quel luogo. Secondo loro, si sentiva quanto fosse soffice e umida la terra semplicemente toccandola con una mano, inoltre, lì non ci si doveva mai preoccupare di essere morso da qualche verme nascosto nella sabbia mentre si andava a prendere l'acqua. Si diceva che il nord fosse un luogo pieno di vita e vitalità, come lo era stata la Regione dell'Estremo Meridione.


Tuttavia, non percepiva quel posto allo stesso modo.


Pensò che forse si trovassero ancora nei Mesi dei Demoni, quindi quel Regno non sembrava più verde della grande oasi della Città delle Sabbie Ferrose. Gli alberi infatti, avevano solo rami spogli, e il terreno era coperto da erba appassita. Solo il terreno marrone scuro sotto i suoi piedi le ricordava che quel posto non era un deserto.


Si guardò intorno e rapidamente individuò un posto al riparo dal vento. In quel rifugio, si trasformò nuovamente in una ragazza e si vestì. Dopo di che, continuò a seguire le carovane individuando le tracce del loro odore nell'aria.


Era così che viaggiava in quei giorni. Quando calava la notte, si trasformava in un lupo e correva verso nord. Aveva vissuto grazie ai vermi della sabbia e scorpioni giganti e aveva persino attratto alcuni Lupi del Deserto lungo il tragitto. Durante il giorno, camminava nella strada commerciale della Corrente d’Argento nella sua forma umana. In quel modo, poteva riempire la sua sacca d'acqua quando si imbatteva in alcuni mercanti lì.


Il suo viaggio non era sempre filato liscio come l’olio.


La Principessa Lorgar del clan Fuoco selvaggio era sempre stata generosa, quindi aveva attratto anche alcune persone che desideravano la sua borsa di reali d’oro. Ma aveva anche delle orecchie vigili, ben dritte sulla sua testa, di conseguenza riusciva sempre a sapere in anticipo i secondi fini dei mercanti. All'inizio del suo viaggio, aveva fatto pagare a tutti i malvagi un caro prezzo, eppure di recente aveva deciso di seguire le carovane da lontano e usare la traccia che rimaneva del loro odore per confermare la loro direzione.


Mezza giornata più tardi, sentì il rumore delle onde del mare.


Visto che quella nuova città portuale costruita dal Regno del nord non aveva mura spesse, Lorgar riuscì a vedere tutto chiaramente stando su un alto pendio. Le tende erano state sistemate lungo il fiume. Molte persone erano raggruppate vicino al mare e sembravano impegnate a costruire degli edifici quadrati e piatti. La cosa più sorprendente di quella vivace era che la maggior parte degli operai erano settentrionali. Tra loro riconosceva solo pochi Mojins.


Poco dopo essere entrata a Porto delle Acque Chiare, Lorgar trovò il campo del Primo Esercito.


Si lasciò identificare dalle guardie e non ci volle molto prima di incontrare di nuovo la donna dai capelli neri.


Lei era la donna che non vedeva l'ora di vedere, Cenere.


Prima che potesse anche solo pensare a cosa dire, Cenere aprì la bocca e disse calma: "Sapevo che saresti venuta". I suoi occhi dorati trasmettevano alla Ragazza Lupo una sensazione di familiarità, e la facevano sentire come se il giorno in cui si erano salutate era soltanto il giorno precedente.


Lorgar non poté fare a meno di muovere le orecchie. "Come lo sapevi?"


"Perché sei proprio come ero io un tempo" Cenere curvò le labbra in un sorriso. "Nel tuo cuore custodisci un obiettivo che vuoi raggiungere".


I suoi occhi si illuminarono immediatamente. "Anche tu non vedevi l’ora di combattere?"


"No.… cercavo solo la vendetta". La straordinaria scosse la testa e si voltò. "Vieni con me, Eco sarà molto felice di rivederti".


"Vendetta?" Lorgar rimase scioccata e pensò alla sua situazione. Dopo qualche istante si rese finalmente conto che Cenere aveva appena inteso che entrambe avevano degli obiettivi ma non erano lo stesso. La Ragazza Lupo raggiunse la straordinaria e chiese: "Da chi vuoi vendetta?"


"La Chiesa di Hermes". Cenere si strinse nelle spalle. "All'inizio, lo facevo solo per sfogare il mio odio. Poi, con il passare del tempo, è diventata un'abitudine e alla fine ho incontrato Sua Altezza Tilly. Lei mi ha fatto vedere a questo mondo esistono cose più importanti che uccidere tutti i membri della Chiesa".


Quando Cenere aveva parlato di sua Altezza Tilly, la ragazza lupo aveva percepito un senso di tenerezza nella sua voce, cosa rara per la Straordinaria. Lorgar pensò che questa Tilly che era riuscita a cambiare una persona talmente determinata e forte doveva essere stata davvero particolare.


Segretamente si ripromise di ricordare quel nome nella sua mente.


Quando superarono un edificio piatto in via di costruzione, Lorgar pose un'altra domanda: "Ho sentito che il porto di Acque Chiare si è ridotto in rovine carbonizzate quando la Regina di Acque Chiare ha lasciato quest’area. Queste persone non sono rifugiati nativi, no? Perché sembrano essere di più degli immigrati di Mojin?"


"Certo, non lo sono. Vengono tutti da Neverwinter".


La ragazza lupo non riusciva a credere alle sue orecchie. "Neverwinter ... intendi il regno del Re di Graycastle, Roland Wimbledon? Ha ordinato al suo popolo di costruire residenze per i Mojins qui?"


"Non ha avuto bisogno di costringere nessuno. Tutte queste persone sono venute qui di loro spontanea volontà perché il progetto di costruzione qui ha una retribuzione maggiore. Infatti, se lavorano qui possono ottenere un aumento di stipendio che va dai cinque ai dieci argenti reali. Gli operai lo hanno detto subito dopo che il Ministero dell’edilizia aveva emesso il bando reclutamento per il progetto. Alla fine il Municipio era pieno zeppo di candidati".


Il Ministero dell’edilizia? Municipio? La Ragazza Lupo si sentì confusa nel sentire quelle parole strane. Scosse la coda e chiese: "E la ... la Nazione della Sabbia?"


Lorgar ricordava che il primo gruppo di immigrati era formato da diversi piccoli clan e comprendeva tra le 2.000 e le 3.000 persone. Si chiese perché il grande capo avesse deciso comunque di inviare il suo popolo in un viaggio che partiva da nord fino ad arrivare alle Regioni dell'Estremo Meridione quando aveva così tanti Mojins che potevano lavorare per lui. Iniziò a mettere in dubbio le sue reali intenzioni.


"Dato che Sua Maestà ha intenzione di costruire una nuova città a Promontorio Infinito, la maggior parte dei Mojins è andata lì" rispose Cenere rapidamente "Così come i membri del clan di Osha. I Mojins possono ottenere nuove case e cibo solo se partecipano alla costruzione, proprio come i sudditi di Neverwinter".


Lorgar fu sorpresa di sapere che il Re progettava di costruire una città in quell’inabitata terra desolata che non aveva un'oasi. Se non le fosse stato detto da Cenere, una persona orgogliosa che era odiava mentire, non ci avrebbe mai creduto.


<em>"Cosa ha in mente il Re di Graycastle?"</em> si chiese.


"E invece... le persone che non possono andarci?"


"Se devono restare a causa di problemi di salute, possono aiutare la squadra di costruzione qui a ricostruire Porto di Acque Chiare. Se questa sarà la loro decisione, lavoreranno con la stessa paga, finché si è disposti a lavorare, non ci si deve mai preoccupare del cibo". Cenere emise un sospiro che trasmetteva sentimenti contrastanti. "Sua Altezza Tilly una volta aveva detto che secondo lei il mondo ideale era un posto dove si raccoglie ciò che si semina e dove si crea la propria fortuna con il duro lavoro piuttosto che sfruttando gli altri. Sembrava impossibile, ma quell’inutile di suo fratello l’ha fatto diventare realtà".


Lorgar ignorò automaticamente l'ultimo commento di Cenere. "Ma ... perché il grande capo vuole costruire una città a Promontorio Infinito? Quel posto non ha nulla..."


"C'è l’Acqua Nera. Sua Maestà vuole raccoglierne il più possibile" spiegò Cenere allargando le mani.


"Questo è il motivo?" La ragazza lupo era sbalordita, inchiodata al suolo. "Ha fatto tutto questo lavoro solo per raccogliere l’Acqua Nera? Può semplicemente comprarlo dalla Città delle Sabbie Ferrose, proprio come faceva la Regina di Acque Chiare!"


Lorgar non credeva nelle buone intenzioni senza una ragione precisa. La maggior parte dei capi voleva solo ricchezza e terre, eppure il Re sembrava prendere scelte opposte a quel principio. Aveva dato la terra alla Nazione della Sabbia e aveva speso molti sforzi per rivendicare il deserto e piazzare lì le sue truppe. Secondo Lorgar quei soldi che aveva speso erano sufficienti a comprare almeno un centinaio di barili di Acqua Nera.


<em>"Se quello che dice Cenere è vero, allora le azioni del Re sono davvero strane"</em> pensò e poi iniziò a preoccuparsi della decisione di suo padre.


Si aspettava che Cenere confutasse le sue teorie o spiegasse ulteriormente, ma la straordinaria alzò appena la testa e disse: "Sì, è vero... Chissà cosa diavolo ha in mente".


"Che cosa?"


Cenere spiegò con noncuranza: "Anche a Neverwinter, ci sono solo poche persone che riescono a capire le sue teorie assurde. Andrea potrebbe sapere a cosa sta pensando. Dopo tutto, sono entrambi nobili, e la loro amicizia è come la stessa mente in due corpi. Probabilmente gli altri non saranno in grado di spiegartelo. Ad ogni modo, a chi importa? Non sono qui per lui. Fino a quando la Signorina Tilly pensa che sia una buona idea, me la farò andare bene" quando pronunciò quelle parole smise di camminare, e disse: "Eccoci qui".


<em>Thea </em>




                                


                                



