---
title: Capitolo 818- La classificazione di potere di Neverwinter
pubDate: 2025-08-07T11:37:51.029Z
tags:
    - rtw
---






Proprio come aveva anticipato Cenere, Drow Luna d’Argento fu felicissima dell'arrivo di Lorgar. La Principessa di Osha le diede immediatamente un caloroso abbraccio. La Ragazza Lupo rimase sorpresa e non sapeva dove collocare la sua mano che era rimasta alzata. Secondo la tradizione solo un capo di un clan salutava un altro capo con un abbraccio. Lorgar intendeva salutare il nuovo capo del clan Osha inchinandosi a lei con una mano sul petto, nonostante Luna d’Argento avesse uno o due anni in meno rispetto a lei.


Durante la loro conversazione, il nuovo capo non sembrò assumere un'aria di superiorità. Quando le disse che voleva andare con loro a Neverwinter, la considerò immediatamente come una sorella. Quindi, chiese alla Ragazza Lupo di chiamarla Eco e le parlò allegramente la nuova vita delle streghe in Neverwinter.


Lorgar non credette a tutto quello che Eco le aveva raccontato. Secondo quello che sapeva, a prescindere da quanto abbondanti fossero le risorse di Graycastle, in nessun caso sarebbe stato possibile sradicare la fame. Immaginò che il nuovo capo stesse esagerando a descrivere quel luogo come un Regno di Dio, dove nessuno si preoccupa della fame e delle malattie perché potevano tutti essere curate dalle streghe.


Sebbene fosse la prima volta che si allontanava dal deserto, Logar aveva sentito molte storie sui Regni del nord. Sapeva che erano come Città delle Sabbie Ferrose dove solo un ristretto gruppo di persone ai vertici del potere poteva condurre uno stile di vita agiato. Credeva che essendo una Divina Signora e non essendo più un'erede del clan Fuoco selvaggio, non sarebbe mai stata così fortunata come la Principessa Osha che aveva ottenuto il favore del Re.


Tuttavia non era quello il problema di Lorgar.


Lei voleva solo migliorare se stessa e combattere tutti quei forti avversari a Neverwinter.


Quando disse loro che anche il suo clan pensava di trasferirsi a Porto delle Acque Chiare, non sembrarono piacevolmente sorpresi come si sarebbe aspettava. Ascia d’Acciaio, il fedele cane degli Osha, arrivò a corrugare persino le sopracciglia. Solo Eco sorrise e domandò: "Davvero?" La Principessa Osha sembrò emozionata e disse: "Bene! Quando il clan del Fuoco selvaggio arriverà qui, non ci vorrà molto prima che Porto delle Acque Chiare ritorni al suo vecchio splendore. L'obiettivo di Sua Maestà verrà raggiunto prima!"


"Ahem ... Signorina Eco…" Ascia d’Acciaio lanciò un’occhiata a Eco. "È solo un loro progetto e non è detto che si avveri".


"Ah, sì, sono stata troppo impaziente" Eco sorrise, leggermente imbarazzata.


Lorgar capì subito il perché di quella fredda reazione. Essendo stato il clan più forte, il clan del Fuoco selvaggio contava più di 5.000 persone in totale, quel numero superava di gran lunga tutti gli immigrati Mojin attualmente presenti. E soprattutto, credeva che il popolo del nord si fosse accorto che quei piccoli clan in competizione tra di loro fossero molto più facili da controllare di un clan potente e grande. Lorgar pensò che probabilmente non si sarebbero mai aspettati che un clan nella Città delle Sabbie Ferrose avrebbe deciso di trasferirsi lì così presto visto che i sei grandi clan della città non dovevano preoccuparsi che la loro oasi si esaurisse. Infatti, avevano messo in considerazione che quei grandi clan sarebbero stati più riluttanti a lasciare la città e la maggior parte della gente credeva persino che non si sarebbero mai rivolti al Re di Graycastle.


Non continuò a parlare di quella faccenda perché sapeva che il trasferimento del clan Fuoco selvaggio avrebbe aumentato l'influenza del popolo del nord e allo stesso tempo avrebbe cambiato gli equilibri di potere nell'area. Doveva ammettere che non sarebbe stata una brutta cosa se il clan Osha o il Re fossero incapaci di controllare la situazione attuale e permettessero a suo padre di prendere il potere.


Dopotutto, lei era sempre la Principessa Lorgar del clan Fuoco selvaggio.


...


Nei giorni successivi, Lorgar iniziò a fare delle passeggiate lungo Baia delle Acque Chiare ogni volta che poteva. Visto che lì aveva rincontrato Cenere, non aveva un grande desiderio di partire per Neverwinter. Decise quindi di usare quell’intervallo di tempo per esaminare attentamente quella terra sempreverde dove il clan del Fuoco selvaggio aveva deciso di stabilirsi.


Non ci volle molto perché si accorgesse che la velocità di costruzione degli operai di Graycastle superava di gran lunga la sua immaginazione. Sulla riva del fiume, avevano costruirono una serie di fornaci semisferiche che, grazie a una miscela di terra e sabbia di fiume, producevano una nuova serie di mattoni ogni giorno. Quelle fornaci non bruciavano legna bensì alcune pietre grigio-nere che erano state spedite da nord-ovest. Le fornaci avevano solo bisogno di essere riempite con quelle pietre una volta al giorno, visto che potevano continuare a bruciare per tutto il giorno, il che era molto meglio che alimentarle a carbone.






La produzione di mattoni era il compito in cui erano coinvolti molti Mojins, soprattutto le donne e gli anziani. Erano stati divisi in diversi gruppi, coloro che scavano la terra e coloro che trasportavano le pietre nere. A ogni cesto di un operaio scavatore o trasportatore, il supervisore gli o le imprimeva un segno sul braccio. Secondo le ricerche della ragazza lupo, i segni equivalevano alla quantità di cibo che l’operaio otteneva ogni giorno.


Per quanto riguardava il lavoro di costruzione, raramente vide dei Mojins coinvolti. I nordici erano parte di ogni fase del processo. Mescolavano l'acqua con un po' di polvere grigia per creare l’impasto e poi la usavano quando impilavano i mattoni. Ogni casa veniva costruita con le stesse dimensioni, stile e tecnica. Lorgar si accorgeva dei nuovi cambiamenti in quegli edifici quasi ogni giorno.


Un'altra cosa che la sorprese molto furono le differenti reazioni dei Mojins e degli abitanti di Graycastle quando videro i suoi tratti animaleschi.


Da quando aveva lasciato Città delle Sabbie Ferrose, non aveva più coperto la sua coda e le orecchie morbide. La maggior parte del popolo Mojin evitava il suo sguardo quando la vedevano e cercavano di allontanarsi da lei, nonostante avessero lo stesso colore della pelle. Quel tipo di reazione non era una novità per lei ed era preparata.


Al contrario, la gente di Graycastle non mostrò nemmeno un minimo di paura o odio nei suoi confronti. Anzi, certuni più coraggiosi la salutarono persino per primi e sembravano essere abituati a quel tipo di aspetto.


Era sconcertata da quel comportamento e chiese a Cenere di parlargliene.


"Ah ... vuoi dire che questa, non è una cosa considerata normale per le streghe?" disse la Straordinaria allargando le braccia. "La metà umana e metà animale non è una cosa rara. Alcune possono addirittura trasformarsi completamente in una bestia" continuò a spiegare: "Ad esempio, c'è questa strega di nome Maggie, lei ha un aspetto molto più minaccioso di te dopo la trasformazione. Tuttavia, dopo essere stata più volte in missioni di soccorso, tutti si sono abituati al suo aspetto. Anche se non hai un aspetto umano, non ti escluderanno".


Lorgar mosse le orecchie da lupo e pensò: <em>"Uhm ... è davvero così? In questo caso, la mia determinazione ad accettare i miei difetti e il mio vero io non è mai stata necessaria?"</em>


All'improvviso pensò a un'altra domanda: "Ah, sei la strega più forte di Neverwinter?"


"Beh ..." la Ragazza Lupo non sapeva se se lo fosse immaginato, ma in quel momento sentì Cenere farsi più seria. "Dipende a quale genere di strega appartiene la mia avversaria. Un tipo può indossare la Pietra della Vendetta Divina. L'altro di solito non le indossa".


"Non possono usare il loro potere con addosso le Pietre di Dio, vero?"


"Sì. Senza le Pietre di Dio, non sono sicura di riuscire a sconfiggere alcune streghe dell’Unione delle Streghe".


"Persino tu non puoi sconfiggerle?" Lorgar era sconvolta.


Cenere annuì. "Credo che ci sarei riuscita prima della loro evoluzione, ma adesso le loro abilità evolute superano il limite della decenza. Non è possibile combatterle usando solo velocità e forza. Ad esempio, c'è una strega che si chiama Foglia. Quando ci si scontra con lei nell'area controllata dal suo Cuore di Foresta, diventerà potente come una divinità. Sarà estremamente difficile scappare dalla sua gabbia nel bosco, anche se si indossa la pietra della vendetta divina. Se dovessi combattere contro le streghe di Neverwinter, lei sarebbe sicuramente l'ultima contro cui vorrei battermi".


La ragazza lupo rimase elettrizzata da quella rivelazione. "Chi altro?"


"Anna, anche se non è brava in combattimento, la sua abilità è impeccabile. Senza la Pietra di Dio, non riesco a immaginare un modo per sconfiggerla. In un duello intendo. Tuttavia, visto che è la strega più importante di Neverwinter e la fidanzata di Roland, non avresti nessuna possibilità di combatterla". Cenere continuò tenendo il conto sulle dita. "E Usignolo. Se sfiderai spesso le streghe di Neverwinter, attirerai sicuramente la sua attenzione e ha un potere davvero strano, faresti meglio a evitare di batterti con lei".


Lorgar agitò la coda, incidendo quei nomi nella sua memoria uno per uno. "Allora ... che mi dici di Maggie? Hai detto che può trasformarsi in una bestia gigante?"


"Sì, un’avversaria al tuo livello in un duello, ma ti consiglierei di non farlo". Cenere sembrò ricordarsi di qualcosa e sorrise in modo significativo. "Questo perché tutte le persone che l'hanno sfidata non sono riuscite a liberarsi della sfortuna, e se dovessi ferirla accidentalmente, subiresti l'ira dell’Unione delle Streghe al completo".


<em> </em>


<em>Thea </em>


[su_service title="Erialis" icon="icon: comment" size="16"] <em>Ciao a tutti volevo informarvi che finalmente siamo su discord cercate il nostro canale all'interno della community di novelleggere, qui potrete conoscere e parlare con i traduttori del manga e della novel e nel frattempo vi ricordo il nostro <a href="https://www.patreon.com/user?u=15572984">patreon</a> </em>  [/su_service]
                                


                                



