---
title: Capitolo 820: Il Viaggio
pubDate: 2025-08-07T11:30:06.841Z
tags:
    - rtw
---






<strong> </strong>


Lorgar osservò per un bel po’ i cerchi disegnati sul suolo da Andrea prima di dare voce ai propri pensieri: “Ma per far andare avanti questo circolo, dovreste continuare a investire denaro... perciò ci sarebbe comunque una grande quantità di ricchezza che non sarà nelle mani del Grande Capo.”






“È proprio questo il punto... questo è ciò che differenzia Sua Maestà dagli altri nobili, e mi ci è voluto un bel po’ prima di riuscire a capire questo punto.” Andrea disegnò un grande cerchio intorno ai piccoli cerchi. “Fin dall’inizio, ha sempre considerato l’intera Graycastle come suo stesso dominio. Per questo, indipendentemente dalla città in cui viene accumulata la ricchezza, apparterrà comunque a lui.”






“Ma lui è il Re, non dovrebbe essere naturale che la pensi in quel modo?”






Andrea ribatté: “Quando i Fuoco Selvaggio erano il clan più potente, eravate in grado di comandare i clan nell’Oasi della Corrente d’Argento? Penso che non riuscivate nemmeno a controllare gli altri clan all’interno della Città delle Sabbie Ferrose. Vale la stessa cosa per i Quattro Regni. I nobili sono come i vostri Capoclan. Non permetterebbero a nessuno di intervenire negli affari delle loro terre, e non considererebbero i domini degli altri nobili come loro patria.”






“...” Lorgar rimase in silenzio per un momento. “Non possiamo controllare i nostri sottoposti solo pensando che siano nostri.”






“Esatto. Sei molto più intelligente di Cenere. D’ora in poi tieniti lontana da lei, o la tua mente si riempirà lentamente di fango, come la sua.” Andrea diede una pacca sulla spalla di Lorgar. “La chiave sta nella combinazione tra il potere militare e l’implementazione delle politiche di Sua Maestà. Il primo può scoraggiare i nobili dall’avere ripensamenti, mentre il secondo contribuirà gradualmente a centralizzare il potere del Regno. Si tratta di una brillante innovazione. Ma la cosa più incredibile, è che il Re aveva già messo in atto tutto questo sin dal principio. Soltanto stando in Neverwinter per così tanto tempo riesco a riconoscere la complessità di questo piano.”






“In effetti è un po’... complesso.” Lorgar si grattò la testa, era un po’ sorpresa. Non si sarebbe mai aspettata che questa ragazza dai capelli biondi che solitamente si teneva a distanza dagli altri avrebbe risposto alla sua domanda così in dettaglio e con così tanto entusiasmo. Pensò che forse Andrea era ansiosa di condividere le sue scoperte e i suoi pensieri con qualcuno, ma che non era riuscita a trovare una persona con cui parlare.






“Naturalmente, la politica è diecimila volta più complicata del combattere” disse fiera “e questa è solo una parte. L’altra parte è che il Re acquisirà molto di più della sola ricchezza: avrà anche voi.”






“Noi?”






“Questo principio è molto più semplice. Quando gli immigranti Mojin otterranno cibo e case lavorando per il Re, diventeranno parte di questo circolo. Vi abituerete gradualmente a questo stile di vita, in cui userete il vostro salario per comprare ogni genere di beni e comodità prodotti da Graycastle. Alla fine, non riuscirete mai più a rinunciare a vivere in un modo così confortevole e diventerete eventualmente genuini cittadini del Regno.”






Andrea conficcò il bastoncino di legno nel terreno, si ripulì le mani e si alzò: “È inevitabile. Le oasi si stanno rimpicciolendo e la sopravvivenza dei clan Mojin è a rischio. In queste circostanze, il Re vi ha offerto una via per sopravvivere senza dover lottare per l’acqua, quindi sempre più Mojin sceglieranno di abbandonare il deserto. Nel frattempo, ci sono tante terre disabitate nel Territorio Meridionale. È naturale per il Re condurre lì i Mojin, per reclamare quelle terre - e anche per creare ricchezza per lui.”






Fece un momento di pausa e chiese: “Adesso capisci? Facendo così, venti anni più tardi, Sua Maestà Roland non solo otterrà tutta l’Acqua Nera che vorrà, ma anche gran parte dei Mojin della Regione dell’Estremo Meridione. Pensi ancora che comprare l’Acqua Nera dalla Città delle Sabbie Ferrose sia l’opzione migliore?”






Lorgar non rispose, percepì un lieve dolore al cuore. Rispetto alla risposta stessa, ciò che più la scosse fu l’attitudine di Andrea. Era certa che Andrea aveva rivelato tutte le ragioni dietro al piano del Re non per fiducia, ma perché nessun Mojin avrebbe potuto ribaltare la situazione.






Lorgar ammirava questa strega bionda e intelligente, che era riuscita ad indovinare le vere intenzioni del Re. Tuttavia, rispettava il Grande Capo ancora di più: pensava sempre al quadro generale e riusciva a diventare una figura insostituibile nei cuori dei suoi sottoposti attraverso pianificazioni meticolose. Senza menzionare le sue idee rivoluzionarie. Era certa che se lui fosse nato nella Città delle Sabbie Ferrose, sarebbe senz’altro diventato un guerriero eccezionale.






Forse era lui l’esempio che avrebbe dovuto seguire.






“Grazie per le vostre indicazioni, sento che le mie abilità di combattimento sono migliorate.” Disse Lorgar mentre chiudeva la mano in un pugno.






“Il piacere è mio, fintanto che riesci a capire... aspetta, cosa? Hai appena detto abilità di combattimento?”






“Si. Vado ad allenarmi adesso, per favore scusami.” Si rigirò senza aspettare un attimo di più e corse di fretta verso una duna in vicinanza. Per puro caso c’era un terreno aperto e ghiaiato, adatto all’allenamento.






“Quindi ti sei rivelata essere proprio come Cenere... un’idiota.”






Dopo aver corso per più di cento passi, la ragazza lupo riusciva ancora a sentire Andrea che la chiamava idiota, ma non suonava più fredda come lo era stata in precedenza.






Una settimana dopo, Eco informò Lorgar che il Clan del Fuoco Selvaggio aveva deciso ufficialmente di spostarsi sul Territorio Meridionale. Come accordato da entrambe le parti, questo piano di immigrazione verrà effettuato in tre fasi, per ridurre il carico di Graycastle. Le terre concesse al clan erano i campi più fertili vicino all’estuario della vecchia città, situati tra la Baia delle Acque Chiare ed il porto.






L’intero processo di migrazione durerà più di un anno e il primo gruppo di immigrati arriverà dopo diverse settimane. Per sistemare correttamente l’ex clan dominante, la Principessa Osha, a cui mancava Neverwinter più di chiunque altro, si era offerta volontaria ad estendere il suo soggiorno nel Porto delle Acque Chiare. La sua decisione era stata approvata dal Re, ma Cenere, Andrea e Colibrì sarebbero comunque partite come pianificato, portando “Il Roland” nella Regione Occidentale.






Per quanto riguardava Lorgar, se avesse voluto partire con le streghe o restare ad aspettare il suo clan, Eco le aveva permesso di scegliere lei stessa.






La ragazza lupo non ci aveva pensato due volte prima di decidere di partire con Cenere.






Era certa che suo padre e suo fratello si sarebbero occupati egregiamente degli affari interni del clan, anche senza di lei. Il Territorio Meridionale non era un luogo dove le opportunità di sopravvivere dovevano essere vinte con la forza e i duelli. In questo posto, anche i piccoli clan sarebbero riusciti a riempirsi lo stomaco, figuriamoci il Clan del Fuoco Selvaggio. Ma una cosa ancora più importante, era che lei stessa non voleva creare fraintendimenti incontrandoli poco dopo l’aver abbandonato il suo diritto di successione. Dato che prima o poi se ne sarebbe andata, aveva deciso di andarsene prima con le streghe.






Le cose su Neverwinter e sull’Unione delle Streghe che aveva sentito dire da Cenere e Andrea, avevano riempito il suo cuore di grandi aspettative. Che fossero le leggendarie streghe combattenti, i formidabili nemici nella natura selvaggia che si nascondevano sotto il manto della Nebbia Rossa o il Grande Capo che (secondo Cenere) non aveva la forza sufficiente nemmeno per strangolare una gallina, era impaziente di incontrarli tutti.






Il giorno seguente, Eco li mandò sulla nave d’acciaio con un sorriso.






In piedi sul ponte, Lorgar percepì che quelle enormi navi di cemento non erano niente in confronto a questa solida nave d’acciaio. Probabilmente, la quantità di metallo impiegata per costruire lo scafo di questa nave superava quella usata per tutte le armi e le armature dei Mojin. Con sentimenti misti nel cuore, afferrò la ringhiera del ponte e abbassò le lanuginose orecchie mentre annuiva per salutare Eco.






Un forte fischio provenì dal suo corno, e “Il Roland”, trasportando le streghe e la Principessa Lorgar del Clan del Fuoco Selvaggio, partì lentamente ma con costanza verso la Regione Occidentale.






Aris
                                


                                



