---
title: Capitolo 826: Conferenza del Movimento di Mobilitazione Agricola
pubDate: 2025-08-07T11:30:06.843Z
tags:
    - rtw
---






<strong> </strong>


I mesi dei demoni di quell'anno durarono per quasi cinque mesi. Nel momento in cui le nuvole oscure che avevano sovrastato la regione occidentale furono disperse da caldi raggi solari, era già tarda primavera.


Roland dovette affrontare un problema urgente.


Ossia l'aratura primaverile.


Sebbene la guerra contro la Regione dell'Estremo Meridione durante i Mesi dei Demoni, mentre le altre potenze erano tutte in stato di inattività, gli avesse fatto guadagnare molto tempo sula tabella di marcia per le operazioni di unificazione, era anche innegabile che gli avesse consumato tonnellate di cibo quell’inverno.


A causa della mancanza di una fonte di cibo e del rapido aumento della popolazione, il cibo nel granaio della zona di confine era stato per la prima volta esaurito. Roland era segretamente felice di aver affidato a Petrov i semi dei Frumento Dorato sviluppati da Foglia e di avergli ordinato di promuovere il cibo prodotto in laboratorio al pubblico dopo il sequestro della Fortezza Longsong. Se così non fosse stato, quest'anno non avrebbero trascorso dei Mesi dei Demoni pacifici.


Le barche di cemento che navigavano tra la zona di confine e la zona di Longsong erano l’ancora di salvezza del Primo Esercito. Infatti trasportavano ai soldati che combattevano al fronte i pancake prodotti con farina di grano a grana grossa.


A causa dell'urgenza della questione, Roland convocò una conferenza sull’aratura primaverile subito dopo i festeggiamenti del "Giorno della Vittoria".


Quel giorno, oltre il Ministero dell'Agricoltura, l'intero Municipio, i funzionari secondari dell’area Longsong, il Governatore distrettuale, Petrov, e la Governante di Montagna del Drago Caduto, Spear, furono convocati al Castello di Neverwinter. Era necessario sottolineare il fatto che Spear Passi venne portata direttamente da Maggie. Bianca come uno spettro e terrorizzata, la strega si lamentò del suo cattivo volo quando atterrò e si inchinò a Roland.


Calvin Kant, il Signore della Regione Settentrionale, era assente, ma mandò sua figlia Edith e il suo secondogenito Cole a partecipare alla conferenza al suo posto. Roland non era sicuro se fosse una sua impressione, però in qualche modo si accorse che la Perla della Regione Settentrionale era diventata ancora più radiosa dal suo ritorno dalla Grande Montagna Innevata. Paragonato alla luce della sorella, Cole sembrava sempre più fragile e insignificante. Roland si chiese anche se il suo abbigliamento non fosse un po' troppo... androgino?






Ad ogni modo, i partecipanti alla conferenza provenivano da tutte le parti di Graycastle, fatta eccezione per la Regione Orientale, il cui Signore non aveva ancora giurato fedeltà a Roland. Anche la Regione Centrale era assente, in quanto Roland doveva ancora istituirvi un Municipio adeguatamente funzionante. Senza quelle due regioni, la conferenza potrebbe essere considerata il Primo Congresso nazionale.


Roland osservò la sala soddisfatto e poi batté la mano sulla scrivania.


All’istante tutti fecero silenzio. Gli occhi di ogni partecipante si posarono sul Re.


"Vi starete chiedendo perché ho scritto la parola 'operazione' sulla tenda" Roland indicò la tenda rossa sul muro dietro di lui. "Essenzialmente perché è una guerra. Il suo risultato determinerà la possibilità di attuare con successo le strategie di quest'anno e mostrerà se stiamo facendo la cosa giusta per gli abitanti di Neverwinter! Quando ho accolto i rifugiati gli ho promesso che se avessero lavorato duramente non sarebbero morti di fame".


"Negli ultimi tre anni ho mantenuto la mia promessa. Il territorio sotto il mio controllo si è espanso passando da una piccola e sottosviluppata Città di Confine fino a comprendere più della metà del territorio di Graycastle. Non vedo dei motivi per cui non possiamo farlo diventare realtà quest'anno. Il nostro Regno sarà stabile quando i nostri cittadini non dovranno più preoccuparsi del cibo. Quindi ho bisogno che prendiate sul serio l'aratura primaverile. Quest'anno, tutti voi dovrete raggiungere il vostro obiettivo di produzione agricola conformemente alle regolamentazioni e alle linee guida dell'aratura stabilite dal Ministro dell'Agricoltura" Roland fece un attimo di pausa e poi continuò: "Inoltre, a partire da quest'anno, ci sarà una valutazione rivolta specificamente al progresso agricolo nelle vostre giurisdizioni, ciò includerà anche una valutazione sulla quantità di terra vergine coltivata, il numero di agricoltori nel vostro territorio, e anche la produzione agricola. Questi aspetti saranno aggiunti ai criteri di un Governatore competente!"


Accorgendosi della confusione scesa tra i partecipanti, Roland abbozzò un sorriso. "Va bene che non sappiate quali sono questi criteri di valutazione, perché Sirius, il Ministro dell'Agricoltura, in seguito trascorrerà una giornata a spiegarvelo nei dettagli. In conclusione, se non riuscirete a raggiungere i miei criteri, ne dedurrò che non siete competenti a governare il vostro territorio e che non siete più adatti alla posizione di Governatore".


Nessuno pronunciò una parola, ma dalle loro espressioni Roland sentiva chiaramente la tensione tra loro.


Quello era esattamente l'effetto che Roland desiderava. L'abolizione del sistema feudale non significava soltanto la cancellazione dei diritti feudali, ma anche l'abolizione del sistema ereditario. Roland aveva permesso a quei funzionari di ricevere i benefici dell’essere Governatori, tuttavia non avrebbe tollerato alcun ritardo sul suo piano di sviluppo.


La valutazione dell'agricoltura era soltanto l’inizio.


Roland aprì le tende alle sue spalle, sotto di esse vi era un grosso numero rosso, Roland disse: " Per il primo anno stabilirò per voi un obiettivo per gli altri criteri facile. Tuttavia, in termini di produzione agricola, voglio che raggiungiate questo numero!"


Tutti sussultarono. "2.500.000 kg?"


Roland non fu sorpreso dalla loro reazione. La produzione media di quell'epoca era di 500.000 kg per una città di medie dimensioni e 750.000 per una grande come la vecchia Città del Re. La prima volta che avevano piantato i Frumento Dorato a Città di Confine, la produzione di grano aveva superato di poco i 350.000 kg. A quel tempo, quel raccolto fu considerato un enorme raccolto senza precedenti.


Ovviamente, l'effettiva produzione alimentare era considerevolmente influenzata dalle aree agricole e dal numero di agricoltori. A differenza di Città di Confine, che faceva molto affidamento sulle colture ad alto rendimento, per ottenere grandi quantità di cibo, le grandi città dipendevano totalmente dai villaggi limitrofi e dalle piccole città, così come dal lavoro di migliaia di agricoltori. Per questo motivo, nella valutazione, Roland decise di includere le aree agricole e il numero di agricoltori.


Infatti, se nei campi c’era un minor numero di agricoltori, in fabbrica ci sarebbe stato un maggior numero di lavoratori.


Roland fece cenno a tutti di fare silenzio. "In verità, quando vedrete i campi piantati con i prototipi di Frumento Dorato Due, capirete che quest’obiettivo non è irrealistico. Dopo le numerose e continue prove di Foglia, adesso ogni unità di Frumento Dorato Due ha registrato una produzione di grano di due volte superiore a quella di Frumento Dorato. Le spighe di grano nel campo sono ricolme di semi di grano".


"Vostra Maestà... è vero che Frumento Dorato Due ha una resa di due volte superiore?!" esclamò Petrov sorpreso


Tra tutti i funzionari non di Neverwinter, Petrov era stato l'unico ad essere rimasto colpito dal sorprendente tasso di produzione dei Dorati. Durante la guerra nei Mesi dei Demoni, l'area Longsong aveva fornito al Primo Esercito oltre la metà delle loro scorte totali. Ciò era accaduto grazie alla coltivazione dei Dorati che aveva prodotto una quantità enorme di grano in eccesso. Se messi a confronto, il grano normale che era stato precedentemente coltivato non era nemmeno sufficiente a sfamare le persone in una città.


"Esatto, ma anche Frumento Dorato Due non è perfetto" Roland guardò Foglia che era in piedi accanto a lui e annunciò: "Ora passerò la parola alla Signorina Foglia dell’Unione delle Streghe. Sarà lei a spiegarvi nei dettagli le caratteristiche del Frumento Dorato Due".


Dopo un lieve cenno del capo, Foglia gli si avvicinò e mostrò a tutti il sacchetto di grano coltivato che aveva in mano. Spiegò: "Frumento Dorato Due è diverso da qualsiasi grano che fino a ora avete coltivato. Può essere coltivato solo una volta, quindi dovete venire a Neverwinter ogni anno per potere ottenere dei nuovi semi. Ho rafforzato la radice della pianta in modo che possa assorbire i nutrimenti dalle profondità del terreno. Ed è anche il motivo per cui ha bisogno di molto fertilizzante, se così non fosse dovremo adottare un sistema a maggese definendo tre terreni agricoli e usandoli a rotazione. E poi…”


Roland si accarezzò il mento soddisfatto mentre guardava Foglia diventare più sicura e a suo agio a parlare in pubblico. Frumento Dorato Due poteva essere visto come un nuovo tipo di grano che produceva il proprio "Jinkela"(<strong>1</strong>). Le sue radici potevano estendersi da quattro ai cinque metri sottoterra e assorbire i nutrienti in modo più efficiente. A parte l’incapacità di riprodursi, aveva superato i Dorati sotto ogni aspetto.


Quell’unico difetto di Frumento Dorato Due era in realtà un pregio per Neverwinter. Visto che la pianta non poteva riprodursi, le altre città, quando avrebbero iniziato a coltivare Frumento Dorato Due, avrebbero dovuto fare affidamento sulla fornitura di nuova Città del Re. Nel frattempo, altri cereali a basso rendimento sarebbero diventati obsoleti ed eliminati dal mercato. In un certo senso, Frumento Dorato Due aveva permesso a Roland di creare un monopolio alimentare, e il Governo avrebbe sicuramente tratto molti benefici dal controllo delle risorse alimentari.


Roland credeva che nessun agricoltore avrebbe voluto coltivare di nuovo un grano comune dopo aver provato Frumento Dorato Due.


La promozione dei semi da poco sviluppati in tutta la nazione avrebbe sgravato in gran parte il problema della carenza di cibo.


E con più cibo... avrebbe potuto nutrire più persone.


Infatti adesso non si accontentava più di governare solo Graycastle.


<em> </em>


<em>Thea </em>


[su_service title="Erialis" icon="icon: comment" size="16"]<em>     </em><em>[1] JINKELA è un additivo per fertilizzanti in Cina, commercializzato da una società di nome americano (sic) Shengdiyage, che pretende di raddoppiare la resa del grano grazie a nutrienti a base di sanguisughe a 2 metri sotto la superficie. E' diventato famoso come meme per i suoi spot esagerati[/su_service]</em>




                                


                                



