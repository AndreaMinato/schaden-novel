---
title: Capitolo 828: Il Piano Segreto di Usignolo
pubDate: 2025-08-07T11:30:06.843Z
tags:
    - rtw
---






<strong> </strong>


Roland era troppo sopraffatto dall’ondata di emozioni per riuscire a dare una risposta immediata. Voleva rimproverarla per aver rischiato la propria vita, ma le parole che erano sul punto di uscire, cedettero infine ad uno sguardo di rassegnazione quando vide il radiante sorriso di Usignolo.






Alla fine, le diede una pacca sulla schiena e disse: “Fai più attenzione la prossima volta.”






Usignolo annuì, poi scosse la testa. Gli sussurrò in un tono in cui nessuno oltre a lui potesse udirlo: “Diversamente da Anna, non so convertire quei disegni in entità fisiche... questa è l’unica cosa che posso fare per te.” Fece una pausa prima di dire: “Per favore, non ti preoccupate. La mia priorità è quella di proteggere... e stare al tuo fianco. Non mi metterò incautamente in una situazione pericolosa.”






Usignolo arrossì per la sua stessa franchezza. Anche se la sua voce si era affievolita a metà della frase, Roland aveva chiaramente sentito la parola “te”.






Quell’azione aveva probabilmente consumato tutto il coraggio di Usignolo. Con queste parole, si liberò e svanì nella Nebbia.






Era difficile immaginare che la ragazza, che aveva chiaramente raccolto tutto il suo coraggio per dichiarare i suoi sentimenti, avrebbe sfidato un mostro spaventoso in un duello nelle rovine, senza niente se non una pistola e qualche esplosivo.






Roland era profondamente commosso.






“Per favore, permettimi di continuare a proteggerti anche in futuro.”






Sentendo la tranquillizzante voce di Usignolo provenire da dietro, Roland percepì un senso di sicurezza che non aveva provato per lungo tempo.






In seguito, come pratica comune, diede un accogliente abbraccio a tutte le altre streghe.






Ciononostante, provò una sensazione di sconforto vedendo l’aspetto delle Streghe di Taqila.






Diversamente dai membri dell’Unione che ridevano e applaudivano, le Streghe di Taqila, seguendo i loro leader, atterrarono in modo ordinato, ognuna con una cassa nera sulla spalla. Quando passarono accanto Roland, però, lo fissarono con occhi pieni di desideri ardenti e aspirazioni febbrili, che lo fecero rabbrividire.






Roland sapeva molto bene quale era la ragione dietro ai loro sguardi bramosi. ApparentementePasha e qualcuna delle altre streghe avevano informato le Streghe della Punizione Divina, sulla Montagna Innevata, del Mondo dei Sogni. Oltre all’esplorazione, l’obiettivo della loro spedizione era quella di trasportare il dispositivo dell’anima alla Grande Montagna Innevata e trasferire le loro anime nei Vermi Divoratori.






Roland non gli dispiacevano gli sguardi casuali delle donne, ma il problema era che la maggior parte delle Streghe della Punizione Divina aveva l’aspetto di uomini. Comprendeva chiaramente che a causa della limitazione nella scelta dei gusci, erano state costrette a prendere Guerrieri della Punizione Divina maschi. Tuttavia, per Roland, era una cosa estremamente snervante essere fissato da una persona dello stesso sesso.






Anche se sapeva che quelle dentro ai gusci erano anime di donne, non poté evitare di sentirsi un po’ disgustato dall’essere scrutinato da un gruppo di grandi e forti guerrieri “maschi”. Era ancora peggio quando gli sguardi erano stracolmi di ineffabile desiderio.






Dopo i saluti, Roland ritornò al Castello e trovò Usignolo sul suo tavolo, le sue snelle gambe penzolavano in aria.






“Quindi è vero... che quei gusci possono entrare nel Mondo dei Sogni?”






A quanto pare anche alcune streghe dell’Unione avevano sentito la notizia.






Roland fece spallucce. “Anch’io sono rimasto sorpreso all’inizio. Si intromettono nel sogno se si disconnettono nell’area coperta dai raggi di luce. Quei raggi sono più come un canale di trasporto piuttosto che una connessione con le divinità.”






Usignolo si serrò le labbra senza dire una parola. Tuttavia, i suoi occhi luccicavano mentre ascoltava. Aveva anche inclinato i piedi verso le ginocchia di Roland. Evidentemente, era molto più audace quando erano soli.






“No!” Obiettò Roland immediatamente. “So a cosa stai pensando. Vuoi convertire te stessa in una Strega della Punizione Divina ed entrare nel sogno. Non te lo permetterò.”






Roland aveva scoperto da molto prima che Usignolo, diversamente da Anna, era molto più audace. Quindi aveva rifiutato all’istante la sua folle idea non appena aveva notato cosa stesse pianificando. Se non lo avesse fatto, probabilmente Usignolo l’avrebbe messa in atto.






“Ma io...”






“Non se ne parla” Roland la interruppe decisivamente. “Entrare nel Mondo dei Sogni non vuol dire che ti fonderai con la mia mente e nemmeno che diventerai immortale. È solo un mondo fasullo e strano che sta subendo l’erosione di un qualche potere sconosciuto. Forse un giorno svanirà. Inoltre, anche se dovessi entrare ogni giorno nel mio sogno, sarebbe solo una notte. Che dici riguardo agli altri momenti? Hai intenzione di vivere per sempre in un guscio che non percepisce sensazioni?”






Usignolo abbassò la testa. Dopo un lungo silenzio mormorò: “Stavo solo pensando che era troppo ingiusto che loro possano andare in luoghi che hai visitato in passato.”






Roland era divertito dal suo tono rimuginante. “Hanno pagato un prezzo inimmaginabile. Una vita eterna senza sensazioni è più terribile di una vita in prigione. Il Mondo dei Sogni è solo una piccola consolazione per loro. Non c’è motivo di invidiarle. Hai detto che ‘La mia priorità è quella di proteggere... e stare al tuo fianco’. Hai intenzione di non mantenere la promessa?” Roland imitò la sua voce. “Non voglio che un barbuto Guerriero della Punizione Divina mi stia dietro tutto il giorno.”






Imbarazzata, Usignolo di colpo voltò la testa. “Ho, ho capito! Non ho detto che avrei vissuto in un guscio, l’avete detto voi.”






Roland sorrise: “Vuoi un po’ di Bevanda del Caos?”






Si rigirò all’istante: “Si!”






<em>“Per fortuna è veramente facile da soddisfare”</em>, pensò Roland.






Tirò fuori un pacchetto di delizioso pesce essiccato dal cassetto e lo mise sulla scrivania, dopodiché, stappò una nuova bevanda contenuta in una bottiglia blu cielo e riempì il bicchiere di Usignolo. Disse: “Grazie per il tuo aiuto. Agatha mi ha detto che se tu non avessi severamente ferito quel mostro, sarebbero stati tutti in pericolo.”






Usignolo tracannò la bevanda e esalò un lungo respiro. Rosicchiò un pezzo di pesce essiccato e si strofinò il naso. “Cosa c’è da ringraziare, siete troppo cortese.”






Roland scosse la testa. “No, non lo sono. Se tutti i membri della squadra di esplorazione dell’Unione delle Streghe fossero state uccise in questa operazione, sarebbe stata una perdita permanente per Neverwinter. Per questo, il tuo lavoro ha la stessa rilevanza di quello di Anna. Siete soltanto specializzate in cose diverse, capisci?”






Udendo ciò, Usignolo non poté non sorridere. Continuò a masticare il suo pesce secco, come per nascondere la sua gioia e le malsane idee. “Uhm... giusto, avete detto che il Mondo dei Sogni sta subendo l’erosione di un potere sconosciuto. Cosa significa? Sarete in pericolo?”






Roland era divertito dal modo rigido in cui cambiava argomento, ma non lo evidenziò. Rispose semplicemente: “È una lunga storia, ma una cosa è certa, qualsiasi cosa dovesse accadere a quel mondo alla fine, non influenzerà il me reale. Non apparirà nessun raggio di luce se non voglio sognare.”






Riguardo al potere sconosciuto, Garcia aveva detto che la Gilda dei Marzialisti avrebbe condotto le nuove reclute per svelare i misteri del Mondo dei Sogni. Indipendentemente da quello a cui si riferiva, Roland avrebbe scoperto di cosa parlava solo dopo averlo visto con i suoi stessi occhi.






Rispetto all’erosione, a Roland importava di più del nuovo riveduto testo delle Olimpiadi Matematiche.






Aris
                                


                                



