---
title: Capitolo 83- Il Cocchiere del Nord
pubDate: 2025-08-07T11:37:50.884Z
tags:
    - rtw
---


L'inverno era il periodo privo di raccolto per la maggior parte della gente del Nord, specialmente vicino all'altopiano di Hermes. I mesi dei demoni non portavano solamente vento e neve interminabili, ma per lo più portavano freddo, fame e morte. Tuttavia, per “Finta Gamba” White significava qualcosa di diverso. Ogni inverno, un emissario della Chiesa, si presentava alla sua porta per accompagnarlo durante i turni verso il confine ad ovest del regno. Sulla strada del confine, avrebbe raccolto orfani sofferenti con la sua carrozza, per poi portarli alla vecchia Città Santa.


Per lui, questo era un buon affare considerato che poteva guadagnare all'incirca 20 argenti reali per ogni viaggio al confine. Quello che era ancora meglio era che poteva anche accumulare meriti dal compiere opere buone. Era quasi la fine dei Mesi dei Demoni di quest'anno, così questo turno sarebbe stato l'ultima corsa di questa stagione.


“Vostro Onore, la prego, torni alla carrozza e vi rimanga dentro. Fuori continuerà a nevicare per molto tempo, non avete bisogno di mangiare vento e bere neve ogni giorno come faccio io. Non vi è consentito congelare.”.


“Non è niente”, il messaggero della Chiesa contraddisse White e prese un bel sorso dalla sua caraffa prima di continuare: “Nella nuova Città Santa può esserci più freddo di così. Nell'altopiano, gli abiti di pelle e l'armatura non sono capaci di fermare il freddo. Se sei lì, il freddo entrerà da ogni apertura e penetrerà in ogni parte del tuo corpo. Senza l'utilizzo delle pillole per l'influenza, nessun cittadino comune può sopravvivere in questo posto”.


“Quello che dite deve essere vero”, White annuì, non era mai stato alla nuova Città Santa, né aveva mai pianificato di andarci.Perché dovrei andarci dal momento che vi risiedono freddo e bestie demoniache? Tuttavia, da cocchiere esperto, era semplice per lui trovare un altro argomento di cui parlare, un argomento che l'emissario avrebbe preferito. “I vostri guanti devono essere stati confezionati con la pelle dei lupi originari del confine ovest del Regno di Graycastle, giusto?


“Oh? Riesci a vederlo?”.


“Hey, mio signore, faccio questo lavoro da trent'anni” disse White orgogliosamente, “Prima per il barone, poi per la contessa e più tardi persino per la principessina del Regno di Wolfsheart. Se non fosse stato per l'incidente dove mi ruppi la gamba, forse, starei ancora lavorando per la casa del conte. Essi non avevano niente oltre ad una marea di ori reali e pagavano egregiamente per la pelliccia e l'argenteria di Graycastle, bigiotteria dal Regno dell’Eterno Inverno e l'artigianato del fiordo. Domandavano così tanto che io non potevo consegnare abbastanza.”.


“Così”, l'Ambasciatore annuì, “Questa è l'origine del tuo soprannome? In che tipo di incidente sei stato coinvolto?”


“Ebbene, era una rivolta dei rifugiati. Il gruppo di delinquenti non si sarebbe mai fermato per niente al mondo, sino a quando non avesse ottenuto qualcosa da mangiare”, White rispose sprezzantemente. Sputò al suolo, “Quando accerchiarono la carrozza, non ebbi altra scelta se non quella di esortare i cavalli a correre se volevo salvare la contessa. Ma è stato spaventoso, mi buttarono a terra e ribaltarono la carrozza”.


“Dunque ti rompesti una gamba?” chiese l'Ambasciatore con curiosità, “ma cosa accadde alla contessa?”


“Fuggì, dato che c'erano molti cuscini e delle trapunte spesse all'interno della carrozza, ebbe delle leggere contusioni”, abbaiò White, “Appena uscì dalla carrozza mi lasciò per strada a morire. Trascinai il mio corpo a casa sulla mia gamba rotta”. Schiaffeggiò la sua mano contro il bastone d'ottone che mostrava da sotto il limite dei suoi pantaloni. “Tuttavia, la casa del conte mi cacciò fuori con il pretesto che non avrei mai più potuto guidare, quei dannati aristocratici!”


“Che peccato”, l'Ambasciatore fece una pausa, “Ma Dio non ti ha abbandonato, ora guidi per la Chiesa”.


“Si Signore.” rispose White, ma dentro di sé pensava: No. Se Dio fosse misericordioso, non mi avrebbe fatto questo. Invece, avrebbe potuto salvarmi quando avevo più bisogno di lui.


In quel momento, si poté sentire il pianto di una ragazzina. “Abbiamo bisogno di una piccola pausa”.


Sentendo questo, White, tirò le redini in modo tale che i due cavalli potessero fermarsi gradualmente.  Al momento la carrozza era ferma, l'Ambasciatore saltò fuori e si diresse alle spalle del veicolo. Presto si sentì un colpo di frusta dietro la carrozza.


Povera bambina, pensò White mentre sospirava, devi sopportarlo, questo è il tuo salvatore. Se non fosse per l'emissario della Chiesa, che mi ha sempre sostenuto durante l'inverno, sarei solo un cadavere incustodito sul ciglio della strada.


Presto, l'Ambasciatore fece ritorno, salì su, si sedette accanto a White ed ordinò solamente: “Vai”.


“Reggetevi, io sto guidando!” gridò White mentre scuoteva le redini, eliminando la carrozza. “Provengono tutti dal Regno di Wolfsheart?”


“All'incirca, le chiese di ogni città del Regno li portano in alcuni orfanotrofi, specialmente durante l'inverno, quando c'è carenza di abiti e cibo ovunque. Riceviamo spesso più persone, in confronto alle altre stagioni, per questo motivo. Se dipendessimo solamente dai membri della nostra Chiesa, non sarebbe abbastanza, così dobbiamo assumere degli autisti con una buona reputazione per aiutarci a trasportare gli orfani alla Città Santa. Sino ad ora hai fatto molto bene, White. Il mio predecessore poteva solo lodarti.”


“È mio privilegio essere parte di una così buona opera”, disse White onorato, “Vostra   Eccellenza, verranno anche portati al monastero? Odio chiedere, sebbene siano orfani, i loro caratteri non sono gli stessi. Anche se alcuni di loro non sono così grandi, alcuni di loro hanno già compiuto terribili azioni, dunque queste persone non contamineranno la sacra e pura Terra?”


“Dio li giudicherà e, anche se sono colpevoli, avranno l'opportunità di salvezza” rispose l'emissario con completa convinzione.


“L'avranno? Questa è una buona cosa.” Wright era stupefatto, ma presto sollevò la testa e guardò il cielo prima di continuare: “E' tardi. Signore, potremmo sostare nella prossima città? Se il tempo domani sarà buono, arriveremo alla vecchia Città Santa nel pomeriggio”.


“È già così tardi?” chiese l'Ambasciatore, “Cerca una locanda, dopodiché porta la carrozza nel recinto e prepara il cibo per gli orfani”.


“Okay!” White era d'accordo con il piano.


Questa città apparteneva al Regno di Wolfsheart, se qualcuno voleva raggiungere la vecchia Città Santa doveva passare attraverso di essa. Quindi non era la prima volta che White si trovava qui.
Grazie a ciò, trovò velocemente la locanda che aveva frequentato in passato. Guidò la carrozza all'interno del recinto, dopodiché ricevette alcune monete dall'emissario della Chiesa per comprare del cibo per gli orfani.
Come al solito comprò del porridge di patate dolci, era la scelta più appropriata considerato che era economico e aveva un ottimo sapore. Dopo averli osservati dividere il porridge, White zoppicò verso la locanda, chiese del pane con burro e si sedette al bar a mangiare. Così come l'emissario, lui aveva certamente un posto migliore dove andare.


Se White non si fosse rotto la gamba dieci anni prima, sarebbe potuto andare alla taverna a ordinare un bicchiere di vino, avrebbe anche potuto lanciare qualche dado – era sempre stato fortunato in queste cose. Ma ora … White prese il suo porta monete e trovò la sua stanza dove poteva dormire presto.


Più tardi, la sera, sentì delle voci provenire dal recinto. Così si alzò e sollevò le tende per controllare la situazione. Ma White vide solo l'emissario della Chiesa, ubriaco, tornare indietro. Quest'ultimo aprì la porta della carrozza e vi entrò dentro. Presto ritornò dentro tirando due orfani con lui. Accanto alla carrozza, due persone vestite con abiti aristocratici stavano già aspettando.


Constatato che era solamente l'emissario, White riabbassò le tende e tornò sotto la calda coperta.


Non era la prima volta che assisteva ad una scena simile. In realtà, era una cosa normale per lui. Essere vivi è la più grande felicità, pensò, devono solo sopportare il dolore per ora. Devono solamente sopravvivere sino a quando non raggiungeremo la Vecchia Città Santa, lì potranno iniziare una nuova vita. Per lo meno al monastero non dovranno avere paura della fame. Mentre pensava questo, sbadigliò e presto cadde addormentato.


All'alba, riebbe l'emissario e mise in moto. L'ultima parte del viaggio proseguì senza incidenti, riuscirono addirittura a raggiungere la vecchia Città Santa due ore prima del previsto. C'erano già altre carrozze della Chiesa ad attenderli; sembrava che questi poveri diavoli avessero ancora qualcosa da fare, ma tutto ciò non aveva niente a che fare con lui.


“Questa è la tua ricompensa.” L'emissario chiamò White e lanciò una borsa verso di lui.


White tolse le monete dalla borsa e le contò due volte. Effettivamente, erano venti argenti reali. Così annuì e disse: “Spero di vederla di nuovo il prossimo anno”.


Ma l'emissario non rispose. Infatti, fece un cenno di saluto per indicare a White che poteva andar via.


White notò che oltre a lui, tanti altri cocchieri facevano il suo stesso lavoro. Provengono da altri regni? Domandò tra sé e sé, ma presto notò qualcosa di sospetto, sembrava che solamente le ragazze scendessero dalle carrozze.Così quando la chiesa adotta degli orfani, adotta solamente ragazze?


Scosse la testa, ricacciò nella sua mente questo pensiero problematico e iniziò il viaggio per tornare a casa.




Haru
                                


                                



