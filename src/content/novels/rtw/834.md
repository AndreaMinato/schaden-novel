---
title: Capitolo 834: Brindiamo e festeggiamo
pubDate: 2025-08-07T11:30:06.844Z
tags:
    - rtw
---






...


Lorgar non sapeva come fosse uscita dal Castello. Guardava la gente passarle accanto in gran fretta, lasciandola in mezzo alla strada confusa.


Sotto ogni punto di vista, l'incontro con il Re aveva di gran lunga superato ogni sua aspettativa.


Pensava che il capo avrebbe avuto un atteggiamento ostile nei suoi confronti perché non aveva un aspetto normale ed era solo umana a metà. Un Re scortese non avrebbe esitato a nascondere quello che pensava, al contrario una persona calcolatrice normalmente sarebbe rimasta inespressiva. Tuttavia, sapeva per certo che in quel caso, quell’atteggiamento sarebbe cambiato immediatamente quando avrebbe saputo dello scopo della sua visita. Infatti, in qualsiasi luogo i servizi gratuiti di un guerriero erano molto ricercati, senza considerare il fatto che aveva accettato di aiutare Neverwinter a combattere i demoni. Chi avrebbe rifiutato un’offerta così generosa?


Lorgar aveva già previsto lo svolgimento della situazione, si sarebbe trasferita nell'area del Castello e avrebbe vissuto in una taverna al centro della città e l’avrebbero trattata come ospite di un clan. Durante la sua permanenza, avrebbe conosciuto altre streghe, soprattutto quelle con ottime abilità di combattimento e tra loro era ovviamente inclusa la signorina Nana. Anche se non tutti avrebbero voluto conoscerla, era convinta che ci dovesse essere qualcuno come lei, che voleva far avanzare la sua tecnica di combattimento attraverso i duelli. Quel metodo di allenamento sarebbe stato un vantaggio per entrambe le parti ed era certamente più efficiente dei sacchi di sabbia.


In seguito, quando sarebbe stata pronta, sarebbe andata a cercare i demoni per sottoporsi a ulteriori sfide. Cenere le aveva detto che quei nemici erano tutti nascosti nell’area abbandonata della Terra Barbarica a nord-ovest. Lorgar non aveva paura di campeggiare in natura, e non si preoccupava nemmeno delle insidie dei nascondigli dei nemici, perché i lupi erano i padroni delle terre selvagge. Credeva che il suo acuto senso dell'olfatto e il suo udito eccellente l'avrebbero aiutata a individuare la loro tana.


Tuttavia, la verità si era rivelata essere l’esatto opposto di tutto quello che aveva immaginato.


Era la prima volta che Lorgar aveva sentito qualcuno lodare le sue orecchie e dirle che era carina sin da quando si era risvegliata. Persino suo padre, che non era mai stato contrario al suo aspetto, non l’aveva mai apprezzato. Spesso le diceva "Saresti stata sicuramente una delle ragazze più belle di Città delle Sabbie Ferrose se non avessi questa deformità".


Le orecchie da lupo... le stavano davvero bene?


Era rimasta così scioccata da quel commento inaspettato che la sua testa era rimasta tra le nuvole durante tutta la seconda metà della conversazione. Il capo aveva accettato il suo aspetto fisico eppure aveva rifiutato il suo servizio gratuito di combattere contro i demoni. Una volta uscita dal Castello, non si era ancora ripresa da quel colpo.


"No, no, questa è solo una piccola sconfitta" si consolò Lorgar. Si colpì le guance e fece un respiro profondo. Finché sarebbe andata avanti con il suo percorso, nulla sarebbe stato impossibile. In realtà, quando ci pensò su, quel rifiuto non influiva molto sul suo piano iniziale. Poteva ancora esplorare la città, informarsi sui demoni e conoscere altre streghe, l’unica differenza era che ci sarebbe voluto un po' più di quanto avesse previsto. Sebbene Roland l'avesse respinta, non le aveva imposto nessun limite e aveva persino lasciato intendere che se avesse cambiato idea sarebbe stata benvenuta nella Unione delle streghe in qualsiasi momento. Visto che Lorgar aveva deciso di agire da sola, probabilmente quella svolta era la soluzione migliore per il suo piano.


A quel pensiero, Lorgar drizzò le orecchie che le si erano abbassate, agitò la coda e serrò i pugni. Pensò: <em>"Giusto! Se i demoni sono davvero così forti, perché il capo ha costruito qui la sua Città del Re? Se i demoni vengono da nord-ovest, la prima città umana che incontreranno sarà Neverwinter, non è più sicuro stare il più lontano possibile da un simile pericolo quando non c'è nessuna assicurazione che i demoni possano conquistarla?"</em>


Le parole "Non voglio che tu muoia per una sciocchezza" erano derivate probabilmente da una finta gentilezza per dissuaderla a sfidare i demoni da sola. Nessuno sapeva chi avrebbe ottenuto la vittoria finale fino a quando non ci avrebbe provato! Se l’avessero davvero ferita, il capo avrebbe sicuramente chiesto alla Signorina Nana di curarla, perché se non lo avesse fatto, poi sarebbe venuto meno alle sue stesse parole.


La Principessa Lorgar del clan Fuoco Selvaggio si rallegrò dopo aver riflettuto su quella questione nella sua testa.


Aveva ancora più di 100 reali d’oro, che erano più che sufficienti per pagare la tariffa della taverna. Anche se le spese mediche erano incredibilmente alte, non pensava che le avrebbero addebitato più di una dozzina di reali d'oro alla volta. Attualmente, il denaro che possedeva le avrebbe permesso di vivere lì per diversi anni senza che dovesse preoccuparsi delle spese per cibo, bevande, vestiti, erbe e guide del deserto. Era fermamente convinta che, anche senza il sostegno del Re di Graycastle, sarebbe comunque riuscita ad attaccare i demoni da sola.


Lorgar si sentì molto sollevata dopo avere ideato quel piano. Si guardò intorno e iniziò a studiare le insegne che pendevano dai locali vicini. Poiché aveva deciso di prendere le cose con calma, la prima cosa che doveva fare era trovare un posto dove stare.


Visto che fuori era ancora luminoso e non aveva fretta, Lorgar decise che avrebbe festeggiato il suo arrivo in sicurezza nella Regione Occidentale di Graycastle secondo le usanze dei sabbipodi e della gente del Clan Mojin.


La sua prima tappa era dunque una taverna.


Non appena Lorgar fu pronta ad andare, una bella tavola attirò la sua attenzione.


Sull’insegna di legno c'erano disegnati in modo realistico diversi cocktail, in essi vi erano delle bevande colorate, ed in cima avevano dei frutti di cui non conosceva il nome. Le piacevano anche solo per il loro aspetto.


Sotto i bicchieri c'era scritto il nome del negozio: Complesso Vinicolo di Evelyn.


Alla fine dell’insegna era stata inserita un’altra frase con in un carattere più piccolo: Nuova versione delle Bevande del Caos. 50% di sconto sul primo drink. Venite a provarlo.


Bevande del caos?


La fronte di Lorgar si corrugò. Le sembrava un nome piuttosto noioso, perché quelle due parole non avevano nessuna relazione. Una persona che non l'aveva mai provato poteva non sapere di che tipo di bevanda si trattava. Non c'era da stupirsi che fossero costretti a metterlo in vendita per attirare le persone.


Tuttavia il nome del negozio indicava chiaramente che si trattava di una taverna.


Dal momento che il nome suggeriva bevande con diversi gusti, Lorgar pensò che potessero offrire dei vini. A giudicare dai loro interni spaziosi e luminosi e dai clienti che entravano e uscivano, Lorgar pensò che le bevande non dovevano essere pessime.


Lorgar diede un colpetto al sacco dei soldi sul suo petto e si diresse verso la taverna.


...


"Non stava dicendo la verità" commentò Usignolo mentre masticava il suo pesce essiccato "Soprattutto sulla parte in cui parlava delle sue ragioni per rifiutare di unirsi all’Unione delle Streghe, riuscivo a percepire un’enorme fluttuazione nelle sue emozioni. Per assicurarcene, sarà meglio chiedere a Wendy di fare un test a '10 domande".


Roland scosse la testa divertito. "Quella è la procedura di controllo per una possibile candidata, lei non ha nemmeno fatto domanda per unirsi all’Unione delle Streghe, quindi non c'è bisogno di indagare oltre sul suo passato. Poi, Lorgar è venuta a Neverwinter per combattere contro i demoni e addestrarsi, di questo ne sei sicura, vero?"


"Su questo punto non ha mentito di sicuro" Usignolo strinse le labbra.


"Ecco. All’inizio abbiamo fondato la Unione delle Streghe per offrirvi un posto a cui appartenere, tuttavia non c'è motivo di costringere le persone a unirsi. Inoltre, è normale che una persona prenda delle precauzioni quando viene in una città straniera". Roland lasciò cadere l’argomento, facendo finta che a lui non importasse, anche se in effetti si sentiva leggermente deluso.


Quando aveva visto le sue orecchie arruffate, soffici e lunghe, Roland aveva provato l'impulso di accarezzare la ragazza lupo. Inoltre, la sua coda che scodinzolava lo aveva molto intrigato. Roland si era chiesto anche se la forza l’avrebbe abbandonato come succedeva nel mondo moderno quando toccava la radice della coda.


Tuttavia, alla fine riuscì a mettere da parte quelle folli idee incessanti.


Roland doveva agire sempre con un'aria regale, sicuramente non perché ci fosse anche Usignolo, ma perché era un Re.


Mentre Roland pensava di recarsi sul posto per controllare la costruzione del "Edificio dei Miracoli", all’improvviso Barov, il direttore del Municipio, bussò alla porta ed entrò.


"Vostra Maestà, i membri della Camera di commercio comune sono arrivati ​​nell’area del Castello e vorrebbero vederla".


<em> </em>


<em>Thea </em>




                                


                                



