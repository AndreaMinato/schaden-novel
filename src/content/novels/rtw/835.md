---
title: Capitolo 835: Diversi modi di vendere bevande caos
pubDate: 2025-08-07T11:30:06.845Z
tags:
    - rtw
---






Ci volle un po' di tempo prima che Roland si ricordasse che la Camera di commercio congiunta era un'organizzazione di cooperative per il rifornimento e il marketing che era stata formata sotto la sua guida. I suoi membri più importanti erano ricchi mercanti provenienti da diverse grandi isole dei Fiordi.


Nonostante lo scorso autunno avessero già raggiunto un mutuo accordo di base, in quel periodo il numero di Bevande del Caos prodotto da Evelyn non era abbastanza alto da soddisfare gli standard della vendita all'ingrosso. Di conseguenza, ogni Camera di Commercio aveva semplicemente ritirato qualche campione e non li aveva ancora ufficialmente rilasciati nel mercato. Quel giorno erano andati lì per portare a termine l'affare.


Dato che l'intera Regione Occidentale si stava preparando all'unificazione del Regno e Roland era preoccupato per l'imminente attacco di quell'inverno e il piano per la missione nel deserto, apparentemente, la Camera di Commercio Comune era temporaneamente uscita dalla sua mente. Tuttavia, il loro arrivo aveva risparmiato a Roland il problema di cercarli da solo.


"Falli accomodare in salotto. Sto arrivando” disse Roland. Quando Barov rispose "sì" e si ritirò, Roland si girò verso Usignolo e disse: "Chiama anche Tilly e Wendy, perché questa è essenzialmente la prima collaborazione tra l'Unione delle Streghe e Isola Dormiente".


Quando Roland entrò nel salotto, tutti i mercanti si alzarono e si inchinarono.
A Roland servì un po' di tempo per associare i volti ai nomi, fatta eccezione per le sue vecchie conoscenze Margaret, Gammon e Marleen della Camera di Commercio di Baia della Luna Crescente. Gli altri erano Nibelung della Camera di Commercio di Città delle Acque Basse e Atiyer della Camera di Commercio dell'Isola del Tramonto.


Non appena si sedettero, Nibelung azzardò: "Vostra Maestà, i campioni che abbiamo preso l'ultima volta hanno creato un grande scalpore tra i mercanti dell'isola. Dopo averlo assaggiato tutti se ne sono innamorati. Vi assicuro che una volta che inizieremo a venderle, in tutta la storia dei Fiordi non ci sarà una merce con più successo e più popolare delle Bevande del Caos!"


Atiyer intervenne: "Non è solo una bevanda. Un esempio è quel succo rosso fuoco dal sapore piccante. Nonostante non sia dissetante, è un'ottima salsa per pesce al vapore o al barbecue. Inoltre, riesce a riscaldare e rinfrescare lo spirito più efficientemente del vostro liquore bianco. Infatti, il liquore bianco causa delle vertigini se se ne beve troppo ed è inutile quando si è su una nave, mentre quel succo non ha problemi simili!"


Margaret annuì sorridendo. “Sono d'accordo. le Bevande del Caos non sono solo fonte di attrazione per i commercianti, ma anche per molti esploratori. Una bevanda che aiuta a mantenersi caldi senza provocare effetti collaterali può salvarli in caso di naufragio".


Atiyer continuò "Per questi motivi, suggerisco di attribuire alle diverse Bevande del Caos diversi prezzi. Se applichiamo delle leggi del commercio, una bevanda con simili benefici speciali dovrebbe sicuramente avere un prezzo più elevato, senza contare che il loro numero è limitato".


Roland gli lanciò uno sguardo d'approvazione. Apparentemente, Atiyer considerava la bevanda come una sorta di bevanda energetica. Come volevasi dimostrare, era la verità che tutti i mercanti di successo dei Fiordi fossero bravi a fiutare delle buone opportunità commerciali. Erano riusciti a notare le caratteristiche distintive delle varie Bevande del Caos solo grazie ad alcuni campioni. Sapevano che venderli a prezzi diversi era il modo migliore per ottenere profitti.
Roland batté le mani. "Poiché hanno una buona ricezione, possiamo passare alla vendita in base al contratto che abbiamo firmato in precedenza. Penso che nessuno di voi abbia obiezioni sul prezzo di preordinazione o circa la distribuzione per ogni distretto. Tuttavia, è necessario versare un acconto del 30% per ritirare i vostri ordini. Dovreste avere portato una quantità sufficiente di ori reali, giusto?"


L’anno precedente, avevano raggiunto un accordo sulle condizioni primarie della Camera di Commercio Comune, quindi non mancavano ancora molti dettagli da definire. Il motivo principale per cui Roland aveva invitato Tilly a essere testimone della firma era per dimostrarle di non aveva manomesso il tasso di commissione. Dal momento che Tilly aveva promesso di restare a Neverwinter e aveva accettato di inviare le streghe di Isola Dormiente a tempo pieno nella Regione Occidentale, Roland sentiva la necessità di darle qualcosa in cambio per dimostrare la sua sincerità.


In base al "contratto vantaggioso per entrambe le parti" che avevano firmato durante i Mesi dei Demoni, era stato stabilito che il 30% dei profitti sia di deposito che di vendita finale sarebbero andati al Comune, all’Unione delle Streghe e all’Isola Dormiente.


"Certamente, Vostra Maestà" Nibelung sorrise. "Questa volta non ci sono altri carichi sulla mia nave, solo degli scintillanti ori reali più alcuni scalpellini e marinai".


"Allora andiamo a controllare le merci". Roland sorrise.
...


La fabbrica di bibite che era stata costruita appositamente per Evelyn era proprio di fronte l'impianto di produzione dell’alcol. In effetti, l'edificio assomigliava più a un magazzino con un’alta sorveglianza che a una fabbrica.


Non erano serviti molti locali. Il primo piano misurava solo poco più di 100 metri quadrati. L'edificio in sé era stato costruito in cemento e mattoni, senza finestre, con un massiccio cancello di ferro che era l’unico ingresso. Proprio come un’importante base militare, il locale era sorvegliato dalle nuove reclute del Primo Esercito.


Dopo che Roland portò i mercanti attraverso il cortile, e poi nell'edificio e li fece scendere nel seminterrato attraverso le scale, il gruppo si ritrovò in una stanza spaziosa che era più grande di quella del piano terra di circa tre o quattro volte. Esattamente come la cantina di una villa, il seminterrato era suddiviso da rastrelliere in legno ben organizzate per riporre il vino. Inoltre, per evitare incendi, lì non erano consentite fiamme libere o cavi collegati. Infatti, la cantina era illuminata da un lucernario. Per questo motivo, era un po’ scura.


Su ogni rastrelliera di legno erano state sistemate due file di barili di legno, ma non tutti i barili contenevano le Bevande del Caos. Evelyn produceva un solo barile di bevande ogni giorno e al momento c'erano soltanto circa 100 barili in totale, meno quelle che aveva consumato Roland e quelle che venivano distribuite ogni mese ai membri dell’Unione delle Streghe.


Roland tamburellò sul barile e il liquido al suo interno emise un suono sordo e frizzante. "Possiamo fornirvi 20 barili di Bevande del Caos al mese. Ogni Camera di Commercio avrà in media cinque barili. Se la nostra produzione rimarrà la stessa, riceverete sempre la stessa quantità di prodotti, a prescindere da quanto tempo ci vorrà per venderli. Se verrete a ritirare i vostri ordini ogni tre mesi o sei mesi, le nostre scorte non cambieranno. Tutti i 100 barili che potete prendere questa volta sono stati riposti su queste rastrelliere di legno in prima fila. Dopo aver controllato la merce, manderò degli uomini a consegnarveli nell'area del molo".


"Non ce li fa assaggiare prima della consegna?" Gammon era sorpreso.


"Questo non è il tipo di vino il cui sapore diventa più dolce col passare del tempo". Roland scrollò le spalle. "Alcune Bevande del Caos hanno una durata di conservazione relativamente lunga, ma non tutte. Di conseguenza, dopo averle distillate, la prima cosa da fare è sterilizzarle e poi conservarle adeguatamente”.


"S…sterilizzarle?"


"Si deteriorano, proprio come il cibo. Più fa caldo, più marciscono velocemente. La sterilizzazione può rallentare questo processo. Non c’è bisogno che sappiate come si fa, tuttavia, è meglio che ricordiate che una volta aperto il barile di legno, le bevande non saranno buone come lo erano originariamente" Roland allargò le mani. "Potete venderle il più velocemente possibile o immagazzinarle. Basta che le conserviate all’ombra e le teniate al fresco, in questo modo dovrebbero durare almeno uno o due mesi".


"Ma... come ha detto Atiyer, ogni Bevanda del Caos è diversa. Alcune potrebbero essere più popolari delle altre. Se non ce le lascia assaggiare prima, come possiamo scegliere le migliori?" chiese Gammon titubante. " È possibile dividere il contenuto di ogni barile in quattro parti uguali e poi conservarle? In tal caso, non dovremmo preoccuparci di quale scegliere".


Roland pensò che quel metodo avrebbe considerevolmente aggravato il carico di lavoro di Soraya e Lily. Ovviamente, non avrebbe scelto di fare qualcosa che avrebbe consumato un maggior numero di risorse di produzione industriale, ma non produceva alcun beneficio. Così rispose: "La sterilizzazione non è facile. Se dividiamo i prodotti in quattro parti, ciascuna Camera di Commercio avrà una minore quantità di merci ma una maggiore varietà di bevande, una situazione che non è ideale alla vendita. Per quanto riguarda i loro sapori... " Roland fece una pausa per un secondo e poi continuò: "La Regione del Nord e la Regione Occidentale hanno esigenze completamente diverse in merito ai vini e alle bevande. Le bevande impopolari qui potrebbero essere accolte bene lì. Essendo dei mercanti che trasportano merci in diversi luoghi a tempo pieno, dovreste saperlo molto bene".


"Ehm, certo..." per un momento Gammon era rimasto senza parole.


Roland strinse di nascosto le labbra. Di certo non avrebbe permesso loro di assaggiare le bevande, infatti aveva già fatto molti sforzi per distribuire i prodotti stessi. Inoltre, secondo il loro contratto, era stato concordato che le bevande dovevano essere vendute in barili e non vi erano termini specifici che stabilissero la quantità del prodotto. Se c'erano alcune bevande impopolari che non erano disposti ad acquistare, Neverwinter avrebbe subito delle perdite, in quanto ogni barile con le Bevande del Caos richiedeva la stessa quantità di potere magico di Evelyn.


"Ad ogni modo, il sapore non è il punto, il metodo di vendita lo è. Si dovrebbe ottenere il massimo da ogni bevanda e trovare la propria fetta di mercato" Roland picchiettò di nuovo sui barili. "Bene, venite a prendere le Bevande del Caos che vi piacciono".


<em> </em>


<em>Thea </em>
                                


                                



