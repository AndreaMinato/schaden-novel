---
title: Capitolo 837- Lettera per l’Isola Dormiente
pubDate: 2025-08-07T11:37:51.032Z
tags:
    - rtw
---






<strong> </strong>


Tilly era seduta alla sua scrivania, stava scrivendo una lettera segreta per gli abitanti dell’Isola Dormiente.






Dato che avrebbe usato un piccione viaggiatore, doveva ridurre le dimensioni della lettera ed usare il linguaggio più conciso per esprimersi.






Il contenuto in realtà non era complicato e poteva essere espresso in due o tre frasi, ma, per qualche motivo, non riusciva a smettere di scrivere. Si trovava in uno stato d’animo incontrollabile e si sentiva come se stesse scrivendo un lungo manuale di famiglia - era raro che lasciasse correre liberamente i suoi pensieri.






Tuttavia, Tilly scoprì inaspettatamente che fare ciò non le dava una brutta sensazione.






Poiché non era una questione di vita o di morte, decise di seguire questa sensazione.






Sottili tracce d’inchiostro inumidirono la lettera e non poté fare a meno di percepire una sensazione di calore.


<em> </em>


<em>“Cara Camilla,</em>


<em> </em>


<em>“I Mesi dei Demoni sono ormai terminati e la Regione Occidentale è nuovamente tranquilla. Le celebrazioni del Giorno della Vittoria sono state particolarmente interessanti. Ricordi ancora l’hotpot di cui ti ho parlato? Roland ha spostato questo metodo di cottura nella piazza della città, con quattro enormi wok colmi di brodo bollente, e poi la carne, le verdure, una gallina intera e i funghi becco d’uccello sono stati tutti buttati nel brodo. L’aroma poteva essere sentito anche dall’altra sponda del Fiume Acqua Rossa. Diceva che quel piatto era una specialità di Neverwinter che doveva essere per forza assaggiato.”</em>


<em> </em>


<em>“Con l’incoraggiamento di Roland, tutti hanno messo ogni genere di cibo nelle loro pentole. Devo dire che con quel brodo denso, non importa cosa mangiavo, la mia bocca era piena di sapore. Non c’erano differenze tra gli ufficiali del Municipio, l’Unione delle Streghe o i soggetti ordinari. Questo spettacolo sarebbe stato impossibile in passato. Mi è difficile immaginare che una guerra crudele che determinerà il destino del mondo seguirà questa scena appassionata. Ed è anche precisamente per questo che questo genere di felicità è particolarmente preziosa.”</em>


<em> </em>


<em>“Sto scrivendo questo per dirti che Neverwinter è davvero un posto incredibile - e non sto cercando di cambiare la tua opinione sulla nobiltà, ma Roland Wimbledon non è affatto un nobile. Come mi aspettavo, ho appena confermato le nostre ipotesi. E’ esattamente come noi, la sua cosiddetta identità di nobile era temporanea o una copertura. Anche tu dovresti dare un’occhiata a questa nuova città. Certamente, l’Isola Dormiente ha bisogno di essere difesa, ma non voglio che tu veda questa responsabilità come una gabbia.”</em>


<em> </em>


<em>“E a proposito, durante questi Mesi dei Demoni, le nostre streghe finalmente non sono rimaste inattive. Il piano di Roland per la Regione dell’Estremo Meridione è stato portato a termine da Cenere, Andrea ed Eco. Per quanto riguarda le cose interessanti che stanno accadendo nel deserto, non andrò in dettaglio qui e potremo riparlarne più avanti. Sono certa che l’Isola Dormiente diventerà senza dubbio ancora più importante dopo che le altre sorelle arriveranno.”</em>






“Per il Gran Coppiere dell’Isola Dormiente?” Proprio in quel momento una mano apparve improvvisamente da dietro di Tilly e posò di fronte a lei una tazza di bevanda azzurra.






“Si” sorrise, sapeva che era Cenere anche senza voltarsi. “Stavo giusto scrivendo di te. Vuoi dare un’occhiata?”






“Meglio di no” Cenere le massaggio le spalle e sussurrò: “Devo ancora preparare la cena di stasera.”






“Allora è meglio che vada. Non vedo l’ora di mangiare i tuoi piatti deliziosi” rise Tilly. Le streghe normalmente cenavano con Roland nel soggiorno del Castello, quindi non era molto probabile che la piccola cucina nel loro appartamento venisse usata. Ma dato che erano rimaste separate per mesi, Cenere volle condividere una cena da sole e ovviamente, lei non avrebbe rifiutato. Senza menzionare che Cenere affermava misteriosamente di aver anche ottenuto un condimento magico dalla Regione dell’Estremo Meridione.






Dopo che bevve la bevanda del Caos, rinfrescante come una sorgente fresca, continuò a scrivere.






<em>“Dopo aver chiacchierato così tanto, passiamo alle cose serie.”</em>


<em> </em>


<em>“Secondo il mio accordo con lui, il trasferimento avrà inizio a primavera. Il momento di agire è arrivato e non ho cambiato idea. Tutto è andato come ci aspettavamo e anche meglio di come avevamo anticipato, quindi dovremo soltanto seguire il piano - sono certa che siete già pronte.”</em>


<em> </em>


<em>“Dopo la fine dei Mesi dei Demoni, le vie commerciali dei Fiordi saranno subito movimentate e temo che sarà difficile noleggiare abbastanza barche e marinai. Se doveste incontrare un problema del genere, potete chiedere aiuto a Tuono. Al momento sta cercando avventurieri di Linea marina perciò navi e persone non sono un problema. Prima che sia pronta la nave d’acciaio che Roland gli sta costruendo, Tuono rimarrà nei Fiordi. Fintanto che riusciamo a tenerci in contatto con lui, ci aiuterà sicuramente.”</em>


<em> </em>


<em>“Inoltre, non dimenticare di comunicare la nostra posizione ai signori e ai mercanti delle Isole dei Fiordi. Informa loro anche che l’Incantesimo Dormiente continuerà ad essere aperto a tutti. Non preoccuparti che, dopo il trasferimento, alcune delle streghe saranno molto lontane dai Fiordi. Adesso che la Spiaggia Poco Profonda della Regione Occidentale è in funzione, e Roland ha anche l’intenzione di costruire un nuovo porto nel Promontorio Infinito per rifornimenti, significa che i vascelli di Neverwinter potranno raggiungere facilmente i Fiordi.”</em>


<em> </em>


<em>“Ho la sensazione che non ci vorrà molto prima che questo percorso diventi la rotta commerciale più movimentata tra la terraferma e le isole; diventerà una cosa normale attraversare gli stretti, specialmente dopo che il piroscafo a pale convertito nel porto sarà completato.”</em>


<em> </em>


<em>“È importante ricordare questo, Camilla. La migrazione verso la Regione Occidentale non significa abbandonare l’Isola Dormiente. Neverwinter è il fronte contro i demoni e il luogo più pericoloso dopo che inizierà la Battaglia della Volontà Divina. Come parte dell’umanità, dobbiamo provare a fare del nostro meglio per contribuire nella lotta contro i demoni. Neanche Roland può garantire la vittoria. Quando la Regione Occidentale verrà conquistata dal nemico, l’unico posto in cui potremo andare saranno le isole dei Fiordi.”</em>


<em> </em>


<em>“Anche se sarebbe meglio che una cosa del genere non accadesse. In ogni caso, abbiamo ancora la speranza finché l’Isola Dormiente esiste.”</em>


<em> </em>


<em>“Abbi cura di te,”</em>


<em> </em>


<em>“Tilly Wimbledon”</em>






La Principessa Tilly espirò profondamente dopo aver scritto. Camilla Dary, originariamente una nobile della Vecchia Città del Re, conosceva piuttosto bene gli sporchi segreti della nobiltà e ciò causò la sua completa perdita di fiducia verso di loro. Nonostante Camilla supportasse tutte le decisioni che faceva, l’ultima volta in cui avevano parlato, la domestica aveva lievemente accennato che sarebbe rimasta per sempre sull’Isola Dormiente.






Tuttavia, Tilly sentiva che nonostante l’Isola Dormiente fosse importante, non era un luogo dove poter restare in solitaria. I guardiani potevano fare a turni e tutti dovevano avere l’opportunità di venire a Graycastle per riassaporare la vita normale. Questo era quello che avrebbe voluto vedere. Naturalmente, questa lettera non avrebbe completamente convinto Camilla, ma con sempre più streghe che venivano nella Regione Occidentale, era certa che Camilla avrebbe cambiato la sua opinione iniziale.






Tilly posò la penna d’oca, arrotolò la carta in un cerchio di carta e quindi strinse il filo.






Quando Miele venne chiamata, si stupì nel vedere cinque o sei rotoli di carta sul tavolo.






“Saranno inviate all’Isola Dormiente?” chiese.






“Si, e tutte dovranno essere mandate a Camilla” disse Tilly annuendo “... sono forse troppe?”






“Non importa, dato che è una lettera di Vostra Altezza Tilly, dev’essere inviata per forza!” Miele si diede un colpetto sul petto e disse: “Adesso vado a catturare per voi due uccelli marini. Che sia un documento segreto o anche un pesce grigliato al miele, tutto può essere inviato!”






Guardando la ragazza saltellare su e giù mentre usciva dalla stanza, la Principessa Tilly non poté fare a meno di camminare verso la finestra e guardare verso la direzione dei Fiordi.






A breve, le streghe che erano state costrette a lasciare la loro patria potranno nuovamente mettere piede su questo pezzo di terra.






Iniziando da Neverwinter, tutto riguardo le streghe sarebbe cambiato per il meglio.






A quel punto, la Regione Occidentale sarà anche più vivace di come lo era ora.






Era onestamente impaziente dell’arrivo di quel giorno.






Aris
                                


                                



