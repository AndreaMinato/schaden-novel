---
title: Capitolo 838: Un Giorno Speciale
pubDate: 2025-08-07T11:30:06.845Z
tags:
    - rtw
---






<strong> </strong>


Quando il cielo si stava facendo bianco, Spada Spezzata era già completamente sveglia.






Si alzò, camminò fino alla finestra e la aprì spingendola. La leggermente fredda brezza mattutina si riversò all’improvviso nella stanza, portando con sé il freddo della neve che si stava sciogliendo e il profumo dell’imminente primavera. Il pallido cielo blu non era ancora stato completamente illuminato ma, dalle nubi sparse, si riusciva a capire che questa sarebbe stata una bella giornata.






Dopo essersi messa i vestiti, camminò fino in soggiorno e scoprì che un piatto di noci tostate e un barattolo di minestra di verdure erano disposti sul tavolo per quattro persone - tra di loro, Annie si alzava sempre presto e non solo era la prima a finire di lavarsi, qualche volta preparava anche la colazione.






Dopo essersi ufficialmente unite all’Unione delle Streghe, si erano trasferite dall’Edificio degli Affari Esteri all’Edificio delle Streghe e potevano consumare i pasti al Castello in qualsiasi momento, ma Annie aveva deciso di preparare di persona la colazione qualche volta. Nel primo mese, dopo aver ricevuto il suo salario, era andata all’Emporio per comprare materiali da cucina, come legna da ardere, burro e sale. Ogni settimana andava anche nella foresta per raccogliere frutti selvatici e verdure.






Spada Spezzata aveva chiesto per curiosità perché faceva tutto questo e la risposta di Annie era stata semplice. Disse che la sopravvivenza nella natura selvaggia era un’abilità che, se non praticata per lungo tempo, sarebbe stata dimenticata. Se fosse arrivato il momento in cui dovessero fuggire nuovamente, come avrebbero potuto assicurare la sopravvivenza?






Spada Spezzata non riusciva a capire perché Annie era sempre pronta per partire. Ma detto ciò, gustare occasionalmente quei frutti selvatici non era male.






“Buongiorno.” Si sedette a tavola e prese le sue noci. “Andrai alla fabbrica oggi?”






“Sì.” Annie annuì e finì la minestra calda restante nel piatto. “Ci sono dei grandi oggetti che non possono essere spinti fuori dagli operai. La macchina non può attaccarsi a quell’enorme cosa e può essere collegata solo da piccoli pezzi di ferro. La Signorina Anna si occupava lei di tutto prima, ma adesso è tutto nelle mie mani.”






Dalla sua voce, Spada Spezzata sentì una traccia di vaga soddisfazione e senso di realizzazione, che era probabilmente il cambiamento più significativo da quando le quattro erano arrivate a Neverwinter - le loro abilità non erano più qualcosa di insignificante. Lavorare per Sua Maestà e venire pagati era come un mestiere. L’esperienza di affidarsi a se stessi piuttosto che imbrogliare o contare sulla carità degli altri, dava a Spada Spezzata un senso di rinascita. Era certa che Annie provasse la stessa sensazione, altrimenti non si sarebbe alzata presto ogni mattina ed essere la prima a dirigersi verso la fabbrica, anche senza alcuna pressione per sopravvivere.






Ma oggi era un giorno speciale.






“Non dimenticarti che oggi Eroina...”






“Lo so.” Annie sembrava molto più seria. ”Stai tranquilla, finirò prima le mie faccende e verrò in tempo.”






Spada Spezzata si sentì più sollevata. “Si sentirà più a suo agio con te nei paraggi.”






“Allora io intanto vado” disse alzandosi.






“Vai, mi prenderò cura io di Eroina.”






“L’acqua calda è in cucina, il resto è nelle tue mani.” Annie non aggiunse altro e uscì velocemente di casa.






Dopo aver finito di mangiare la sua porzione, Spada Spezzata andò in cucina e prese una bacinella d’acqua calda. Entrò silenziosamente nella camera di Eroina. Dato che aveva perso le gambe, dormiva ancora con Annie nonostante ci fossero camere a sufficienza. Durante il giorno, le altre tre streghe facevano a turni per prendersi cura di lei. Qualche volta anche la Signorina Iffy e Lady Wendy venivano a dare una mano.






Quello che la sorprese era vedere che Eroina era già sveglia e stava seduta sul letto. Stava guardando la luce fuori dalla finestra. Il lieve bagliore sui suoi capelli color lilla e la carnagione chiara la facevano estremamente piacevole. E sotto questa luce, era difficile immaginare a quali trattamenti brutali era stata sottoposta.






Tuttavia, Spada Spezzata reagì velocemente, forse Eroina non era così calma come mostrava l’apparenza. Questa poteva essere la ragione per cui si era svegliata molto prima del solito.






“Buongiorno” disse.






“Ah... buongiorno” disse Eroina, come se si fosse appena risvegliata da uno stordimento. Disse scusandosi: “Scusami se ti disturbo ancora.”






“Ma quale disturbo” disse Spada Spezzata sporgendo la lingua. “Nessuno lo penserebbe. E forse dopo oggi, potrai fare tutto da sola.”






All’improvviso, negli occhi di Eroina guizzò uno sguardo complesso di tensione, anticipazione, paura e eccitazione... . Dopo un po’, riuscì a controllare le sue emozioni e si sforzò di sorridere. “Non so se ci riuscirò - ho completamente dimenticato la sensazione di camminare, anche nei sogni io...” si morse il labbro e continuò “io posso solo strisciare avanti.”






“Puoi imparare da capo. Non è chissà che” disse Spada Spezzata premendole la spalla. “Anche le Streghe della Punizione Divina possono farlo, e sicuramente anche tu. Vieni, prova ad alzare le gambe.”






Eroina fece un lungo respiro, sollevò il piumino e vide due gambe sottili come ramoscelli - erano diverse da qualche mese fa. Le sue gambe che erano state recise dalle ginocchia erano diventate più lunghe, quasi fino alla posizione della caviglia, e anche le orrende cicatrici erano diventate più lisce. Sembravano stropicciate e diverse dalle gambe normali, come se rischiassero di staccarsi in qualsiasi momento. Ma almeno erano molto meglio di prima.






Questo risultato era stato ottenuto grazie allo sforzo congiunto dell’Unione delle Streghe.






All’inizio Nana poteva solo guarire ferite secondarie come dita recise; la ricrescita di interi arti non era stata raggiunta fino a quando le quattro streghe non erano entrate a far parte dell’Unione delle Streghe. Spada Spezzata aveva seguito le istruzioni di Sua Maestà Roland per supportare Nana con la sua abilità di potenziamento e avevano raggiunto un punto di svolta- tenendo la spada in cui si era trasformata Spada Spezzata, le abilità curative di Nana erano state completamente migliorate e poteva far ricrescere nuovi artigli anche ad un cane da caccia con le zampe rotte.






Questa nuova scoperta aveva portato un raggio di speranza per la guarigione di Eroina.






Tuttavia, i test che erano seguiti non furono così semplici.






Prima di tutto, l’effetto curativo di Nana funzionava solo sulle ferite e le gambe di Eroina erano già guarite. Se avessero voluto guarire le sue gambe, avrebbero dovuto creare nuove ferite. Come seconda cosa, anche con la magia di Spada Spezzata, la cura poteva durare solo una dozzina di minuti, il che significava che il processo di guarigione doveva essere portato avanti in diverse fasi. La combinazione di questi due punti poneva una formidabile sfida ad entrambi, la guaritrice e la paziente.






Eroina avrebbe dovuto soffrire ripetutamente il dolore delle ferite nelle sue gambe spezzate e Nana avrebbe dovuto tagliarle diverse volte per farle ricrescere. Questo programma era problematico sin dal principio.






Per fortuna, Lady Wendy notò questo problema e mobilitò l’intera Unione delle Streghe.






Spada Spezzata realizzò per la prima volta che si chiamavano a vicenda sorelle e non era solo un appellativo, ma si sentivano come se fossero una famiglia dal profondo dei loro cuori. Nonostante le quattro di loro provenivano dal Regno del Cuore di Lupo e si erano insediate a Neverwinter non molto tempo prima, non erano affatto tirchi sul loro affetto le une verso le altre.






La Signorina Foglia usò una speciale pianta chiamata felce addormentata per coltivare erbe inconsce che una volta consumate, uno non si sarebbe svegliato per ore. Questo aiutò ad alleggerire le sofferenze di Eroina.






I tagli vennero effettuato dalla Signorina Anna. Con l’affilato Fuoco Nero, la formazione di una nuova ferita avveniva istantaneamente e Nana dovette soltanto concentrarsi sulla sua abilità.






Infine, la Marchesa Spear Passi, Signora di una città, dopo l’incontro non era ritornata subito alla Montagna del Drago Caduto a causa di Eroina. I precedenti trattamenti erano stati cauti - i poteri magici di Nana si esaurivano per guarire una sezione di gambe della lunghezza di mezzo dito. Una volta che la sua abilità si esauriva, le ferite aperte sarebbero diventate immediatamente letali. Perciò il processo di guarigione procedeva con estrema lentezza. Ma con l’aiuto della Marchesa Spear Passi, i trattamenti recenti avevano fatto considerevoli progressi.






Se tutto fosse andato liscio, Eroina avrebbe riguadagnato i suoi piedi entro oggi.






Aris
                                


                                



