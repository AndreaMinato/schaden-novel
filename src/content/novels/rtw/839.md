---
title: Capitolo 839: Le Lacrime di Eroina
pubDate: 2025-08-07T11:30:06.846Z
tags:
    - rtw
---






<strong> </strong>


Spada Spezzata mise ad Eroina le calze protettive e la portò sulla sedia a rotelle. Le diede una semplice lavata e la colazione... anche Amy, la vicina della porta accanto si era svegliata. Quando tutto fu pronto, spinsero la sedia a rotelle e andarono verso l’ospedale.






Eroina era molto più nervosa del solito e parlò pochissimo lungo la via. Per fortuna, Amy aiutò nel rendere l’atmosfera più vivace, cosicché la tensione non affliggesse anche Spada Spezzata.






Per quanto riguardava Amy stessa... probabilmente l’ottimismo era la sua natura, poteva sorridere in ogni momento, anche quando stava fuggendo dal Regno dell’Alba - questa cosa aveva sempre fatto invidia a Spada Spezzata.






Erano quasi le 9:00 del mattino quando arrivarono all’ospedale. Non appena entrarono nel cortile, le tre videro Lady Wendy attenderle all’entrata.






No, non solo Wendy, c’erano anche Pergamena, Anna, Foglia, Luna Misteriosa e Lily... quasi tutti i membri dell’Unione delle Streghe erano riunite ad aspettare il loro arrivo.






Nonostante non fosse lei la paziente, Spada Spezzata sentì comunque un’improvvisa ondata di calore. Sentì addirittura gli occhi pizzicare e inumidirsi.






Ci fu un lieve tremore nella sedia a rotelle, sapeva che Eroina si stava commuovendo.






“Sua Maestà e la Marchesa Spear ti stanno aspettando nella sala medica” disse Wendy con un sorriso, accarezzando la testa di Eroina. “Non preoccuparti, presto recupererai la tua libertà.”






“Sua Maestà?” Spada Spezzata sembrava sorpresa. “Sua Maestà Roland è venuto?”






“Chi altri potrebbe essere” esclamò Luna Misteriosa “soltanto Sua Maestà riesce a far posare a Lily il suo microscopio e quegli strani vermi.”






“Non dire stupidaggini!” Lily gridò e tentò di coprire la bocca a Luna Misteriosa.






Questo fece ridacchiare le tre e calmò un pochino il loro umore nervoso.






Wendy scosse la testa con riluttanza: “Non facciamo attendere Sua Maestà troppo a lungo.”






Spada Spezzata spinse la sedia a rotelle nella sala medica e, dopo aver reso omaggio al Re a alla Marchesa, portò Eroina sul letto con cautela.






Proprio quando Eroina stava per prendere l’erba, Annie si precipitò di corsa.






Afferrò delicatamente la mano di Eroina, come in passato e disse: “Sarò qui finché non ti risveglierai.”






Questa frase parve contenere un’incredibile magia, dato che Spada Spezzata vide finalmente la ragazza sistemarsi sul letto.






Durante il lungo viaggio verso il Regno dell’Alba, era Annie che si era presa cura di queste tre ragazze che non avevano alcuna esperienza nella natura selvaggia e le aveva condotte lì sane e salve. Nel frattempo, tutte consideravano Annie come la spina dorsale, con la certezza che fintanto che ci fosse lei, ogni problema poteva essere risolto.






Poco dopo aver ingoiato la pillola, Eroina si addormentò.






“Iniziamo” disse Wendy a Spada Spezzata.






Annuì e chiuse gli occhi - all’improvviso, i cinque sensi scomparvero, come se fossero stati gettati nel vuoto. Tuttavia, questa sensazione durò solo per qualche istante e poco dopo “vide” nuovamente le cose circostanti - attraverso gli occhi della Signorina Anna.






Ciò che provava quando utilizzava la sua abilità era incredibile e poteva addirittura vedere se stessa come un corto e fine “pugnale”, con vibranti e verdognole luci soffuse che scorrevano all’interno della lama.






Questo pugnale che sembrava una foglia di salice era stata una proposta di Sua Maestà. Diceva che agitare una spada di fronte ad un letto era troppo strano e che sarebbe stato meglio se fosse diventata un pugnale corto. Aveva anche dato a questo tipo di arma uno strano nome, un bisturi.






Improvvisamente, una crescente magia esplose nel suo corpo, e il suo senso di sazietà le fece iniziare a mormorare. Naturalmente, soltanto la ragazza che la stava tenendo poteva sentire questo lieve lamento.






“Ancora molto spiacevole?” Nana si portò il bisturi di fronte.






“Molto meglio di quelli precedenti” Spada Spezzata fece un profondo respiro - era solo una mossa subconscia. Dopotutto, le armi non respirano. “Non importa. Posso reggere. Sentiti libera di usarlo.”






Questa potente magia che Spada Spezzata percepiva, proveniva da Foglia quando Spear Passi aveva connesso loro due insieme. Fortunatamente, l’abilità stessa della Signorina Foglia aveva le caratteristiche di vitalità e umidità, quindi dopo averci fatto l’abitudine non era particolarmente spiacevole. Diversamente dal Fuoco Nero di Anna, che era duro, affilato e spesso, come se fosse ricoperto di aghi d’acciaio. Questo, in aggiunta alla sua capacità magica, era quasi insopportabile per Spada Spezzata.






Per questo, lavorando con le streghe, solo poche cooperavano con la Signorina Anna.






Dopo essersi trasformata in una lama, poteva avere una connessione a livello di coscienza con l’utilizzatore, si rese vagamente conto anche che la magia della strega e la sua stessa personalità non erano irrilevanti. L’indole di gran parte delle streghe poteva essere sempre percepita attraverso la fluttuazione della magia. Quindi era molto difficile capire come, Anna che sembrava così avvicinabile e intelligente, nonostante parlasse poco, le dava una sensazione del genere attraverso la magia.






Anna tolse le calze di Eroina e fece comparire sulla punta delle sue dita una scura, fine linea che legò le sue gambe come una corda.






Spada Spezzata non poté fare a meno di tremare.






L’aveva visto con i suoi stessi occhi che quando era necessario, questo Fuoco Nero era in grado di sciogliere istantaneamente il metallo e bruciarlo. Ma per adesso sembrava proprio come il potere magico di Anna, un duro e freddo filamento di ghiaccio.






La linea nera svanì subito, Spada Spezzata sapeva che si era ridotto fino ad un minuscolo puntino nero. Nella fase di restringimento, la pelle, i vasi sanguigni e le ossa venivano tagliati di netto - dato che la superficie di taglio era molto piatta, ci voleva un po’ prima che un cerchio di tracce di sangue emergesse lentamente.






L’arto amputato affettato era più sottile di un dito e Nana aveva già tolto l’epidermide, guidando la magia per avvolgere la ferita.






Spada Spezzata aveva visto il trattamento successivo diverse volte.






Ferite rosso sangue iniziarono a crescere sotto la vecchia pelle, facendo crescere nuova pelle rosa. Anche la magia dei due corpi fluì rapidamente, senza una costante immissione da Foglia, si sarebbero già svuotate.






Dopo circa mezz’ora dopo, un completo paio di piedi comparve finalmente davanti a tutti.






L’energia di Nana raggiunse il suo limite, gettando via il bisturi. Si stava aggrappando al letto ansimante, con la fronte ricoperta di minuscole perle di sudore.






Anche Spada Spezzata non era in condizioni migliori. Per lei, l’intero processo era come se gli organi interni erano costantemente incendiati. Anche dopo aver recuperato l’aspetto originario, l’intero corpo era ancora dolorante.






La ragazzina fu portata da Wendy nella stanza accanto per riposare, ma Spada Spezzata insistette nel voler restare.






Voleva essere con Annie e Amy, al primo risveglio di Eroina.






***






Dopo che gli effetti della felce addormentata svanirono, Eroina aprì lentamente gli occhi.






“Come ti senti?” Wendy la aiutò a mettersi seduta e chiese dolcemente: “Riesci a sentirli?”






Inizialmente scosse la testa, come se volesse gettare via la sonnolenza dalla sua testa, poi spalancò gli occhi fissando i suoi stessi piedi là dove prima c’erano gambe spezzate con orribili cicatrici e nient’altro.






Tutti trattennero il respiro, volgendo lo sguardo verso il dorso dei suoi piedi. La sala medica rimase in silenzio per un momento.






Improvvisamente, il suo esile alluce tremò leggermente.






Anche il cuore di Spada Spezzata si agitò. Pensò addirittura che si trattasse di una sua illusione quindi sbatté le palpebre e guardò di nuovo.






Gli alluci si mossero di nuovo e, come forbici arrugginite che non si sono mosse per lungo tempo, si contrassero e si piegarono lentamente.






Il suo cuore inquieto si sentì finalmente rassicurato e voleva solo applaudire. Ma vide due gocce di lacrime negli occhi di Eroina. Era sorpresa, perfino nei momenti più difficili, non l’aveva mai vista versare una lacrima.






“Gra...” Eroina ingoiò non appena aprì bocca e per un lungo momento non riuscì a completare la sua frase, ma tutti i presenti ne compresero il senso. “Grazie... grazie...”






Annie si inclinò e Eroina scoppio in lacrime tra le sue braccia.






<em>Aris</em>
                                


                                



