---
title: Capitolo 843: La Leale Condotta di un Ufficiale
pubDate: 2025-08-07T11:30:06.847Z
tags:
    - rtw
---


Prius non aveva mai sentito parlare di questa città. Città di Confine era diventata un luogo di residenza perché era al servizio della miniera, e non aveva niente a che fare con una "città", figuriamoci una città con il prefisso "terza". Prima che Sua Maestà arrivasse nella Regione Occidentale, soltanto la Fortezza Longsong era considerata una vera e propria città.


Quando arrivarono alla caverna ai piedi della Montagna del Versante Settentrionale, Prius capì a cosa Sua Maestà si era riferito.


Era sempre stato curioso di sapere perché il Ministero dell'Edilizia avesse realizzato un edificio simile ad una fortezza a Neverwinter.  La posizione in un punto strategico sorvegliato dal Primo Esercito gli (era sempre risultata un po’strana. Alle spalle dell'edificio c’era la Miniera del Versante Settentrionale, e a destra e sinistra c'era una distanza troppo grande dai confini per difendersi dalle invasioni militari, per non parlare del fatto che non gli permetteva di proteggere adeguatamente il Castello di Sua Maestà.


Aveva provato a chiedere ad alcuni dei suoi colleghi nel Comune, ma nessuno gli aveva dato una risposta soddisfacente. Alcuni gli avevano detto che l'impresa di costruzione era sotto il comando diretto del Ministro Carl, e nessuno aveva l’autorità per indagare su questo. Stando così le cose, Prius smise di chiedere. Dopotutto, la sua era semplice curiosità. Non c'era bisogno di andarsi a cacciare nei guai.


Tuttavia, mai aveva pensato che sarebbe finito personalmente in quella base militare.


Prius rimase a bocca aperta quando si trovò davanti ad un corridoio sotterraneo artificiale e un grande ammasso di caverne.


"Come hanno fatto a fare tutto questo?"


"Un anno fa non c'era niente in questa zona. Adesso, invece, sembra che tutta la parte interna della montagna sia stata collegata. Non esagerano a chiamare "città" quest'enorme zona sotterranea...ma, possibile che sia stato l'uomo a fare tutto questo?"


Prius lanciò uno sguardo furtivo a Sua Maestà, il suo timore reverenziale aumentò.


Il Duca Ryan, invece, aveva scelto l'avversario sbagliato.


I Lion avevano schiacciato le altre famiglie maggiori e avevano governato la Regione Occidentale per oltre dieci anni, rendendo la terra, un tempo arida, solida come il ferro.  Si trattava di un segno dei suoi metodi perfetti e delle sue abilità, ma...dopotutto, era solo un essere umano.


Ciò che accadde dopo scioccò ancora di più il cavaliere degli Elk.


Quando arrivò in una sala piana e aperta, vicino una roulotte, Prius vide due uomini, vestiti come guerrieri, avanzare verso di loro- dai tempi della diffusione del fucile a pietra focaia nel Primo Esercito, era molto raro vedere delle guardie vestite in quel modo.


Uno di loro esaminò attentamente Prius prima di chiedere a Sua Maestà: "E' sicuro che andrà tutto bene?"


"Prima o poi i miei sudditi lo sapranno. Piuttosto che nasconderlo, penso che sia meglio dare loro un po’ di tempo per accettarlo", rispose Roland. "Partiamo dai funzionari del Comune".


"Va bene allora..." la guardia sospirò impotente. Poi fece un cenno verso la cupola sopra la sala. Un'ombra nera scese e calò silenziosamente davanti alla folla.


Il cuore di Prius iniziò a martellargli nel petto e, quasi, urlò dallo spavento!


"Oh mio Dio, che diavolo è quello?"


Mentre guardava il mostro davanti a lui dalla massa informe e pieno di tentacoli, sentì un brivido scorrergli lungo la schiena <em>"Perfino un demone dell'inferno sarebbe meno orrendo di questo".</em> Il cavaliere provò ad indietreggiare, ma i suoi piedi erano paralizzati. L'unica ragione per cui non cadde a terra fu la calma che trasudava Sua Maestà.


Dopo "sentì" una voce.


Tuttavia, la delicata voce femminile non proveniva da vicino il suo orecchio, ma direttamente dalla sua testa, "Piacere di vederla, Sua Maestà".


"Piacere mio, Pasha", disse Roland sorridendo. "Come stanno i vermi?"


"Sono aumentati. Finché ci sono i funghi, sembra che continueranno a mangiare."


"Sembra facile sfamarli."


"Si, può contare su di noi."


"Quando la guerra inizierà, non avrai molte risorse disponibili. Inoltre, voglio allevare più di un migliaio di vermi, quindi è meglio lasciarli prendere familiarità prima."


Prius era sorpreso - Sua Maestà parlava liberamente con il mostro, come se stesse parlando con un normale funzionario. Senza contare che il rispetto che il mostro riserbava a Sua Maestà era totalmente diverso rispetto ai demoni minacciosi<em>. "Se i fantasmi e i mostri dei libri parlassero così, forse non sarebbero poi così spaventosi"."
</em>
Fece un paio di respiri profondi e sentì il suo cuore rallentare.


<em>"Cosa vuole Sua Maestà che io allevi? Vermi?”</em>


<em>"Inoltre...è questo il grande segreto che mi avevate annunciato? Ai piedi della Miniera del Versante Settentrionale è nascosta un'orribile entità non umana?"</em>


Sua Maestà sembrò leggere nella sua mente. Dando una pacca sulla spalla di Prius, disse "Questa è... Miss Pasha. Lei era una Signora rinomata. Sebbene sia stata maledetta dai demoni, ragion per cui appare in questo modo, nel profondo del suo cuore è ancora un'umana. Non c'è bisogno di aver paura."


"Sign.... Signora?" Prius era sconcertato e si prese un momento per tornare in sé stesso.


"Esattamente." sospirò il Re "Vieni, cammina con me e ti racconterò i dettagli."


Così Prius venne a conoscenza di una storia incredibile. Esistevano molti mostri come Pasha. 400 anni prima, tutti loro vivevano nella Terra Barbarica e avevano anche costruito dei propri villaggi, ma non riuscirono a resistere all'invasione combinata di bestie demoniache e demoni. Molti di loro morirono nel deserto, solo pochi di loro scapparono nella Regione Occidentale. La maledizione dei demoni li trasformò in mostri e li rese immortali, e quindi costretti a vivere con quella pena per sempre. Così Roland accolse i sopravvissuti. Sarebbero diventati gli alleati di Roland per combattere contro i demoni, nonchè sudditi di Graycastle.


"Io....capisco," sussurrò Prius.


"Ma, come puoi vedere, il loro aspetto può facilmente dare alle persone una prima impressione negativa, per questo devo mantenere il segreto. Solo poche persone lo sanno." Roland si fermò un istante, il suo sguardo si congelò.  "Se parlerai di tutto questo, conosci le conseguenze."


"Terrò la bocca chiusa, Vostra Maestà!" Prius imprecò in fretta.  Sebbene questa strana notizia fosse più inconcepibile delle storie degli orrori raccontate dai nonni, non intendeva contestare quanto fosse veritiero. Avrebbe creduto a tutto quello che Sua Maestà gli avesse raccontato. Quella era la giusta condotta di un leale ufficiale.


"Felice di sentirlo". Sua Maestà annuì.


Con il mostro informe...no, con l'anziano Lord Pasha come guida, tutti insieme passarono attraverso un lungo corridoio. Lei si voltò e disse, "Eccoci."


Davanti a Prius, c'era un'altra enorme caverna. Lo squallido spazio sotterraneo iniziò improvvisamente a muoversi.  Nonostante le piante mai viste e la vista cavernosa, i soli enormi vermi che strisciavano fra i funghi erano abbastanza da catturare la sua attenzione.


Prius si rese conto che le troppe emozioni provate in così poco tempo, lo avevano destabilizzato.


"Sono questi che......dovrei allevare?"


Sembrava che Sua Maestà avesse osservato Prius per tutto il tempo. E alla fine, annuì soddisfatto prima di dire: "Esatto. Si tratta di un verme di gomma. I suoi escrementi sono molto usati in ambito industriale, e sono importanti quanto la carne o le uova. Il team di spedizione l'ha trovato nella Grande Montagna Innevata e l'ha portato qui. Sfortunatamente, può vivere soltanto sottoterra, motivo per cui sono stati i sopravvissuti della Terza Città di Confine a prendersene cura." A questo punto, Roland cambiò discorso di colpo. “Ho sentito che per dare da mangiare alle galline e alle anatre, hai allevato lombrichi?"


"Diciamo di… sì." Dopo un po’, Prius capì qual era il pensiero di Sua Maestà.  “Posso ridurre la zona del foraggiamento del pollame, che di conseguenza permetterà loro di crescere più velocemente".


"Questi vermi non sono poi molto diversi dai lombrichi, non intendo per il metodo di allevamento, ma per la propria natura." Roland calciò un verme di gomma che era rimasto su un fungo. Il verme non si mosse fino a quando non toccò terra, poi, trascinando la sua pancia enorme, strisciò nella fitta erba.  "Non sono aggressivi, il loro cibo preferito sono i funghi. Sono grandi, ma sono innocui, per cui non c'è pericolo che ti mordano. L'unica cosa che devi fare regolarmente è raccogliere il muco nelle loro pance."


"Mu...co?"


"Hai mai visto il latte di mucca? Il punto non è la mucca, ma cosa la mucca produce."


"Con raccogliere, intendi spremerlo?"


"Sarebbe meglio se trovassi un modo per raccoglierlo." Sorrise dolcemente Roland, "Tuttavia, come ho appena detto, il verme di per sé non è importante. Alcune volte è più facile uccidere il verme per estrarre il muco. Dopotutto, la loro velocità di riproduzione è maggiore rispetto ad una gallina o una mucca."


All'improvviso Prius rabbrividì, perché per una strana ragione ebbe l'impressione che a Sua Maestà non piacessero i vermi vitali.


Come questo pensiero gli sfiorò la mente, in un battito di ciglia, Roland tornò al suo tono normale, "In questo quaderno ci sono alcune delle abitudini di questi vermi." Passò il quaderno con copertina rigida in pelle di mucca a Prius. "Puoi consultarlo e paragonare le informazioni con le tue conoscenze. Inoltre, vedi se trovi un modo per farli crescere più velocemente e per raccogliere più facilmente il muco. Entro il prossimo mese voglio vedere quali risultati otterrai."


"Va bene, Vostra Maestà." Prius deglutì e prese il quaderno, e poi chiese: "Come devo fare a fare tutto questo da solo..."


"Il Primo Esercito di stanza qui ti aiuterà, " Rispose Roland sorridendo. "Lavora bene e ci sarà un posto per te nella Cerimonia di Premiazione e delle Onorificenze di quest'anno."






<em>Framan</em>
                                


                                



