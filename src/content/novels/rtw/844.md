---
title: Capitolo 844: Messaggi consegnati nello stesso momento
pubDate: 2025-08-07T11:30:06.847Z
tags:
    - rtw
---






La decisione di avere il Ministero dell'Agricoltura per la coltivazione di vermi di gomma non era l'ultimo volo pindarico di Roland. Secondo lui, la coltivazione di vermi di gomma era importante tanto quanto lo sfruttamento del petrolio, quindi, di conseguenza, voleva avere quell'industria sotto il suo controllo. Se non fosse stato per le ipotetiche minacce che i vermi avrebbero potuto portare alle persone, non avrebbe avuto nessuna intenzione di posizionare il recinto di ingrasso del bestiame nella Terza Città di Confine.


Dopo aver discusso con Barov, Edith e altre persone, decise di adottare la spiegazione della "sua Signoria e la città caduta", che sarebbe apparso più accettabile per il popolo rispetto all' "impero delle streghe". Fino a quel momento, soltanto gli Alti Funzionari del Comune e le maggiori forze del Primo Esercito conoscevano la verità sulla Battaglia della Volontà Divina e su Taqila, quindi sarebbe stato molto difficile comunicare al mondo la notizia di una guerra imminente. Tuttavia, erano preoccupati che un annuncio troppo diretto potesse spaventare la gente, dovevano  quindi riformulare il loro proclama prima di rivelare la verità al pubblico. Un buon modo per farlo era di inviare piano piano le informazioni riformulate per minimizzare il conseguente schock creato fra il pubblico.


Roland avrebbe preferito mantenere nascosta per sempre la storia oscura dell'impero delle streghe per salvaguardare la stabilità del fronte unito. Se gli umani fossero stati fortunati da vincere la Battaglia della Volontà Divina, sarebbe stato più facile fargli accettare quell'unico periodo storico prima che gli archeologi scoprano la storia perduta.


Avevano lasciato solo il cavaliere Elk nel foro per eseguire le ricerche, mentre Roland, su invito di Pasha, entrò nella sala sotterranea.


"Sono tornati, Vostra Maestà"


"Chi?" Confuso da quelle parole dette a caso, Roland non potè fare a meno di alzare un sopracciglio,


Pasha non rispose. Lei sollevò i suoi tentacoli e indicò il passaggio profondo e isolato dall'altro lato della sala, con uno sguardo enigmatico.


Lui guardò oltre la sua spalla, verso il passaggio oscuro dove ci fu un lampo di un'ombra bianca che passava. Un istante dopo, due giganteschi vermi Divoratori strisciarono fuori e avanzarono verso di lui, contorcendosi, le loro bocche spalancate e rivelando le loro zanne.


"Vostra Maestà, si ricorda di noi?"


Salutò allegramente uno di loro.


Roland, un po' sorpreso, chiese: "Siete Gelsomino...e Lira?


Come poteva Roland dimenticarle? Riusciva ancora a ricordare il momento del loro addio e il loro aspetto tranquillo mentre dicevano che non nutrivano nessun rancore prima di salpare sulla Nave in cemento diretta verso la Grande Montagna Innevata. Ancora adesso, Roland poteva sentire la loro immancabile determinazione nelle loro voci.


"Si. Ti ricordi di noi!"


"Fai attenzione ai tuoi modi!" Un altro verme colpì il suo compagno sulla coda. "Qualsiasi aspetto avevamo, ricordati che siamo di Taquila le....


"Vermi?" Gelsomino terminò la frase al posto di Lira.


"Streghe!" urlò Lira.


"Sono appena arrivate a Neverwinter. Hanno insistito nel vederti prima di andare a dormire, per questo le ho fatte aspettare nella sala qui accanto. Spero di non averti spaventato". Pasha buttò giù i suoi tentacoli. "Grazie ancora per il tuo aiuto."


"No, non mi avete spaventato. In realtà, stavo aspettando delle buone notizie riguardo la buona riuscita del trasferimento." Roland agitò una mano e non la prese sul serio.  "Perché…devono andare a dormire?"


"Perché non riusciamo a sostenere il trasporto dei vermi, Vostra Maestà," rispose gravemente Lira. "Fran da solo è in grado di gestire il trasporto giornaliero e la galleria. Non c'è bisogno di tenere tutti e tre i portatori svegli. Anche Fran ha dormito per molto tempo prima di arrivare qui."


Roland ricordò che Lira aveva la stessa personalità brillante e spumeggiante di Gelsomino prima del suo trasferimento. Ma adesso le dava l'impressione di essere più matura, come se fosse cresciuta in fretta dopo il Trasferimento dell'Anima.


Dopo essere stato a lungo con Phyllis e con le altre streghe, Roland aveva imparato che non tutte le streghe di Taqila avevano avuto una vita lunga.  All'inizio, a causa della mancanza di portatori e dei gusci dei Guerrieri della Punizione Divina, erano state costrette ad unirsi ad Eleonora, una dei tre Capi, o ad essere trasferite in un Contenitore dell’Anima per entrare in uno stato di letargo.


In altre parole, solo poche streghe avevano vissuto per secoli. La maggior parte di loro aveva aspettato a lungo fino a quando la Chiesa nella Città della Stella Cadente fu ristabilita e riuscì a provvedere a gusci per loro. Phyllis aveva cambiato due gusci fino a quel momento ed era rimasta sveglia per soli 150 anni.  Il tempo reale di coscienza era stato, in realtà, più breve poiché c'era stato un periodo iniziale in cui si sentiva sconcertata e aveva dovuto adattarsi al nuovo ambiente. Tuttavia, era considerata "la più anziana" fra i sopravvissuti di Taqila.


Gelsomino e Lira erano fra le più giovani trasferite. Tranne che per il tempo trascorso ad ambientarsi nei loro gusci spesso dormivano. Per cui la loro età mentale coincideva con la loro età effettiva. Roland era rimasto davvero impressionato dal cambio di mentalità.


Inoltre, la cosa più importante era che mantenevano il morale alto anche nei gusci dei vermi divoratori, che, come Roland aveva potuto osservare, superavano molte persone.


Ora sembrava ci fosse una buona ragione per l'Unione di tutto il continente. Oltre al suo potere assoluto, avevano molti altri meriti degni di nota.


"Se provo a trasformare la Catena montuosa invalicabile in una barriera difensiva, tre vermi portatori non sono sufficienti" disse Roland guardando Pasha. "Falle rimanere sveglie. Saranno molto utili per il nostro nuovo imminente progetto. Inoltre, ci sono anche altri posti a Neverwinter che necessitano di essere ricostruiti. Non preoccupatevi per il cibo. Il Comune provvederà per quello."


"Davvero?" strillò eccitata Gelsomino.


A nessuno piace stare sempre a dormire, soprattutto alle streghe di Taqila. Hanno già dormito troppo a lungo.


"Finchè non chiedi carne ad ogni pasto". Roland allargò le mani. "Se hanno lo stesso stomaco di Fran, credo che avranno bisogno della stessa quantità di cibo per 100 persone."


"Adesso che hai un piano, le lascerò a te". Disse Pasha con un sorriso e conoscendo già la risposta.


...


Roland si sentì più rilassato dopo l'incontro con Gelsomino e Lira. Quando rientrò al castello, ricevette un messaggio dal Primo Esercito.


Loro avevano portato a termine con successo il compito di far saltare in aria la montagna innevata. Il passaggio che collegava il fiume sotterraneo con il mare era stato completamente bloccato dall'esplosione, e l'acqua in aumento si sarebbe diretta a ovest dopo aver sommerso le rovine. La maggior parte degli uomini sarebbe ritornata a Neverwinter in poco tempo, ad eccezione del Battaglione delle Armi da Fuoco che sarebbe rimasto sulla montagna innevata per monitorare il cambio del corso d'acqua.


Le cose erano andate come previste da Roland. Mentre le streghe di Taqila finivano di perlustrare le rovine sotterranee e raccoglievano vermi divoratori, la loro esplorazione stava giungendo al termine.


Per cui, Roland non aveva nulla di cui preoccuparsi per quanto riguardava la Regione Occidentale.


Quando Roland aprì l'altra lettera, il contenuto lo sorprese.


Proveniva dalla Regione Settentrionale, e non era stato inviato tramite un piccione viaggiatore, ma da un uomo a cavallo, sotto ordine del Duca di Kant incaricato dalla guarnigione. In quattro pagine piene, la lettera descriveva dettagliatamente che cosa era successo nella Città Santa di Hermes e la caduta della Torre di Babele. Volto D'Aquila, il comandante della guarnigione, credeva che fosse il momento perfetto per lanciare un attacco. Dopo aver esaminato lo spesso muro intorno alla città e l'enorme manganella, aveva chiesto dei riforzi di una o due squadre di cannoni. Si augurava, per il suo Re, di ottenere la prima vittoria entro il nuovo anno.


Dopo che Roland finì di leggere la lettera, non riusciva a credere che la Chiesa, costruita congiuntamente dall'Unione e dalla Città della Stella Cadente, fosse giunta alla sua fine in quel modo.


Roland non poté fare a meno di chiedersi se questa informazione fosse vera o falsa.


Senza dubbio, la Chiesa aveva ancora un buon numero di soldati della Punizione Divina, e poteva fare un disperato tentativo di salvarsi coinvolgendo il Primo Esercito in uno scontro di strada. Roland aveva pensato di far partecipare alla battaglia anche le Streghe della Punizione Divina per fornire attacchi a distanza ravvicinata, cosa che il Primo Esercito non era in grado di fare. Nel frattempo, anche il nuovo mortaio sarebbe stato usato per chiudere i nemici in un angolo. Sebbene fosse stato annunciato che l'obiettivo della guerra fosse di unificare l'intero regno, in realtà lo scopo reale era di sterminare la Chiesa.


Ma adesso c'erano segnali che all'interno della Città Santa i confini stavano cedendo.


Proprio mentre stava convocando alcune persone per discuterne, sentì un colpo provenire dalla portafinestra dietro di lui.


Si girò e vide Usignolo spingere l'uccellino direttamente nella stanza attraverso il vetro.


Roland prese la lettera dalla zampa del piccione viaggiatore. l'uccellino era disorientato. Quando aprì la lettera e guardò il contenuto, si alzò immediatamente.


"Come osa?"


C'era soltanto una frase scritta sulla carta.


"Appen, il Re della Regione dell'Alba, sta tramando per creare disornini nella Regione Orientale di Graycastle. La situazione a Città Santa è instabile. Otto Luoxi è stato fatto prigioniero."






<em>Framan</em>
                                


                                



