---
title: Capitolo 85- Sentiero spinoso
pubDate: 2025-08-07T11:37:50.884Z
tags:
    - rtw
---


Sinceramente sto detestando veramente tanto, ma tanto questa chiesa, spero che il nostro protagonista li butti personalmente a calci all'inferno. Voi cosa ne pensate? Sarà anche un mondo dove i demoni vanno a spasso tranquilli fischiettando, ma questo non li autorizza a fare quello che fanno e inoltre questo re mi fa davvero una grande pena. Diteci la vostra.


Non dimentichiamoci di ringraziare Haru per il nuovo capitolo


by Erialis


Ci volle un attimo prima che il vecchio mostrasse una reazione, sollevò lentamente la coperta, ponendola al lato del letto e guardò in direzione dell'Arcivescovo.


Poi aprì la bocca e chiese: “Se fossi tu ad essere stato rinchiuso in questo dannato posto, pensi che saresti capace di mangiare?”. La sua voce non era semplice da capire, era come se qualcosa gli si fosse incastrato in gola. “Sei mesi, sono già intrappolato qui da sei mesi, senza nessuna novità... Dimmi, come se la stanno cavando i miei figli e le mie figlie?”


Quando diede un'occhiata all'interno della cella, Mayne notò che un muro sembrava segnato con un'unghia. Il vecchio sta utilizzando questo metodo per calcolare la data?




Si diresse verso una sedia posta di fronte al Re e poi gli chiese a sua volta: “Perché fai domande su cose che ti renderanno solamente triste?”


“...” Il Re rimase in silenzio per un lungo periodo, ma infine parlò: “Non è importante per me, dopo tutto tu mi ucciderai ugualmente, giusto?”


Mayne rispose con una sola parola: “Sì”.


“Poi visto che sono un uomo condannato a morte, che piacere può darmi prima di morire? Voglio solo sapere la loro situazione!”. Più a lungo Wimbledon parlava, più la sua voce somigliava ad un ringhio.


Alla fine, cos'altro dovrei aspettarmi? pensò Mayne, dopo tutto, come Re, ha imparato ad avere contegno e un animo forte. Quando il Re era stato rapito e rimpiazzato da un devoto, nel sentiero verso Hermes, ha ripetutamente tentato di fuggire. Dopodiché, quando venne imprigionato, non venne corrotto dalla pazzia, invece aveva sempre provato a negoziare il suo rilascio. Persino durante tutti gli abusi, non cacciò fuori nemmeno un urlo, una cosa molto rara in questa prigione. Se non fosse stato impossibile modificare il piano, Mayne non avrebbe mai voluto perdere una persona di questo calibro, il cui unico passo falso era stato quello di schierarsi dalla parte sbagliata del loro complotto.


Forse, dato che sono venuto qui personalmente, potrei informarlo della situazione attuale, pensò l'arcivescovo, al contrario, potrei solo dar voce al comando in modo tale che, un attimo dopo, uno dei giudici venga a porre fine alla sua vita.


Così Mayne, finalmente, disse lentamente: “Il tuo primogenito, Gerald, è già morto. E' stato decapitato dal tuo secondogenito Timothy, con l'accusa di tradimento. La tua terzogenita, Garcia, ha dichiarato l'indipendenza della regione del confine meridionale, proclamandosi Regina di Acque Chiare, perciò una guerra tra lei e Timothy è inevitabile. Per quanto riguarda il tuo quartogenito e la tua quintogenita, non abbiamo molte informazioni a riguardo. Quindi … sono ancora vivi”.


“Di che cosa stai parlando, ribellione? Indipendenza? Che cosa hai combinato?” chiese il Re infuriato.


“Li lasceremo combattere per diventare il prossimo Re” spiegò Mayne con piacere. “Spargeremo i tuoi figli nell'intero regno e proclameremo chi governerà nel migliore dei modi il proprio territorio, prossimo Re”.


Ascoltando le sue parole, Wimbledon chiuse gli occhi dal dolore, tentando di isolarsi dal mondo. Dopo molto tempo, finalmente sussurrò: “Perché stai facendo tutto questo? Hai approfittato della giornata di preghiera, mi hai portato nella cella per pregare in solitudine, lì mi avete strappato via i vestiti … e avete preso anche la mia Pietra della vendetta divina. Poi avete usato l'abilità di una strega per rimpiazzarmi con un'altra persona. Così, con questo scambio, avete ovviamente preso lentamente il controllo del Paese, lasciato che la Chiesa ottenesse il controllo di ogni città.
Quindi perché avete avuto bisogno di dare il via alla battaglia per il trono?! Io, io non posso … keke”. Poiché si era infuriato ancora di più, iniziò a tossire gravemente scuotendo tutto il suo corpo.


“Potremmo solo emettere l'ordine che porterebbe al massacro dei tuoi figli, uno per uno!” Mayne continuò il suo attacco verbale per annientare il precedente Re. “Forse non avresti dovuto lavorare contro di noi, ma soprattutto i tuoi figli non agiranno come tu avresti voluto. Matureranno, cresceranno ed avranno i propri pensieri.
Proprio come hai potuto constatare dalla tua terzogenita, Garcia. Aveva già avviato il suo progetto di impossessarsi del Porto di Acque Chiare 5 anni fa, quindi persino senza la battaglia per il trono. A quel punto tu saresti dovuto morire naturalmente, pensavi che sarebbe rimasta in disparte a guardare come Gerald sarebbe asceso al trono? Ma la ragione più importante per il quale abbiamo agito, era che non potevamo aspettare che qualche causa naturale si sbarazzasse di te, avresti dovuto già aver notato che il potere della strega non è permanente.”.


“Dannato, che cosa otterrà la Chiesa dallo scontro tra i miei figli? Sprofonderà in un mare di fuoco, molti dei suoi sostenitori periranno durante la guerra, ed il regno diventerà un totale disastro...”. Parlando sino a questo punto, Wimbledon assunse un'espressione turbata, non credendo alla sua imminente idea: “Vuoi …” un'altra ondata di tosse lo interruppe nuovamente.
Quando fu finalmente capace di parlare di nuovo, la sua voce diventò delicata come una ragnatela, come se quell'eccesso di tosse gli avesse consumato tutta l'energia rimasta: “Tu … vuoi distruggere la famiglia reale!”.


“Esattamente, ma se vogliamo essere più precisi, il potere della corona”. Mayne non poteva evitare di lodare il Re all'interno del suo cuore, per il suo senno. Persino dopo essere stato sei mesi nella completa oscurità della segreta, per non aver perso la sua consapevolezza, potrebbe già essere considerato come dotato di una forte volontà, ma è persino riuscito a mantenere la sua intelligenza. Le persone capaci di fare tutto questo possono essere contate sulle dita di una mano.


“La monarchia sarà sempre un ostacolo per lo sviluppo della Chiesa. Non importa quanto debole diventerà, risorgerà sempre proprio come le erbacce. Quindi, solo con il suo completo sradicamento, la Chiesa, sarà in grado di controllare “concretamente” il Regno.”.


“...”. All'improvviso Wimbledon sembrava molto invecchiato, in precedenza solo il suo aspetto esteriore sembrava vecchio, ma ora era come se il suo spirito avesse abbandonato il suo corpo ed i suoi occhi offuscati.


“Il Regno di Graycastle è il regno con il più ampio territorio del continente. Possiede anche il più grande numero di soldati, quindi in caso di uno scontro frontale, la mia Chiesa può solo essere in svantaggio. Avevamo già previsto tutto ciò da lungo tempo. Durante una guerra civile, il tuo regno perderà tantissimi soldati e mercenari, dopo aver aspettato solo due o tre anni, la nostra armata della punizione divina sarà in grado di conquistare l'intero territorio del tuo reame.
Ma non devi essere triste, il tuo regno non sarà il solo ad essere soggiogato. Gli altri tre regni andranno incontro alla stessa sorte. Presto il continente non possiederà più quattro reami. Anziché il “Regno di Wolfsheart”, il “Regno dell’Eterno Inverno”, il “Regno dell'Alba” ed il “Regno di Graycastle”, ci sarà un solo regime: “La Chiesa”, dominante su tutti i paesi.”.


Wimbledon divenne completamente silenzioso, l'uomo che aveva usurpato il trono di suo fratello con la forza delle armi, era ora un uomo che aveva perso la sua vita. Anche per Mayne questo era difficile da visualizzare, ma nella sua mente non aveva il benché minimo rimorso. La Chiesa aveva anche investito tanto nel suo piano – un grande numero di straordinari fedeli si erano offerti spontaneamente per essere utilizzati come pedine, incuranti del pericolo a cui andavano incontro.


Per esempio, l'uomo che aveva interpretato Wimbledon III era un devoto membro dei giudici. Era un forte fedele e assolutamente leale verso la Chiesa, avrebbe originariamente ricevuto la cerimonia della metamorfosi, diventando un membro dell'armata della punizione divina.  Tuttavia, al fine di completare la missione, ottenne le sue sembianze grazie al potere di una strega.
Così quando morì nel castello non ricevette nessuna onorificenza. Prima della missione, non ha potuto incidere il suo nome sulla cima del monumento della Chiesa ad Hermes, ma adesso la Chiesa potrà solamente bruciare il suo nome per sempre.


Quando Mayne venne alla conclusione che Wimbledon non avrebbe parlato ulteriormente, prese una bottiglietta di porcellana da una tasca e gli diede da bere. Dopo che Wimbledon ebbe raccolto e bevuto la pozione, proferì le sue ultime parole: “Maledetto ...”


“Sì?” Chiese Mayne, aspettando che il Re continuasse.


“Ti maledico... Ti aspetterò nei meandri dell'inferno”. La voce di Wimbledon diventava più debole ad ogni parola, tanto che Mayne dovette proprio concentrarsi per capire cosa stava dicendo.


“E' un peccato che non ci sia l'inferno in questo mondo. Anche se ce ne fosse uno, non sarebbe un luogo in cui mi recherei. Tutto ciò che stiamo facendo è per il proseguimento dell'umanità. Solo attraverso l'unificazione dei quattro regni saremo in grado di racimolare abbastanza potere per affrontare il vero nemico o altro...”. L'Arcivescovo smise di parlare dopo aver visto la mano di Wimbledon perdere la sua forza e cadere a terra, il suo capo riverso su un lato ed il suo petto smettere di muoversi.


Questa era la fine di un Re, ma è il nostro inizio, pensò.


Mayne prese la bottiglia e se la rimise in tasca. Dopodiché aprì la porta e mise piede nel corridoio silenzioso, che dava l'impressione che non ci fossero mai stati dei lamenti. Spiegò solamente al membro dei giudici come affrontare le conseguenze, per poi lasciare il castello senza voltarsi neanche una volta.




Haru                


                                



