---
title: Capitolo 850: Un Lupo Solitario
pubDate: 2025-08-07T11:30:06.849Z
tags:
    - rtw
---






<strong> </strong>


“Uno, due, tre, quattro...”






Lorgar tirò fuori gli ori reali dalla sua borsa mettendoli sul tavolo e li contò con attenzione due volte con le sopracciglia aggrottate.






Ce n’erano solamente ventuno.






In meno di mezzo mese, aveva usato tre quarti dei suoi risparmi. Era certa che se avesse continuato a vivere in questo modo, sarebbe dovuta fuggire verso casa in disgrazia, gettando via tutto l’orgoglio e le sue alte aspirazioni nelle sabbie mobili.






I prezzi in una grande città erano troppo elevati, specialmente nel Complesso Vinicolo di Evelynn!






Le bevande erano scandalosamente costose. Era come una rapina legalizzata.






“No...” Lorgar si rattristì abbassando la testa sconfortata, anche le sue orecchie si abbassarono. Doveva ammettere che l’enoteca non l’aveva mai derubata, aveva tirato fuori i suoi ori reali di sua spontanea volontà per comprare le bevande. Difatti, diverse volte la proprietaria si era preoccupata per lei ogni volta che spendeva tanti soldi lì. La proprietaria le aveva anche detto che se fosse entrata a far parte dell’Unione delle Streghe avrebbe ricevuto una bottiglia gratis ogni mese. Tuttavia, non aveva registrato nella mente quello che la proprietaria le aveva detto.






<em>“Sono stata sconfitta dalla mia stessa bramosia.”</em>


<em> </em>


<em>“O dalla mia curiosità.”</em>


<em> </em>


<em>“Ma…”</em>


<em> </em>


<em>“Non è colpa mia. Quelle Bevande del Caos sono così incantevoli. Neanche la rugiada del mattino dell’Oasi Arturo è così buona. I loro gusti sorprendenti vanno oltre il descrivibile e ognuna di quelle bevande colorate è unica e gustosa. Il Complesso Vinicolo si merita la sua reputazione.”</em>






Se tutte le bevande dell’enoteca avessero avuto lo stesso sapore, anche se dovessero essere buone come l’infuso dei Tre Dei, Lorgar era fiduciosa che sarebbe riuscita a controllarsi. Dopotutto, sapeva che bere un giusto quantitativo di vino avrebbe fatto bene ad un guerriero, ma berne troppo sarebbe stato distruttivo. Ma le Bevande del Caos erano troppo imprevedibili. Non riusciva a trattenersi nell’assaggiare un altro gusto che, inconsciamente, aveva fatto scorrere via i suoi soldi come acqua corrente.






Frustrata, Lorgar muoveva la sua testa da un lato all’altro, strusciando la fronte contro il tavolo freddo, tentando di schiarirsi le idee.






No, devo smettere di indulgere.






Era stata affascinata dall’enoteca in città. Aveva scoperto che quel posto che vendeva bevande orrendamente care era anche un ottimo luogo per espandere i suoi orizzonti e raccogliere informazioni. Nell’enoteca, ovunque si sedesse, poteva origliare le conversazioni dei mercanti provenienti da tutti i Regni settentrionali. Diversamente dai mercanti viaggiatori della Regione dell’Estremo Meridione, qui la maggior parte dei mercanti erano ricchi e riuscivano a fare commenti perspicaci su cose che la Ragazza Lupo non aveva mai sentito prima. Aveva tratto molti benefici ascoltando quelle conversazioni. Poteva anche incontrare alcune delle streghe qui, attraverso le quali aveva anche ottenuto qualche informazione interna relativa all’Unione delle Streghe.






Sfortunatamente, i soldi rimanenti difficilmente sarebbero stati abbastanza per supportarla nel suo piano di restare in città ad aspettare per quel genere di opportunità.






Doveva agire ora.






Per superare il suo desiderio per le bevande, aveva intenzione di trovare qualcuno da combattere e, per fare questo, sarebbe stato meglio se fosse uscita dalla città. In questo modo, sarebbe riuscita a tenersi lontano dal Complesso Vinicolo di Neverwinter e a dimenticarsi di tutto durante il combattimento.






Quando la Ragazza Lupo chiuse gli occhi, la strada di sabbia si presentò nella sua mente.






Si rianimò al pensiero.






Si diede un colpo sulle guance per rinfrescarsi, rimise tutti gli ori reali nella sua borsa e iniziò a sistemare le sue cose.






Non aveva sprecato invano tutto il mezzo mese nel Complesso Vinicolo. Cenere l’aveva presentata alla persona che le aveva salvato la vita, la Signorina Nana Pine, e adesso sapeva che Nana, Lily e Foglia erano le tre streghe di Neverwinter che avevano abilità curative. Era contenta di scoprire che non servivano solamente il Grande Capo. Queste tre streghe gestivano un ospedale nella città e tutti i residenti potevano pagare per essere curati, e costava meno delle Bevande del Caos.






In queste circostanze, la Ragazza Lupo poteva ottenere le cure mediche ogni qualvolta ne avesse avuto bisogno, anche non lavorando per il Grande Capo. Era meglio di quanto non si fosse aspettato.






Tra le tre streghe, la Signorina Nana aveva il potere curativo più potente, ma doveva essere utilizzato direttamente sul paziente. Fortunatamente, Lily e Foglia potevano creare medicine magiche, come la bottiglia di polvere grigia che Lorgar aveva in mano: era chiamata “medicina speciale per ferite infettate da metalli”. Era stata prodotta dalla Signorina Foglia e poteva fermare rapidamente un’emorragia.






Un’altra bottiglia di medicina liquida chiamata “Acqua Purificante” era prodotta da Lily. Sembrava della comune acqua di pozzo ma poteva impedire la diffusione delle infezioni. Lorgar pensò che il suo effetto corrispondesse al suo nome. Quando la ferita di un guerriero veniva esposta ad un’infezione, era più fatale rispetto ad una perdita di sangue o al dolore. Il sapere comune le fece subito riconoscere il valore di questa pozione. Se non avesse avuto una data di scadenza, avrebbe sicuramente comprato tutte le pozioni purificanti che fosse riuscita a trovare.






Poteva comprare entrambe queste medicine all’ospedale. Considerati i loro effetti, pensava che i prezzi non fossero affatto alti. Erano indubbiamente la migliore salvaguardia per ogni guerriero che avesse voluto sfidare i propri limiti e combattere contro avversari potenti. Era certa che sarebbe riuscita a sconfiggere ogni nemico potente fintanto che avesse potuto utilizzare queste medicine nel modo giusto.






Le altre cose nel suo piano non erano andate lisce. Per prima cosa, tutti gli stratagemmi che aveva preparato per esplorare il Regno Settentrionale si erano rivelati inutili dato che Neverwinter non aveva l’“Associazione dei Ratti” che i mercanti viaggiatori le avevano menzionato. Seconda cosa, i residenti qui pareva non sapessero niente riguardo i demoni. Aveva chiesto a diverse dozzine di persone ma non era riuscita ad ottenere alcun indizio. Al contrario, aveva sollevato dei sospetti ed era stata perfino pedinata da alcuni uomini in nero.






Fin’ora, sapeva dei demoni solo dalle descrizioni di Cenere e da una conversazione che aveva sentito nel Complesso Vinicolo. Avevano fatto la loro comparsa una volta in una città abbandonata nelle terre selvagge a Nord di Neverwinter.






In base alle sue esperienze passate, non doveva prendere l’iniziativa di attaccare un opponente su cui aveva così poche informazioni. Tuttavia, si esortava all’azione dato che voleva sbarazzarsi della tentazione delle Bevande del Caos e dimostrare il suo valore al Grande Capo.






Pensò che dato che questo viaggio era una sfida, sarebbe stata inevitabilmente colma di ostacoli e contrattempi.






Era ben preparata in cuor suo.






***






Fuori da Neverwinter, trovò una densa foresta disabitata. Si tolse i vestiti e si trasformò nel grande lupo, lanciandosi verso il nord con il suo zaino nella bocca.






Non conosceva la posizione specifica della città abbandonata o quando avrebbe incontrato un demone, ma aveva abbastanza pazienza. Essendo un Lupo del Deserto che aveva udito e olfatto sviluppati, era certa che avrebbe potuto sopravvivere facilmente e per lungo tempo in queste terre selvagge, che sarebbero state un luogo pericoloso per qualunque persona comune. Questa abilità le aveva permesso tante volte di scoprire ed uccidere i nemici nascosti quando era ancora nella Regione dell’Estremo Meridione.






Era fiduciosa che sarebbe riuscita a riprodurre nuovamente il suo successo.






Calpestando il suolo mescolato a neve sciolta, percepì in qualche modo che i Tre Dei l’avrebbero condotta verso il vero nemico.






Non era andata molto lontano quando udì un improvviso fischio nell’aria. Sembrava il suono di qualcosa che stava scoppiettando rapidamente nell’aria.






Sapeva che qualcuno stava piombando dall’alto verso di lei!






Il suono familiare mise in guardia la Ragazza Lupo.






Nei Duelli Sacri sulla Piattaforma Bruciante, l’Aquila dalle Quattro Ali aveva lanciato un attacco a sorpresa verso di lei in questo metodo. Al tempo, non era riuscita a schivare un colpo così rapido, ma adesso aveva abbastanza esperienza per affrontarlo.






Essendo un eccellente guerriera Mojin, non si sarebbe mai permessa di essere colpita due volte dallo stesso genere di attacco.






Lorgar si spostò in equilibrio su una gamba sola mentre girava tutto il suo corpo verso il lato, con l’intenzione di affrontare l’attacco frontalmente. Tenne il terreno strettamente con le robuste gambe posteriori, tese i muscoli e scoprì gli artigli, pronta a contrattaccare ferocemente non appena il nemico fosse atterrato.






Nell’istante successivo, vide un grande mostro colpire il terreno dove si trovava, facendo schizzare in aria acqua mista a neve. Le sue ali erano persino più ampie di quelle dell’Aquila dalle Quattro Ali. Quando atterrò, il suolo parve tremare.






Nel frattempo, sentì la creatura lamentarsi, come se fosse sorpresa del fatto di aver  mancato il bersaglio.






“Gruu?”






<em>Aris</em>


