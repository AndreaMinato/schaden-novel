---
title: Capitolo 853- Prepararsi alla Battaglia
pubDate: 2025-08-07T11:37:51.034Z
tags:
    - rtw
---


Dopo una notte di sonno, le tre streghe ripresero il loro viaggio. Dopo aver volato per mezza giornata, Lorgar vide finalmente la "Città Abbandonata".


Non riuscì a non trattenere il respiro.






La città era molto più grande di quanto avesse immaginato!






Sotto vide una vasta distesa di terra verde e alcuni muri marroni danneggiati che si ergevano in fondo. Fulmine le aveva detto che questa città era stata abbandonata oltre 400 anni prima, ma anche ora, Lorgar poteva ancora riconoscere le sezioni incomplete delle mura della città.






Scoprì che le rovine coprivano un'area che era cinque o sei volte più grande di Città delle Sabbie Ferrose ed era abbastanza grande da poter ospitare oltre 100.000 persone. Guardando i suoi resti frammentari, riusciva ancora a percepirne la grandezza. In base alla regola secondo cui ogni persona in città doveva essere sostentata da 10 persone nelle città e nei villaggi circostanti, fu sorpresa di scoprire che avrebbero potuto esserci quasi 1.000.000 di persone che vivevano in questa terra selvaggia.






Questo era incredibile!






Come poteva un regno che aveva costruito una città così grande, alla fine aver perso contro i demoni?






Lorgar improvvisamente ricordò ciò che le aveva detto Sua Maestà. "La Battaglia della Divina Volontà non è uno scontro tra due tribù, ma un'immensa guerra che determina quale civiltà può sopravvivere". All'epoca, era stata irritata nel sentirlo, ma ora in qualche modo aveva capito. Adesso credeva che il Re non avesse cercato di intimidirla quando le aveva detto "Non voglio mandarti a morire".






All'improvviso, si sentì molto meglio.






Al segnale di Fulmine, iniziarono diminuire la propria altezza di volo. Alla fine, atterrarono su di una sezione relativamente completa delle mura della città.






La parte superiore del muro, sebbene danneggiata, era ancora larga più di 20 passi quindi era abbastanza ampia da consentire a due carrozze a quattro ruote di spostarsi fianco a fianco. Nelle pareti coperte di muschio e rampicanti, videro alcuni buchi rotondi e si chiesero quanta forza fosse stata necessaria per creare un tale danno a questi enormi mura di pietra.






La ragazzina si avvicinò e disse: "Potresti già saperlo, ma questa città è stata l'ultima linea di difesa per l'Impero delle Streghe. Sfortunatamente, alla fine non riuscirono a resistere all'attacco dei demoni.






Questo significa che le streghe di oltre 400 anni menzionate da Cenere sono in realtà sopravvissute di questo impero? I Quattro Regni e la Chiesa che trattavano le streghe come eretiche erano sorti tutti dopo il fallimento di quelle streghe?






La ragazza lupo trattenne queste domande poiché credeva che chi conosceva la storia avrebbe dovuto celare deliberatamente queste informazioni. Non aveva mai sentito nulla di simile dai commercianti e persino i residenti di Neverwinter sembravano non sapere nulla al riguardo. Pensava che sarebbe stato meglio non andare fino in fondo perché non era un membro dell'Unione delle Streghe.






Aprì la mappa che Fulmine le aveva dato il giorno prima. "Taqila si trova ai margini della vostra area di pattuglia? Se i demoni vogliono attaccare Neverwinter, di solito da quale direzione verrebbero?"






"Arriveranno da qualche parte a ovest delle rovine, ma è estremamente pericoloso per noi addentrarci così tanto nella Terra Barbarica, anche se possiamo volare".






La ragazza lupo chiese: "Perché?"






Maggie rispose: "È a causa della nebbia. A volte anche il cielo diventa rosso".






"Cosa... sarebbe?" Lorgar si accigliò.






"È una cosa di supporto vitale per i demoni, proprio come l'aria che respiriamo". Fulmine guardò verso nord-ovest. "Oggi è una bella giornata, poiché il cielo è azzurro. Ma se fosse piovoso o nuvoloso, specialmente se le nuvole scure si fossero radunate nel cielo, vedremmo chiaramente la nebbia rossa all'orizzonte quando saremmo in volo. Questa nebbia è tossica per le streghe. Anche se riusciamo a non inalarla per nulla, potremmo comunque ferirci gravemente semplicemente toccandola. Dal momento che non sappiamo fino a che punto può arrivare, raramente attraversiamo Taqila per andare più a ovest. "






Successivamente, la ragazzina delineò alcuni punti deboli dei demoni.






"Capisco". Le ragazze lupo scosse le orecchie. "Finché riuscirò a rimuovere i tubi dietro di loro, diventeranno deboli e vulnerabili".






Fulmine aggiunse: "Ma non è una cosa semplice da fare. Proprio come il Demone Maggiore di cui ti ho parlato ieri sera, non ha quasi punti ciechi in un combattimento. Se incontri davvero il nemico, faresti meglio a ritirarti immediatamente e informare Sua Maestà, Roland".






"Non ti preoccupare. So come affrontarlo correttamente".






Lorgar si diede una pacca sul petto, ricolma di spirito combattivo.






I demoni sono avversari difficili, ma questo è ciò che rende la lotta stimolante e gratificante. Inoltre, essere invincibili sul campo di battaglia come gruppo non significa necessariamente essere forti come individui. Posso cogliere l'occasione per cacciare un demone solitario e anche se non comparissero demoni nel mio percorso, potrei ancora combattere le bestie demoniache ibride.






Aveva già individuato alcune grosse bestie demoniache quando era sulla schiena di Maggie mentre volava nel cielo. Guardò le terre selvagge disabitate, sentendosi di nuovo eccitata per il suo viaggio.






La strada che aveva sognato era diventata molto più chiara adesso. Si estendeva ulteriormente, con la sabbia sostituita da aree verdi.






Credeva che sarebbe rimasta qui per molto tempo.






...






Ogni giorno, Roland doveva partecipare a uno o due incontri da quando aveva emesso l'ordine di uscire in battaglia. Dal piano di battaglia agli accordi logistici, tutto necessitava della sua approvazione. All'inizio aveva goduto di questo elettrizzante sentimento di potere assoluto, ma presto fu sopraffatto dal pesante carico di lavoro mentre approfondiva il processo di preparazione.






Ora che Neverwinter gestiva più di una semplice città, un'intera squadra doveva lavorare su piani precedentemente fatti da una persona. Dopo aver discusso ogni giorno di questioni così insignificanti, Roland gradualmente comprese e addirittura simpatizzato con quei "leader senza cervello" della storia, a cui non piaceva occuparsi degli affari di stato. Immagina di dover ascoltare ogni giorno delle persone assillanti su cose che non ricordi né capisci. Naturalmente ti irriterebbero con l'andare del tempo.  Se Pergamena non avesse integrato e filtrato i numeri nei rapporti per lui, anche Ronald avrebbe preferito essere un leader distante.






Dopotutto, era stato solo un ingegnere meccanico prima del suo viaggio in questo mondo.






Rispetto alle complicate disposizioni logistiche, prestò maggiore attenzione al piano di battaglia proposto dal Ministero della Difesa.






Il Primo Esercito pianificò di concentrare tutto il suo fuoco sulla Città Santa di Hermes che era circondata da alte e spesse mura. Elaborò un piano basato sulla sua esperienza sulla Grande Montagna Innevata e stava preparando abbastanza cannoni e munizioni per questo attacco. Fu un'operazione congiunta che coinvolse i soldati del Primo Esercito, le streghe e le sopravvissute della Taqila.






Roland dovette ammettere che la Perla della Regione Settentrionale aveva davvero talento. Nel piano, propose il concetto di operazione collaborativa, come l'utilizzo delle capacità delle streghe e delle sopravvissute di Taqila per lanciare attacchi a sorpresa in tutte le direzioni. Suggerì che facendo così, le truppe di Neverwinter avrebbero potuto spezzare rapidamente la formazione difensiva del nemico e attaccarlo sia da cielo che da terra. Sebbene molte delle sue idee non fossero ancora abbastanza strutturate, erano certamente notevoli per esser state concepite in quest'era.






Roland credeva che fosse stata una saggia decisione metterla nel Ministero della Difesa.






Per attuare con successo questo piano, doveva assicurarsi che le Streghe della Punizione Divina di Taqila obbedissero volentieri agli ordini piuttosto che fare di testa loro, indipendentemente dai comandi.






Questo era il primo problema che doveva risolvere mentre tutti erano impegnati a prepararsi per la battaglia.






La soluzione era molto semplice.






Ad esempio, avrebbe potuto invitare tutte le sopravvissute che stavano per partecipare alla battaglia imminente ad entrare nel suo Mondo dei Sogni.






<em>Moumentai</em>
                                


                                



