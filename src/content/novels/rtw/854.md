---
title: Capitolo 854: Un Invito Inaspettato nel Mondo dei Sogni
pubDate: 2025-08-07T11:30:06.850Z
tags:
    - rtw
---










Si dice che la pratica renda perfetti e Roland tendeva a concordare con questa affermazione. Ora era molto esperto nell' entrare nel Mondo dei Sogni. Finché pensava con gli occhi chiusi a qualcosa di specifico del Mondo dei Sogni, poteva rapidamente attivare l'enorme raggio di luce e risvegliarsi in quel mondo con naturalezza.






Tuttavia, questa volta, fu svegliato dalla suoneria del cellulare.






Fortunatamente, non stava davvero dormendo e quindi non si sentiva realmente stanco. Si alzò e prese il telefono che era sul comodino. Con sua grande sorpresa, era Garcia.






"Ehi, sai che ore sono?"






"Sono le 6:30 del mattino, non è troppo presto", interruppe Garcia, "e come faccio a sapere se ci sarà qualche altro parente che viene a trovarti all'improvviso?"






L'angolo della sua bocca si contrasse, sapeva che era ancora irritata per essere stata bidonata l'ultima volta. "Uhm... C'è qualcosa che posso fare per te?"






"Non hai sempre voluto sapere cos'è l'Erosione? La Gilda ha fissato un appuntamento per i nuovi membri questo pomeriggio. Dopo aver finito di fare colazione, vieni nella stanza 0827".






"Non hai detto che è nel pomeriggio?"






"Non sei l'unico nuovo membro. Ci vuole del tempo per riunirci con i nuovi membri degli altri distretti". Alzò la voce. "Cosa? Hai programmato di uscire di nuovo con qualche parente, anche oggi?"






"<em>Sì, e più di uno</em>", rispose in cuor suo, ma non osò dirlo ad alta voce, altrimenti Garcia sarebbe sicuramente corsa alla sua porta. Inoltre, era davvero molto incuriosito dall'"Erosione", quindi rispose: "Oh, capisco, ma sono andato a letto tardi la scorsa notte, quindi... sai, non ho proprio un buon profumo. Permettimi di farmi prima una doccia. Scusa se ti faccio aspettare".






"..." Lei rimase in silenzio, ma in qualche modo Ronald percepiva ancora il suo disprezzo. "Per favore, sii veloce!" urlò e poi riagganciò il telefono.






Adesso doveva sbrigarsi.






Infilò i vestiti, entrò nel soggiorno e trovò Zero impegnata a friggere le uova in cucina. Usava abilmente la spatola che aveva in mano; non sembrava affatto una ragazzina delle superiori.






"Buongiorno", disse, "Sto uscendo, ma tornerò molto presto".






Lei mostrò un'espressione sospettosa. "Zio, hai intenzione di fare i tuoi esercizi mattutini?"






"Beh, sì..." rispose con naturalezza, "a proposito, nel pomeriggio c'è una riunione del personale. Potrei rientrare tardi, quindi non aspettarmi per cenare".






"Capito", mormorò la ragazzina.






Fuori dal condominio, la strada era di nuovo movimentata. Nuvole di vapore uscivano dai ristoranti di noodle e il pane fritto sfrigolava nella padella della bancarella. C'erano anche rumori di sottofondo e gli scambi dei commercianti. Era autunno inoltrato e la maggior parte delle persone indossava abiti pesanti, tuttavia alcuni anziani, che indossavano solo magliette a mezze maniche e pantaloni della tuta, continuavano ad esercitarsi al mattino. Stavano correndo veloci come giovani attorno al condominio.






Roland entrò in un vicolo non lontano dal condominio e si fermò davanti ad un negozio chiuso. Sulla porta c'era un accattivante annuncio di un'agenzia immobiliare con sopra scritto in grande "affittato".






Estrasse una chiave e aprì la porta laterale.






All'interno del negozio, più di 20 streghe si inginocchiarono contemporaneamente innanzi a lui dicendo "Vostra Maestà!"






Per un momento, si sentì come se fosse tornato a Neverwinter.






Entrare in questo negozio per lui fu come entrare in un altro mondo.






Annuì e disse "Benvenute nel Mondo dei Sogni".






...






"Intendi dire che oggi abbiamo un compito speciale?" Al secondo piano del negozio, Phyllis, Faldi, Ling e Dawnen stavano aspettando che gli impartisse ulteriori ordini. In qualità di primo gruppo pioneristico ad essere entrato nel Mondo dei Sogni, avevano appreso un po' di più su questo mondo e avrebbero svolto il compito di guide per il resto delle Sopravvissute di Taqila che erano qui. Potevano spiegare loro come godersi la vita in questo modo e insegnar loro a cacciare i Caduti del Male, ciò riduceva il carico di lavoro di Roland.






Questo negozio era una delle sue ricompense per l'ultima battuta di caccia e aveva assunto un agente per affittare questo posto. Rispetto al magazzino precedente, era molto più spazioso e riservato.






Raccontò loro dell'invito della Gilda dei Marzialisti. "Secondo Garcia, la Gilda ha in programma di raccontare ai nuovi membri la sua storia segreta. Verremo portati al quartier generale la cui posizione è tutt'ora segreta, quindi voglio cogliere l'occasione per scoprire la base in cui conservano l'Energia della Natura. Ho bisogno del vostro aiuto".






"Lascia che il mio insetto ti accompagni". Faldi evocò la sua Colonia di Insetti Magici e raccolse un insetto. "Così potrò sapere dove sei in ogni momento".






Dopo che ebbe accettato, la strega gli mise lo scarabeo sul colletto. Questo si infilò rapidamente tra i suoi lunghi capelli per nascondersi. Sebbene Ronald potesse sentire chiaramente qualcosa sul collo, dall'esterno non vi era alcun cambiamento.






Soffocò la sensazione di disagio e girò la testa per guardare altre due streghe. "Phyllis e Ling, per favore, venite con me. Ricordate come prendere un taxi?"






Phyllis annuì. "Si agita la mano per fermare un taxi e si ordina all'autista di seguire la macchina davanti. Infine, lo si paga, quando si giunge a destinazione".






"Non si chiacchiera con il tassista e, qualunque cosa chieda, si deve rimanere in silenzio". Aggiunse Ling, dandosi una pacca sul petto, "Stia tranquillo, Maestà, lo ricordiamo con chiarezza!"






"Bene", disse Roland, "quando arrivate, per prima cosa Ling dovrà cercare di intrufolarsi nel quartier generale. Sebbene in questo mondo non ci sia la Pietra della Punizione Divina, la Gilda dei Marzialisti potrebbe avere altri metodi per influenzare il vostro potere magico. Se non riuscite ad entrare, lasciate stare. Il vostro compito più importante è di mantenervi nascoste. Ricevuto?"






"Sì, Vostra Maestà", le tre streghe risposero contemporaneamente.






"Dunque... Vostra Maestà, io, invece?" Dawnen indicò sé stessa mentre lo guardava con impazienza.






"Tu resterai qui e ti prenderai cura delle altre streghe di Taqila." Prese dal suo portafoglio dieci banconote da 100 Yen e gliele diede. "Ecco i soldi per i pasti da asporto inclusi colazione, pranzo e cena. Rinviamo i piani di intrattenimento a domani".






"Cosa? Ma sono anche io molto brava a sgattaiolare". Dawnen era delusa.






"Ecco perché devi restare qui. Se succedesse qualcosa di inaspettato, sei l'unica che può guidare le streghe nella fuga da questo posto senza farsi notare". Le diede una pacca sulla spalla. "Certo, se oggi ti prenderai cura di tutte con successo, sceglierò un giorno per portarti al cinema".






"Ho... ho capito". Quando sentì questa speciale ricompensa, improvvisamente si rallegrò. "Per favore, lascia che me ne occupi io".






Aveva insegnato alle quattro streghe come ordinare cibo da asporto e tutte avevano già padroneggiato questa abilità. Credeva che finché ci fosse stata Dawnen, le altre sarebbero state bene.






Ora era ben preparato per il suo viaggio al quartier generale della Gilda dei Marzialisti.














<em>Moumentai</em>
                                


                                



