---
title: Capitolo 856: La città Prisma
pubDate: 2025-08-07T11:30:06.850Z
tags:
    - rtw
---


<em>Ciao stiamo facendo un sondaggio per capire meglio cosa i lettori pensano del sito e dei recenti cambiamenti. Per favore compilate il questionario eccovi il <a href="https://docs.google.com/forms/d/e/1FAIpQLSd9UjRiiy3nx_rFcKCEoZiW_ECAP_gg_Fl53GqNUnE7T8E-DQ/viewform?usp=sf_link">link.</a></em>










<hr />










"Questo è..." Roland guardò Garcia.


"E' un ascensore," rispose lei con orgoglio. "Aspetta un attimo, presto riuscirai a vederlo."


Poco dopo che lei ebbe finito di parlare, la luce esterna della finestra si trasformò da rossa a verde e le barriere si aprirono autonomamente, mostrando la vista esterna.


Roland comprese subito quale fosse il motivo del suo orgoglio. L'autobus era parcheggiato su un enorme lastra di ferro, circondata da segnali di pericolo neri e gialli dipinti su muri di cemento, con cinque o sei orbite di metallo incastonate, che emettevano, senza sosta, un suono di ingranaggi.


Stavano scendendo lungo un tunnel in cui ogni livello era segnato da fari accecanti e da enormi segnali numerici. In pochi minuti erano scesi di più di 100 metri, e i numeri continuavano ancora ad aumentare.


Vedendo le arancioni luci di allarme a rotazione continua sul bordo esterno della lastra di ferro, quasi come in una scena di un film di fantascienza, si rese subito conto che il suo modo di entrare a Terza Città di Confine era troppo arretrato e ancora basato su corde di canapa e macchine a vapore, rispetto a quel sofisticato sistema di accesso.


Immediatamente aumentò di molto il suo rispetto verso quell'organizzazione, in grado di costruire un sistema del genere.


Senza un ingente sostegno economico e politico, neanche un gruppo di Marzialisti sarebbe mai stato in grado di realizzarlo.


Ecco perché non c'era da meravigliarsi se Garcia ne fosse così orgogliosa.


Perfino quegli strani irascibili e selvaggi Risvegliati erano sbalorditi dalla scena. Iniziarono a discuterne nell'autobus, mentre guardavano fuori dal finestrino, come se volessero esplorare quanto in profondità il luogo fosse effettivamente nascosto.


"<em>Questa è stata proprio una buona mossa</em>", pensò Roland. Le tende inizialmente chiuse, probabilmente, avevano lo scopo di impedire a persone nuove di conoscere il luogo esatto del Quartier Generale, ma, dopo essere entrati nel terreno, non c'era più tale bisogno, così potevano permettersi di far ammirare a tutti quel progetto spettacolare, che poteva anche essere considerato una prova del potere dell’Associazione.


Era curioso di sapere se Ling, che li stava seguendo, aveva avuto una possibilità di infiltrarsi o meno.


Quando il numero diventò 235, la lastra di ferro smise di scendere e apparvero molti fori sul muro. Dopodiché, l'autobus si mosse di nuovo e si diresse in uno di quei fori.


Questa volta il viaggio fu più corto e raggiunsero presto la loro destinazione.


Roland seguì Garcia fuori dall'autobus e scoprì che, davanti a lui, c'era un'ampia piazza sotterranea, illuminata da fitti fari, luminosi come la luce del giorno. Se non fosse stato per la precedente parte del viaggio, sarebbe stato difficile credere che si trovava in profondità sottoterra. Al centro della piazza si innalzava una scultura. A prima vista, sembrava una grande mano con un poliedro irregolare. Vicino la statua c'erano anche altri autobus parcheggiati. Sembrava che loro non fossero gli unici nuovi arrivati.


"Queste persone vengono da altre città?" disse Roland indicando la folla intorno alla scultura.


Garcia fece un cenno di assenso: "La Gilda possiede molte divisioni, ma solo due Quartier Generali. Per entrare in contatto con l’Erosione, si devono visitare questi due posti."


Rimase un po' sbalordito: "L'erosione del Mondo Esterno... può essere vista direttamente da qui?"


“Non solo può essere vista, ma può anche essere toccata, sebbene non lo faresti mai." Garcia alzò gli occhi al cielo. "Pensavi che fossimo soltanto una setta che chiede alle persone di combattere il male? L'obiettivo di una visita al Quartier Generale è di mostrare ai nuovi arrivati il pericolo reale che il mondo sta affrontando. Alcune cose, a meno che non vengano viste con i propri occhi, sono impossibili da credere, il disastro è imminente."


Proprio allora, le luci sopra di loro improvvisamente si offuscarono e tutto cadde nell'oscurità, facendo in modo che lo sguardo di ciascuno di loro si concentrasse su una piccola zona al centro della piazza. Come se fosse stata aperta una tenda sul palco, due luminosi fasci di luce caddero dal duomo, uno illuminando la scultura e l'altro una donna vestita di nero.


La donna era in piedi sul marciapiede al lato della piazza, sembrava avere una trentina d'anni ed indossava un completo di Arti Marziali e i lunghi capelli neri legati dietro la testa. Uno dei suoi occhi sembrava essere stato ferito ed era coperto da una benda. L'Energia della Natura nel Mondo dei Sogni non era limitata al genere, e non aveva avuto il tipo di effetto che il potere magico aveva avuto sull'aspetto esteriore.  Non sembrava molto diversa da una persona normale, non troppo alta, ma con delle maniere più forti.


La donna salutò tutti e disse a voce alta: "Cari Risvegliati, buon pomeriggio. Mi chiamo Lan, Capo Discepolo dei difensori della Roccia. Benvenuti nella città Prisma!"


<em>"Prisma....si riferisce al poliedro sulla scultura?"</em> pensò Roland, e sentì dei bisbigli provenienti dai selvaggi Marzialisti che sembravano abbastanza insoddisfatti da quelle parole.


Prima che potesse chiedere altro a Garcia, Lan continuò: "Com'è ovvio, è responsabilità dei Difensori dare il benvenuto ai nuovi studenti, ma, sfortunatamente, Città del Cielo ha avuto alcuni problemi, per cui il mio maestro e altri tre difensori sono partiti due giorni fa. Per evitare di perdere tempo, sarò io a darvi il benvenuto."


"So che alcuni di voi si sono svegliati molti anni fa e non possono essere trattati come veri nuovi arrivati. Tuttavia, la situazione è cambiata drasticamente. Visto che vi siete offerti di venire qui, immagino che abbiate approvato le abilità della Gilda e ora dovreste, di conseguenza, lasciarvi alle spalle il passato, almeno per un po’. Adesso la priorità per voi è di combattere per la Caduta al male. La Gilda non terrà conto della vostra identità passata e del vostro status, ma solo delle vostre performance future, più la crisi si fa critica, e più i Risvegliati dovrebbero restare uniti.  Se non accettate le condizioni della Gilda, siete ancora liberi di andare via adesso! "


Mentre diceva questo, la donna dal vestito nero fece un gesto, ma nessuno nella piazza si mosse, e anche le discussioni rumorose si azzittirono.


"Questo Capo Discepolo è abbastanza in gamba", disse Roland facendo un sorrisetto. Con l'aumento dei Caduti al male, i selvaggi Risvegliati in via d'estinzione non hanno altra scelta se non quella di unirsi alla Gilda. Non importa chi erano stati prima, adesso potevano soltanto seguire quest'opzione. La donna ne era consapevole, per questo agì in quel modo come se stesse dando loro una scelta, ma in realtà, non aveva dato loro nessuna scelta.


La forza è un criterio importante quando si persuade un nemico. Essere la Gilda dei Marzialisti che può proteggere gli altri e dimostrare la propria forza era il modo più efficiente in questi casi.


Garcia guardò Roland con una breve espressione perplessa e disse piano: "Lei è la mia Maestra."


"Cosa?" rispose sbalordito. "La tua Maestra?"


"Lei è l'Anziano di cui ti parlavo l'altro giorno" sospirò Garcia. "A meno che non devi proprio, cerca di non starle troppo intorno. Alla mia maestra non piacciono le persone irresponsabili e non puntuali."


<em>"Ah, ecco perché",</em> pensò Roland.


"Dato che tutti voi avete fatto la vostra scelta, la Gilda dà il benvenuto a tutti i nuovi di sangue", Lan fissò la piazza e annuì con soddisfazione. "Non dirò altro. Niente è più impressionante dell'esperienza personale. Ora, per favore, venite con me e vedete da soli la crisi imminente del monto, capirete presto che la Battaglia della Volontà Divina non è molto lontana da noi! "










<em>Framan</em>
                                


                                



