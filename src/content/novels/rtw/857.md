---
title: Capitolo 857- La Natura dell'Erosione
pubDate: 2025-08-07T11:37:51.034Z
tags:
    - rtw
---


<em>Ciao stiamo facendo un sondaggio per capire meglio cosa i lettori pensano del sito e dei recenti cambiamenti. Per favore compilate il questionario eccovi il <a href="https://docs.google.com/forms/d/e/1FAIpQLSd9UjRiiy3nx_rFcKCEoZiW_ECAP_gg_Fl53GqNUnE7T8E-DQ/viewform?usp=sf_link">link.</a></em>










<hr />










Ascoltando quelle parole, Roland non poté fare a meno di tremare.


Perché ci sarebbe stata la Battaglia della Volontà Divina anche nel Mondo dei Sogni?


Guardò Garcia, ma la sua espressione non era cambiata molto, come se già sapesse o come se le importasse poco.


Roland poté solo mantenere i suoi dubbi per sé stesso e, sotto i riflettori, seguì la folla verso la piazza.


Arrivato lì, si rese conto che c'erano molti passaggi incastonati nelle imponenti pareti rocciose, come una struttura all'interno di un nido d'ape. Le persone dovevano prendere per forza gli ascensori dai binari, sia per entrare dal terreno che per spostarsi da un lato all'altro. Ora che la piazza non era così illuminata come prima, e che il suo sguardo si era abituato all'oscurità, riusciva a vedere dozzine di ascensori salire e scendere come svolazzanti lucciole. Davano l'impressione di una città futuristica.


Sebbene il design fosse molto bello, era molto scomodo da usare. Se fosse stato costruito nel centro della città come un punto di riferimento, sarebbe andato bene, ma nascosto sottoterra come in quel caso, chi avrebbe potuto vederlo? E in caso di incendio, interruzione di corrente e altre emergenze, sarebbe risultato difficile scappare da lì.


Ovviamente, già l'idea di costruire il Quartier Generale sottoterra era irrazionale, anche se bisognava comunque considerare l'aspetto di riuscire ad impedire agli altri di infiltrarsi, o la necessità di mantenere il posto segreto.


Ci doveva essere stata un'altra ragione per realizzarlo in quel modo, a meno che la Gilda dei Marzialisti non aveva troppi soldi da spendere.


Come entrarono nel corridoio numero 24, Roland capì che il pavimento sul quale si trovava era in realtà una scala mobile e che per continuare a muoversi, doveva solo restare fermo.


Un progetto del genere in una struttura sotterranea risultava abbastanza scioccante.


Garcia si strinse le spalle, come se si fosse resa conto dei dubbi di Roland. "Questa era una miniera prima, e noi abbiamo utilizzato i tunnel abbandonati della miniera per costruire tutti gli ascensori laterali che puoi vedere sul muro, ma, naturalmente, alcuni di essi sono stati scavati da poco. Dipende dalla velocità dell'Erosione.”


"Nella miniera c'è stata l'Erosione?"


"Non proprio, ma per ora puoi pensarla così."


"Quindi il motivo per cui avete costruito il Quartier Generale sottoterra è per impedire che l'Erosione si sviluppi?"


Garcia lo guardò con una strana espressione: "No, non è per impedire che l'Erosione si sviluppi, ma per stare in guardia dai Risvegliati con un ulteriore motivo."


Quando si accorse che lui stava per chiedere altro, scosse la testa e disse: "Capirai presto."


Il passaggio li condusse presto in un'altra sala, che sembrava una sala conferenze con livelli ad altezze decrescenti ed un podio in fondo.


Le misure difensive erano sicuramente migliori. C'erano marzialisti dappertutto, tutti con gli stessi abiti, senza alcuna espressione, su entrambi i lati della sala e tutti fissavano, con aria indifferente, i nuovi arrivati, senza mostrare gesti di benvenuto.


"I guerrieri non dovrebbero essere diretti ed entusiasti? Non c'è da meravigliarsi se la gente non era disposta ad unirsi a loro, se l'atteggiamento che mostrano verso i nuovi Risvegliati è questo", pensò Roland.


Una volta che tutti avevano preso posto, il Capo Discepolo, Lan, si erse dal palco.


Senza dire niente, aprì una tenda sul palco e mostrò un'enorme cassa di vetro sul fondo.


Roland non poté fare a meno di aggrottare le sopracciglia.


Nella cassa si trovata un "cristallo" rosso scuro. Sembrava senza peso mentre galleggiava a mezz'aria. Gli ricordava il Nucleo Magico di Taqila. Ma l'Energia della Natura nel Mondo dei Sogni non mostrava effetti in continuo cambiamento come il potere magico. Inoltre, questo cristallo non sembrava realistico. In realtà, sembrava un brutto campione di un modello in 3D. Ma, vedendo l'espressione seria di Lan, non sembrava che stesse scherzando.


"Questo è…"


"Erosione," disse Garcia con voce profonda, "o, in realtà, una 'scappatoia' ".


"Cosa?", rispose Roland sbalordito.


"Quello sul palco è giusto una piccola parte di esso", sospirò, "Il nostro mondo sta diventando pieno di buchi. È l'essenza di Erosione."


"Penso che alcuni di voi potrebbero averlo già indovinato o sentito", Lan guardò il pubblico e disse parola per parola. "Una forza malvagia è penetrata nel nostro mondo. Sta permettendo ai Caduti al male di moltiplicarsi velocemente, minacciando seriamente la salvezza dei Risvegliati. Ma, per quanto mi riguarda, questa notizia è errata. Non si è mai trattato di una forza malvagia, ma piuttosto...di una sovrapposizione da un altro mondo. "


Il pubblico protestò improvvisamente.


"Che significa? Puoi spiegarti?"


"Cosa sarebbe questo altro mondo?"


"Quando la Gilda dei Marzialisti è diventata un'accademia scientifica?"


"Quindi, cosa sono questi Caduti al male, alieni?"


In forte contrasto rispetto ai nuovi arrivati, quelli che si erano risvegliati dall'Energia della Natura molti anni prima, iniziarono a urlare forte, senza rispetto per il Capo Discepolo.


"Silenzio, " disse Lan tranquilla, "Risponderò alle vostre domande dopo la seguente dimostrazione"


Mentre lo diceva, la cassa di vetro si alzò lentamente, mostrando il "cristallo" e poi tre corde sospese caddero sul palco con una fotocamera appesa su ciascuna di essa. Allo stesso tempo, il muro dietro di Lan si illuminò, si era rivelato essere un enorme schermo che mostrava tre diverse immagini, scattate rispettivamente dalle tre fotocamere.


Roland osservò un fenomeno che lo scioccò.


Non era importante da quale direzione lo si guardasse, il cristallo mostrava sempre lo stesso aspetto.


Com'è possibile?


Per avere questo effetto, si dovrebbe trattare una sfera perfetta.


Un oggetto angolare presentava cambiamenti discontinui durante la rotazione. Sarebbe dovuto sembrare visivamente diverso per ogni lato. Tuttavia, il suo stupore era perché non riusciva a trovare nessuna differenza o movimento nelle tre immagini, come se non si trattasse di un oggetto in movimento, ma piuttosto un'immagine rossa su uno schermo.


Il suo cervello l'aveva inconsciamente identificata come un'immagine virtuale, come se il cristallo non esistesse per niente.


Ma, anche la successiva mossa di Lan sorprese Roland per un'altra volta.


Il Capo Discepolo prese una lastra di ferro e la inserì dritta nel cristallo rosso. Tuttavia, la lastra non penetrò l'ombra virtuale come ci si aspettava, ma, invece, scomparve dentro l'oggetto, davanti agli occhi di tutti. Nonostante lo schermo, loro potevano vedere che tutte e tre le fotocamere avevano catturato l'immagine originale della lastra di ferro, chiaramente mostrando le parti lucide e gli angoli, ma l'immagine rossa delle tre foto sembrava sempre la stessa... Sembrava come se ci fossero state tre lastre di ferro inserite da angolature diverse nello stesso punto.


Quando Lan la tirò via, la lastra nella sua mano era diventata più piccola.


La sala improvvisamente si azzittì.


Dinnanzi ad una scena così strana, tutti rimasero in silenzio come se qualcuno gli avesse tappato la bocca.


Dopo un po', qualcuno disse: "Posso avvicinarmi per vedere?"


"Serviti pure", annuì Lan.


L'uomo camminò verso il palco e fissò il cristallo rosso a lungo. Improvvisamente, con un urlo, si avvicinò al cristallo, la sua pelle si era leggermente colorata di argento. Chiaramente, stava usando l'energia della Natura. Non erano molti i guerrieri che la raggiungevano. Una volta, Garcia aveva accennato a Roland che coloro in grado di padroneggiare l'Energia della Natura in quel modo, somigliavano molto ai Caduti al male. Le comuni armi non avrebbero potuto danneggiarli. Per diventare abili in quel campo, bisognava essere molto talentuosi, o aver sviluppato una grande esperienza nelle situazioni di vita e di morte nel corso degli anni. Quindi, erano molto più potenti dei marzialisti medi.


Forse era quella la ragione della loro arroganza.


Lan rimase immobile, senza nessuna intenzione di fermarlo.


Il palmo della sua mano attraversò il cristallo senza ostacoli, senza afferrare nulla, e proprio come la lastra di ferro prima, scomparve. Subito dopo, l'uomo urlò e alzò la mano, mostrando solo la metà del palmo sanguinante.


Tutti rimasero a bocca aperta dallo stupore.


A quel punto Roland capì il significato delle parole di Garcia: "Non toccheresti mai", perché tutto ciò che toccava, scompariva nel nulla.


Dopo che la vittima fu raggiunta per essere curata dai marzialisti, un'altra coppia si alzò, sperando di avvicinarsi per guardare più da vicino. Lan diede a tutti il permesso, ma questa volta osservavano tutti con più cautela. Alla fine, il Capo Discepolo semplicemente divise tutti in turni per far fare esperienza di quell'incredibile fenomeno da una distanza più vicina.


Anche Roland non fece eccezione.


Quando arrivò il suo turno, agì con molta cautela e fece per due volte il giro intorno al cristallo, ma improvvisamente sentì il cuore fare un tuffo.


La sua luce rossa interna ed increspata gli sembrava molto famigliare!


Una volta aveva assistito ad una scena simile nella Terra Divina.


Ma in quella circostanza, la luce rossa sopra di lui rappresentava la Luna di Sangue.






<em>Framan</em>
                                


                                



