---
title: Capitolo 86: La scelta delle streghe
pubDate: 2025-08-07T11:30:06.673Z
tags:
    - rtw
---


Buon inizio settimana cari lettori, vediamo cosa succederà stavolta a questo nostro eroe e  alle dolci streghe. Ricordo a tutti che è possibile sostenere questa serie e avere dei capitoli in più semplicemente donando 7 euro e per farlo basta cliccare https://www.paypal.me/Dalila90 QUI


Vi informo oltretutto che è stata aperta una pagina di discussione sulla novel nel nostro bellissimo e nuovissimo forum cliccate https://forum.novelleleggere.com/showthread.php?tid=224 Qui


by Erialis




Foglia non sapeva sino a quando sarebbe riuscita ancora a resistere. Il suo ritorno nel campo della Catena Montuosa Invalicabile, dalle terre selvagge, sarebbe durato all'incirca un mese e mezzo. Al fine di evitare la presenza delle bestie demoniache, si era attentamente nascosta all'interno di uno spesso e solido tronco di un albero, per accertarsi che non ci fosse attività demoniaca nelle vicinanze, prima di correre verso il prossimo nascondiglio. Malgrado fosse preoccupata della propria lenta velocità di marcia, non aveva altra scelta. Una volta intercettata dalle bestie demoniache non sarebbe riuscita a sopravvivere da sola.


Più di una dozzina di sorelle erano cadute sotto l'attacco dei Demoni e quelle che erano sopravvissute non erano abili nel combattimento. Nel momento in cui Mano D'acciaio si era gettato (demone) nella mischia ed aveva dato inizio al massacro, si erano sparse in tutte le direzioni, ma alla fine furono in poche a sopravvivere e ad essere capaci di ritornare al campo. Pensare a tutte quelle morti non faceva che arrecare sofferenza al cuore di Foglia.


Il fatto di doversi costantemente nascondere durante la fuga, le aveva fatto consumare un'ingente quantità di magia, quindi riusciva a coprire una distanza di 10 miglia al giorno. In particolare, doveva sempre conservare abbastanza potere per sopravvivere la notte. Da quando le razioni di cibo a disposizione erano terminate, doveva anche cercare frutti selvatici per saziare la sua fame costante.
Inoltre, l'incantesimo per scaldarsi all'interno del suo emblema dell’Associazione delle Streghe Alleate aveva esaurito il suo potere, così poteva solo usare della corteccia da avvolgere saldamente a sé. Ogni volta che pensava alle morti delle giovani streghe, a cui non era stato concesso di diventare adulte e a cui aveva promesso di proteggerle, non riusciva a fermare le sue lacrime.


E come se non fosse abbastanza, una notte, mentre era avvolta nel suo tronco d'albero, era stata costantemente attaccata dal morso del demonio – dopo l’incessante violenza fisica e mentale, si era completamente dimenticata di questo. Improvvisamente, si sentì come se il suo petto fosse stato squarciato ed il dolore iniziò a propagarsi in tutto il suo corpo. Il dolore l'attaccò così all'improvviso da farle persino perdere i sensi.
Riuscì a rinvenire solo quando, essendosi morsa la lingua, sentì il sangue scorrerle in bocca. Sotto l'incessante tortura, Foglia pensò di arrendersi diverse volte, ma il pensiero che ci fosse la possibilità che più di 20 sorelle in fuga, con serie ferite che solo lei sarebbe stata in grado di curare, stessero aspettando il suo ritorno al campo, le diede la forza di combattere contro il morso.


Fortunatamente non dovette soffrire a lungo sotto il morso del demone. Quando finalmente uscì fuori dalla sofferenza, scoprì che il tronco d'albero attorno al suo corpo aveva un enorme buco. Ancora peggio, era bagnato del suo sangue. Così, per evitare che il suo odore venisse fiutato dalle bestie demoniache, dovette combattere contro il dolore e la stanchezza per togliersi i vestiti, prima di nascondersi in un altro albero. Allo stesso tempo, fece crescere delle foglie verdi in un ramo spoglio e ci cucì dei vestiti caldi. Sotto la guida della sua magia, il ramo diventò un ago e le venature delle foglie diventarono i suoi fili.


Durante la sua fuga, non poteva mangiare cibo cotto né bere acqua tiepida. Quando finalmente entrò nel campo della catena montuosa invalicabile, aggiunse persino ulteriori strati di foglie ai suoi abiti, avvolgendo saldamente sia le sue mani che i suoi piedi. Ma tutto ciò non era abbastanza contro il rapido abbassamento delle temperature e la neve che le arrivava fin sotto alle caviglie e che le congelava i piedi. Così, fermandosi e trascinandosi senza sensibilità ai piedi, riuscì a raggiungere il campo.


In quel momento vide la figura familiare di una delle sue sorelle, poi cadde a terra incosciente.


Quando si risvegliò 2 giorni dopo, a causa della prolungata esposizione alle basse temperature, le sue ferite erano diventate così gravi che persino le sue erbe medicinali non riuscivano a fermare la propagazione della cancrena. Non ebbero altra scelta se non quella di ricorrere all'amputazione di entrambi i piedi.


Questo sacrificio non disturbava molto Foglia, dato che era capace di sopravvivere. Paragonata a quelle sorelle che non sarebbero mai potute tornare, lei era molto fortunata. Tuttavia, quando vide che la braccia delle sorelle sopravvissute erano tutte avvolte in abiti bianchi, una grande tristezza si propagò dal profondo del suo cuore.


Nel momento della partenza c'erano già solo 42 sorelle, ma adesso c'erano solamente 6 sopravvissute.


Quando Foglia fu finalmente in grado di tranquillizzarsi, chiese alle altre come fossero riuscite a cavarsela.


Come già sapeva, durante la loro lotta contro i demoni, le streghe che avevano delle capacità inutili in battaglia, colsero l'occasione di fuggire verso il campo della Catena Montuosa Invalicabile. Durante la loro prima notte furono attaccate dalle bestie demoniache – un gruppo composto da una selvaggia specie di cinghiali.
Chiunque non fosse in grado di combattere dovette scappare un'altra volta. Il fatto di essere state attaccate nuovamente da un gruppo di bestie demoniache era un chiaro cattivo presagio, ma non c'era niente che potessero fare a riguardo. Il mattino seguente, dopo un nuovo attacco da parte di bestie demoniache simili a lupi, solo 8 streghe riuscirono a fuggire. Fortunatamente, dopo aver messo piede nel campo della Catena Montuosa Invalicabile, le bestie demoniache non riuscirono più a stare loro dietro.


Quando ebbero finalmente raggiunto il campo, alcuni giorni fa, due sorelle furono attaccate dal morso del demonio. Forse capitò a causa della traumatica esperienza dei pochi giorni precedenti e dell'oscura prospettiva del futuro, ma non ebbero la volontà di combattere e sopravvivere al morso del demonio.
Considerato che nessuna strega guerriera era riuscita a tornare indietro, tutte avevano pensato che sarebbero morte per mano dei demoni, così nessuno si aspettava che Foglia sarebbe tornata.


Finalmente qualcuno chiese: “Dunque... che cosa è successo alle altre sorelle: Scarlet, Cercatrice del Vento e alla nostra mentore Cara? Sono sopravvissute come te?”.


Foglia scosse la testa e sussurrò: “Sono l'unica sopravvissuta”.


“Tu...” Pergamena iniziò a parlare piano, ma dato che poteva già indovinare la risposta, disse invece: “Allora hai riposato bene. Inoltre …” Esitò per un istante “Foglia, c'è ancora una cosa.”.


“Cosa?” chiese Foglia, esausta.


“Quando eri in coma, noi sorelle abbiamo parlato e siamo giunte alla conclusione che, in caso Cara non dovesse tornare, noi speriamo che tu prenderai il suo posto come nostro mentore.”.


All'improvviso, dopo aver ricevuto questa richiesta, Foglia divenne distratta, così chiuse gli occhi per pensare. Ebbene, si, La nostra Associazione delle Streghe Alleate ha subito un così duro colpo, se non eleggiamo immediatamente una leader, ho paura che presto cadremo a pezzi. Ma lo scopo della nostra società era trovare la Montagna Santa ed ottenere libertà e pace. Ora la ricerca della Montagna Santa è terminata. No, la “Montagna Santa” è una messa in scena. Non esiste né nel Campo della Catena Montuosa Invalicabile, né nelle terre selvagge. Quindi perché la nostra società dovrebbe continuare ad esistere?


La mente di Foglia era un caos totale. Anche se non le stava guardando, poteva sentire i loro sguardi ansiosi attendere una risposta. Le sue sorelle avevano bisogno di una persona disposta a guidarle adesso ed in futuro e che non le avesse già abbandonate.


Dopo un lungo silenzio, Foglia finalmente parlò: “Noi... cercheremo Usignolo”.


Sentendo la sua decisione, iniziarono a gridare disordinatamente.


“Cosa? Perché dovremmo cercarla?”.


“Intendi dire che dovremmo anche andare a Città di Confine?”.


“E se ci stesse ingannando?”.


“Anche Wendy è là”.


“Potrebbe essere morta tempo fa”.


Avendone abbastanza del caos, Pergamena batté le mani, lasciando le altre in silenzio. Poi chiese a Foglia: “Che cosa faremo se anche ciò che Usignolo aveva detto fosse una bugia?”


“Potete aspettare fuori dalla città, abbastanza lontane da essere al sicuro” rispose Foglia mentre apriva gli occhi. “Lasciatemi verificare la situazione, prima di determinare se Usignolo ha mentito o no. Quindi, per il momento, prenderò il posto di Mentore, ma se … se dovessi morire in città, Pergamena prenderà il comando e condurrà le sorelle verso la salvezza”.


“Ma io...” iniziò Pergamena, ma fu subito interrotta da Foglia.


“So che la tua abilità non è adatta al combattimento e che non è di grande aiuto per le faccende quotidiane nel campo. Ma ora ho capito che la forza dell'abilità non è importante per ricoprire il ruolo di leader”.
Il Mentore dovrà essere una guida anziché essere la più forte, ma sfortunatamente, è troppo tardi per noi adesso. Se la cauta e paziente Wendy fosse stata la nostra Mentore, l'esito non sarebbe stato completamente diverso?  “Tu e Wendy siete state le prime ad unirsi all’Associazione delle Streghe Alleate, quindi siete già sorelle anziane. Hai attraversato l'intero regno con la tua marcia da est per raggiungere il Campo della Catena Montuosa Invalicabile, quindi hai molta esperienza. Sei cauta e non pensi di essere la migliore di tutti. Dunque, non c'è nessuno che sia adatto al ruolo di nostro leader a parte te.”


Dopodiché, Pergamena rimase in silenzio per un momento e disse: “… E se quello che ha detto Usignolo fosse vero?”.


“Allora la nostra Associazione delle Streghe Alleate non avrebbe più motivo di esistere” spiegò Foglia lentamente. “Dopo tutto, questo significherebbe che Città di Confine è la nostra “Montagna Santa”!”.




Haru
                                


                                



