---
title: Capitolo 860: I loro Rispettivi Viaggi
pubDate: 2025-08-07T11:30:06.852Z
tags:
    - rtw
---






<em>Ciao stiamo facendo un sondaggio per capire meglio cosa i lettori pensano del sito e dei recenti cambiamenti. Per favore compilate il questionario eccovi il <a href="https://docs.google.com/forms/d/e/1FAIpQLSd9UjRiiy3nx_rFcKCEoZiW_ECAP_gg_Fl53GqNUnE7T8E-DQ/viewform?usp=sf_link">link.</a></em>


<hr />










Quando gli fu consegnato l'ultimo rapporto statistico, il direttore del Municipio emise finalmente un sospiro profondo e fece un cenno al suo subordinato. "Puoi andare ora".


"Sì, mio Signore”.


Quest'ultimo fece un inchino rispettoso e chiuse la porta dell'ufficio mentre usciva.


L'unica persona rimasta nella stanza era Barov.


Aprì il cassetto e rimosse più di una dozzina di moduli che erano al suo interno, li appiattì sul tavolo e formò una fila ordinata dove il più nuovo era in cima.


Con l’ultima aggiunta, tutte le forniture necessarie per la spedizione di Sua Maestà erano ora completamente preparate.


Barov accarezzò delicatamente la carta, come se stesse accarezzando la pelle morbida e liscia di una ragazza. Le file di numeri sembravano una password complessa per la gente comune, ma ai suoi occhi era una colonna sonora meravigliosa.


C’era voluta solo una settimana e mezza perché Neverwinter completasse un trasferimento logistico su larga scala. Sia per quanto riguardava il cibo che per i reali d'oro, avevano superato le quantità di qualsiasi spedizione precedente. Attraverso le sue proposte e le sue tabelle statistiche, poteva vedere le navi che trasportavano grano riempire il fiume interno alla regione settentrionale. E poteva sentire il suono melodioso dei reali d'oro che si scontrano.


Non era in grado di controllare questo sentimento di indulgenza.


Se voleva dare un nome a quel risultato, "potere" sarebbe senza dubbio stato il termine più adatto.


Ora che il potere era nelle sue mani e poteva giocare come voleva.


Dopo solo tre anni, il potere di Neverwinter aveva raggiunto un livello incredibile, non solo in termini di potenza militare, ma anche sotto tutti gli altri aspetti. Quando era stato Assistente del Tesoriere nella Vecchia Città del Re, aveva imparato molto sulla situazione finanziaria di Graycastle. Ed era proprio quello il motivo per cui aveva capito quanto fosse incredibile Roland Wimbledon.


Ora le risorse di Neverwinter erano probabilmente pari alla forza di tutte le altre città di Graycastle messe insieme.


Sfortunatamente, nessuno poteva condividere questa gioia con lui.


Barov si tolse il monocolo e lanciò un'occhiata al tavolo vuoto di fronte a lui.


C'era solo un'altra persona in grado di comprendere quei dati e provare la gioia che ne derivava: la Perla della Regione Settentrionale. A volte sentiva che lei era una persona fatta della sua stessa pasta.


Tuttavia, quel rimpianto si dissolse molto rapidamente. Paragonata alla possibilità di detenere un potere esclusivo, tutto il resto impallidiva in confronto.


Si alzò e andò alla finestra. Estrasse dal taschino una particolare moneta e la stese sul palmo. Sulla superficie della moneta vi era incisa una montagna. Brillava nel sole della tarda primavera.


Quello era l'emblema dell’Associazione delle Streghe Alleate. Aveva trovato quella moneta tre anni fa nella foresta della Regione Occidentale.


L’aveva tenuta con sé in segreto. Quando la Chiesa aveva attaccato la Regione Occidentale, Barov voleva usarla come prova del fatto che il Signore fosse in combutta con le streghe in cambio della propria incolumità. Eppure adesso, quell’emblema era diventato il suo portafortuna.


Chi protegge sua Maestà, le streghe sono cattive? Certo che no! I malvagi sono quelli che sono stati sconfitti da Sua Maestà. Non avevano forza, ma agivano comunque con arroganza. Quello era stato il crimine più grande in quanto anche i demoni nella Terra Barbarica non erano così crudeli come i loro.


Fortunatamente, quella situazione non sarebbe durata troppo a lungo.


Sebbene il piano di Sua Maestà di attaccare il Regno dell'Alba fosse stato leggermente ritardato, aveva comunque aspettato due decenni, quindi aspettare un altro anno non era affatto un problema.


Graycastle doveva essere consegnata a un uomo più capace.


Barov sapeva che il giorno in cui Sua Maestà avrebbe unificato il Regno e fosse ufficialmente incoronato Re, Barov stesso sarebbe salito al culmine del potere.


Si toccò la barba e non poté fare a meno di ridere.


***************


"La prova di oggi finisce qui. Hai fatto i bagagli? " Agatha chiese mentre ordinava i dati degli esperimenti "Domani è il giorno della partenza, quindi non dimenticare nulla".


"Non ho molti vestiti e non ho bisogno di trasportare alcun oggetto" rispose con calma Isabella scuotendo la testa. Vivere a Neverwinter era molto più semplice di quanto avesse immaginato. Fatta eccezione di utilizzare più volte la pietra divina per permettere alla strega di ghiaccio di osservare i registri, aveva il pieno controllo del resto del suo tempo, l’importante era non lasciare l'edificio diplomatico. Non era stata né molestata né umiliata. Aveva pensato che le streghe avrebbero trattato le Streghe Pure in modo molto diverso. Tuttavia, a volte sentiva che l'atteggiamento di Agatha nei suoi confronti era lo stesso che aveva con le altre streghe. Non c'era quasi nessuna differenza.


"A proposito" disse e aggiunse un'altra frase: "per quello che è successo l'ultima volta ... grazie per avermelo detto".


"Ti riferisci alle notizie sulla Chiesa?" Agata scrollò le spalle. "Se fossi in te, penserei comunque di tornare indietro e dare un'occhiata, sia che si tratti di un addio o di una pausa. Tuttavia non parliamone adesso. Non puoi andare in viaggio così... sicuramente è dovuto alla mia negligenza poiché mi sono appena accorta che hai sempre indossato la stessa cosa per tutto il tempo".  Lasciò cadere il quaderno e si accigliò mentre si avvicinava a Isabella. Afferrò la manica di Isabella e testò la stoffa. "È tutto bianco, ed è un abbigliamento invernale. Quando il clima diventerà rovente, non sentirai caldo? "


"Non è niente" Isabella voleva dire che era stata sottoposta a un addestramento molto rigoroso, ma ci pensò un attimo e decise di trattenere la lingua.


"Questa spedizione non durerà solo un mese o due. Per non parlare del fatto che potresti non essere in grado di lavare i tuoi vestiti ogni giorno mentre siamo in viaggio e persino i tuoi compagni non saranno in grado di sopportarlo”. Agatha disse con decisione: "Ora che abbiamo ancora tempo, ti porterò all’emporio e potremo scegliere alcuni capi di abbigliamento".


Quando sentì le parole "compagni", Isabella rimase leggermente sorpresa ed esitò per un momento prima di rispondere: "Ma ... Non ho soldi".


Stava espiando i suoi crimini e, naturalmente, non avrebbe ricevuto un pagamento mensile come i membri dell’Unione delle Streghe.


"Beh, lo so" disse Agatha con nonchalance. "Puoi vederla come un prestito".


"Ma sarà dopo cinque anni ..."


"Cinque anni sono pochi rispetto alle streghe della Taqila che hanno atteso per centinaia di anni, non è vero?" La Strega di ghiaccio la interruppe dicendo: "La battaglia della Volontà Divina non finirà così facilmente. Non rimarrai sempre così a meno che questo non sia ciò che desideri". Lei allungò la mano. "Allora, per quale motivo stai esitando?"


Isabella non rispose. All'improvviso sentì che i raggi del tramonto erano leggermente 'abbaglianti.


Attraverso i raggi dorati, il corpo di Agatha svanì gradualmente e riusciva a vedere solo la sua mano.


Isabella abbassò la testa e prese il palmo di quest'ultima.


In quel momento, il sole sembrava fosse collegato con lei.


*******************


"Sei sicuro che va bene se vengo con te?" chiese Anna mentre era sdraiata tra le braccia di Roland, sbattendo le palpebre dei suoi occhi blu del lago.


Dato che di recente era stato impegnato a sistemare le Streghe della Punizione divina, era passato molto tempo prima che i due potessero passare un po' di tempo insieme. Era proprio questo il motivo per cui, anche a tarda notte, i due stavano ancora chiacchierando bisbigliando, cercando di colmare in ritardo tutte le parole che avevano perso durante il tempo che avevano passato lontani.


"Lo stiamo preparando da così tanto tempo e, a volte, va bene riposarsi" disse Roland, accarezzando la sua schiena liscia "inoltre, questa spedizione non è solo per combattere. Anche la propaganda è molto importante. Ad esempio, quando socializzo con tutti e partecipo ai banchetti, sarebbe inaccettabile se non fossi accompagnato da una compagna".


Anna annuì d'accordo e seppellì timidamente la testa. Roland vide un lieve rossore sulla sua guancia a causa del chiaro di luna.


Era chiaro che Anna era abbastanza intelligente da capire il significato di quella osservazione.


In occasioni formali, apparire come la compagna di un Re era un'affermazione.


"Ho detto che un giorno, tutti i sudditi di Graycastle sapranno chi sei, anche se sei una strega" disse seriamente.


Anna non pose domande come "Va davvero bene?" o "Che cosa succede se tutti si oppongono?" Invece, rispose con lo stesso tono serio: "Anche se sono una strega, voglio stare con te, qualunque cosa accada in futuro."


Roland sollevò gli angoli della bocca. Quella risposta rispecchiava davvero il suo solito stile.


"Quindi siamo entrambi d'accordo”.


...


Il giorno successivo, il porto di Neverwinter era affollato di barche di cemento che avrebbero trasportato il Primo Esercito e le loro provviste di guerra. Erano disposte ordinatamente in una colonna prima di lasciare lentamente il fiume Acqua Rossa.


Nelle prime linee della flotta c'era "il Roland". In cima all'ammiraglia sventolava il simbolo del Graycastle, una bandiera che raffigurava una Torre alta e delle Lance, e attirava l'attenzione di tutti. Tutti a Neverwinter sapevano che quando il loro Signore sarebbe tornato di nuovo, sarebbe diventato l'unico Re del paese.


Qualcuno gridò: "Lunga Vita al Re", e l'intero molo continuò a ripeterlo all'unisono.


Sembrava un tuono che rimbombava nel cielo o il corno della partenza.


La guerra iniziò in mezzo alle voci vivaci della gente.






<em>Thea </em>
                                


                                



