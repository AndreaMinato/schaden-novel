---
title: Capitolo 861- La strategia Acqua Rossa
pubDate: 2025-08-07T11:37:51.035Z
tags:
    - rtw
---


<em>Ciao stiamo facendo un sondaggio per capire meglio cosa i lettori pensano del sito e dei recenti cambiamenti. Per favore compilate il questionario eccovi il <a href="https://docs.google.com/forms/d/e/1FAIpQLSd9UjRiiy3nx_rFcKCEoZiW_ECAP_gg_Fl53GqNUnE7T8E-DQ/viewform?usp=sf_link">link.</a></em>


<hr />


Il decimo giorno della spedizione, erano al fiume Acqua Rossa.


Roland si sentiva un eroe mentre stava in piedi di fronte alla cannoniera delle acque poco profonde e guardava il fiume scintillare di fronte a lui.


Dietro di lui c'era un'enorme flotta e, nonostante alcune delle navi si fossero dirette ad est tre giorni prima, i dieci piroscafi a vapore restanti erano comunque un raro spettacolo sul fiume. Le canne fumarie, si ergevano come una foresta di ferro, ed erano stati dipinti di uno sconvolgente bianco come la neve, e il fumo nero che ne fuoriusciva creava una "nuvola scura" sul fiume.


Una volta entrati nella regione centrale di Graycastle, videro molte meno navi, ciò significava che il centro dei commerci del Regno si stava spostando verso ovest. Tuttavia, era visibile l'influenza di diverse grandi città della regione centrale. Rispetto alle diverse barche con un albero che potevano essere trovate nella regione occidentale, la maggior parte delle barche a vela che si trovavano lì erano più fini e belle.


Tutte le navi mercantili che incontrarono lungo la strada mantennero le distanze. I marinai più audaci restavano su un lato della nave e indicavano l'ammiraglia d'acciaio lanciandosi in infinite esclamazioni. Il capitano o qualche uomo d'affari che riconoscevano la bandiera della Torre alta e delle Lance si inchinavano e salutavano persino la nave.


Roland era molto soddisfatto di tutti i successi che aveva ottenuto dopo tre anni. Tuttavia, era più grato per quei giovani funzionari formati dal Municipio.


Non avevano una discendenza di 100 anni né una famiglia ricca e potente. Avevano da poco ricevuto un'educazione universale a breve termine e avevano da poco imparato l’alfabeto. Se si fossero trovati nel passato, nella migliore delle ipotesi, avrebbero potuto lavorare solo per dei nobili e occuparsi di svariati compiti di amministrazione per vivere. Tuttavia, a Neverwinter, erano pian piano diventati la spina dorsale di tutti i dipartimenti.


A causa della mancanza di patrocinio, la nuova generazione di funzionari sosteneva pienamente Roland, perché a parte lui, nessun altro avrebbe usato normali civili senza status.


Poiché non si erano mai occupati di incarichi direttivi, agivano con cautela in conformità alle norme e ai regolamenti. Quando incontravano qualche problema, facevano lo sforzo di chiedere aiuto ai loro superiori e non erano arroganti o presuntuosi come i nobili.


Essendo stati scelti tra i sudditi ordinari, erano abituati a svolgere i loro compiti da soli. I funzionari del Ministero dell'Agricoltura aiutavano gli agricoltori a coltivare grano e i funzionari del Ministero delle Infrastrutture illustravano le caratteristiche del cemento ai nuovi lavoratori. Quella scena era uno spettacolo normale in città. Un governo potente e centralizzato doveva esercitare alla radice un forte controllo sulla popolazione per potere raggiungere il suo potenziale in modo rapido ed efficiente. Una simile azione svolta da una direzione civile era esattamente ciò che era necessario.


Naturalmente, i civili che erano stati promossi alla gestione non erano privi difetti.


Proprio come un povero che non aveva mai posseduto proprietà e improvvisamente entrava in possesso di una fortuna, era facile cadere nella trappola dell'avidità e della miopia. Il livello di istruzione a Neverwinter non era elevato, quindi probabilmente queste persone non possedevano degli standard personali e un’etica professionale. Fortunatamente, Usignolo e la divisione affari interni dell'Ufficio di Sicurezza erano riusciti a frenare efficacemente questa tendenza. Dopo diverse indagini e severe punizioni, coloro che erano rimasti nel Municipio avevano capito i limiti di Sua Maestà.


Il numero sempre crescente di giovani funzionari era diventato la garanzia di Roland per espandere il proprio potere. Si poteva persino affermare che il suo piano per riconquistare il Regno era basato sul numero di funzionari disponibili.


Adesso, aveva finalmente le basi per unificare il Paese.


"Avvisa il Dipartimento Consiglieri di andare all'osservatorio per una riunione". Roland si voltò verso Usignolo. "Come faremo a conquistare Città Acqua Rossa? È giunto il momento di escogitare un piano”.


...


In realtà, non era la prima volta che la flotta di Neverwinter visitava Città Acqua Rossa. Già sei mesi prima durante la Campagna di Estrazione Dentaria, il Primo Esercito aveva visitato la città centrale.


L'opinione del Dipartimento Consiglieri era ragionevole: "Vostra Maestà, Acqua Rossa, essendo nella Regione Centrale, è considerata seconda solo alla Vecchia Città del Re. Non solo possiede un vasto territorio, ma ci sono anche molti nobili. Temo che non potremo costringerli a consegnarci il loro potere come abbiamo fatto con Città dei Salici".


Sir Eltek, il padre di Luce dell’Alba, spiegò ulteriormente dicendo: "Il Conte Delta, il Signore di Città Acqua Rossa, non è un uomo ambizioso. Lo si può vedere dalle entrate fiscali della città: potrebbe facilmente chiedere di più, essendo lui che controlla l'intersezione dei fiumi interni. La famiglia Delta ha gestito quest'area per diverse generazioni. Anche se rinunciassero al loro tenuta, avrebbero comunque una vita confortevole. Per quanto riguarda la ribellione, il Conte farebbe sicuramente una scelta saggia".


"Tuttavia questo non significa che gli altri nobili seguiranno il suo esempio. Non è affatto facile unificare le loro opinioni, in particolare quella delle famiglie Tririver e Crinale Roccioso. Si dice che non siano in buoni rapporti con il Conte Delta". Indicò la mappa e continuò: "E una volta che il Suo proclama sarà ufficialmente emesso, è probabile che spinga gli avversari ad unirsi, così come è successo nella Regione Occidentale, quindi ipotizziamo che ci sia la possibilità che il Primo Esercito debba combattere e usare la forza per fargli rinunciare al loro potere".


"Certo, non è una cattiva idea. Annientare i ribelli può ridurre i problemi alla gestione in seguito, e la Vostra considerevole potenza scoraggerà sicuramente il resto dei criminali. Quindi Vi suggeriamo di convocare Conte Delta da solo per convincerlo prima di annunciare il decreto - anche se quei nobili dovrebbero più o meno conoscere le Vostre intenzioni. Se in seguito qualcuno dovesse disubbidire, potreste semplicemente inviare delle truppe per eliminarli".


Roland annuì e guardò silenziosamente la mappa.


Non gli dispiaceva intraprendere un'azione militare per convincere il suo avversario. Il Primo Esercito era abituato a farlo. Tuttavia, le parole di Sir Eltek "così come è successo prima nella Regione Occidentale " gli davano qualche preoccupazione. Il tempo che aveva trascorso a eliminare le cinque grandi famiglie era considerevolmente più lungo di quello che era servito per la presa di Fortezza Longsong e di Città del Re. Allora il motivo era che l'area di un feudo era molto più grande di quella di una città. Aveva dovuto perdere qualche giorno in più solo per fare una deviazione. La città di Acqua Rossa aveva una tenuta ancora più grande rispetto alle città della regione occidentale. Se avesse davvero voluto ripulirlo, ci sarebbero volute più di due o tre settimane, oltre alle successive misure per riportare la pace.


"Non c'è un modo più veloce?"


"Bene, Maestà, più veloce significa ..."


"Non voglio impiegare troppo tempo per questa città. In seguito ce ne saranno molte altre. Se avessero tutti bisogno di simili misure, prima di arrivare a Crinale Ventofreddo, metà dell'estate sarebbe già passata".


"Questo ..." Il Conte e gli altri rimasero in silenzio per un momento.


"Esiste un metodo, ma potrebbe essere dannoso per la Sua reputazione" mormorò improvvisamente Edith. "Li riunisca e lo annunci a tutti sul posto".


"Oh?" Roland la guardò. "Vai avanti".


"Anche io ho avuto un problema simile, ma la situazione era anche peggiore" disse la Perla della Regione Settentrionale e poi fornì loro un resoconto dettagliato del suo piano per eliminare la famiglia Hawes e la famiglia Lista. "Temo che se avessi seguito la tradizione dei nobili e fatto una dichiarazione prima di agire, la Regione settentrionale sarebbe rimasta nelle loro mani".


Dopo aver ascoltato il suo piano, il personale del Dipartimento Consiglieri non poté fare a meno di ansimare.


"Maestà, questo ..."


"È difficile esserne convinti senza prove e un processo!"


"Se ciò viene scoperto, temo che farà nascere dei sospetti tra gli altri nobili".


"Avete dimenticato che non ci dovrebbero essere altri nobili a Graycastle oltre a Sua Maestà?" disse Edith in tono piatto. "Non era necessario alcun processo quando gli ex nobili si occupavano dei civili". Si voltò verso Roland e disse: "Ma dipende se Lei vuole realizzarlo, dopotutto la Sua reputazione…"


"Solo il vincitore può scrivere la storia" la interruppe Roland "per esempio, se non dici nulla, nessuno saprà che hai fatto qualcosa del genere. Devo ringraziarti per la tua fiducia in me, e comunque questa faccenda non verrà scoperta. Per quanto riguarda l'annessione di Città Acqua Rossa, seguiremo la tua idea".


A quel punto vide uno strano luccichio negli occhi di quest'ultima. In quel momento, il respiro della Perla della Regione Settentrionale sembrò accelerare.


Tuttavia, rapidamente mascherò il suo disagio e chinò la testa.


"Come desidera, Maestà".


<em> </em>


<em>Thea </em>
                                


                                



