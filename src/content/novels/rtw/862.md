---
title: Capitolo 862: Resistenza
pubDate: 2025-08-07T11:30:06.852Z
tags:
    - rtw
---






<em>Ciao stiamo facendo un sondaggio per capire meglio cosa i lettori pensano del sito e dei recenti cambiamenti. Per favore compilate il questionario eccovi il <a href="https://docs.google.com/forms/d/e/1FAIpQLSd9UjRiiy3nx_rFcKCEoZiW_ECAP_gg_Fl53GqNUnE7T8E-DQ/viewform?usp=sf_link">link.</a></em>


<hr />










Nella sua dimora nel Crinale Roccioso, il Conte George Nery ricevette la lettera dalla Regione Occidentale. La aprì e le diede un’occhiata, il suo volto si oscurò.






“Cosa dice?” Chiese un Barone irrequieto. Sul suo petto, c’era un kamon del Dio del Fiume che indicava la sua appartenenza alla famiglia Levitan. Il loro dominio era locato all’intersezione dei corsi fluviali ed erano visti come una famiglia piuttosto famosa nella zona locale.






C’erano oltre venti nobili come lui all’interno dello studio.






Quasi metà dei nobili feudali intorno a Città dell’Acqua Rossa si era riunita qui.






Invece di rispondergli subito, George gli lanciò uno sguardo freddo e passò la lettera a Guye Yurianne, Conte di Tririver. Dopo che quest’ultimo lesse tutta la lettera, George iniziò lentamente a parlare: “Roland Wimbledon ha portato via tutti i poteri del Signore di Città del Salice ed ha anche occupato il suo territorio.”






“Il nuovo Re... davvero ha fatto questo?”






“Diamine. Quindi che cosa ha intenzione di fare? Privarci dei nostri titoli proprio come diceva la notizia che abbiamo ricevuto?”






“Come può fare una cosa del genere! Questo è il titolo che mi è stato tramandato da mio nonno!”






Qualcuno disse improvvisamente: “Città del Salice è troppo vicina alla Fortezza ed è anche molto piccola. Non significa che farà la stessa cosa per Città dell’Acqua Rossa, non è forse così?”






“Penso che la ragione per cui non si sia impadronito dell’intera Città del Re in precedenza, sia dovuta al fatto che non ne aveva la capacità. Forse dovremo aspettare.”






Sentendò ciò, George non poté non ghignare arrabbiato: “Per la Regione Occidentale, Città dell’Acqua Rossa è forse più lontana di Città della Notte Perenne? I vostri territori sono forse più estesi dell’intera Regione Settentrionale? Siete ciechi o stupidi? Non è una novità che Roland Wimbledon voglia prendersi i poteri di tutti i nobili. Guardate quello che è successo nella Regione Settentrionale. Gli uomini d’affari ne accennavano continuamente e Città del Salice ne è l’esempio migliore. E adesso vi chiedete anche se sarete voi i prossimi?”






“Per favore badi al linguaggio, Vostra Eccellenza.”






Ai suoi commenti cattivi e maleducati, sui volti dei nobili apparve un’espressione di disdegno.






“Fatemi spiegare” disse Guye agitando la mano verso il Conte di Roccia. “Difatti, sono certo che tutti noi siamo al corrente del fatto che il nostro nuovo Re non sia una persona ordinaria. Da quando è andato a Città di Confine, tutto ciò che ha fatto supera l’immaginario. Quindi è inutile giudicare le sue azioni basandosi su vecchi standard e le vostre esperienze passate. Ho mandato i miei uomini nella Regione Occidentale. Roland Wimbledon non nasconde i suoi veri pensieri. Ha intenzione di abolire i poteri feudali dei nobili e mantenere solamente i loro titoli... in pratica, questa è diventata la missione del suo governo e lo slogan è stato esposto apertamente nella piazza della città.”






La sua voce calma alleviò l’umore dei nobili. Continuò: “Potrete dire che Città dell’Acqua Rossa non fa parte del suo dominio, ma neanche la Fortezza Longsong lo era, per non parlare della Regione Settentrionale. Presto o tardi, Roland Wimbledon diventerà il Re di Graycastle. Quando giungerà quel giorno, anche se dovesse affermare che l’intero Regno è il suo dominio, cosa altro potremo fare noi oltre all’accettarlo? E questo accadrà sicuramente.” Dopo una breve pausa, Guye disse: “Se perdiamo i nostri terreni e i nostri sottoposti, cos’altro possederemo?”






“Ma cosa possiamo fare?” Huth, un altro Barone, interruppe con impazienza. “Re Timothy è stato sconfitto, così come la Chiesa. Chi altri potrebbe fermarlo? L’ultima volta che l’esercito della Regione Occidentale venne a Città dell’Acqua Rossa, abbiamo visto come combattono. Entro i sessanta metri, l’arma a polvere di neve è inarrestabile, nemmeno i cavalieri pesantemente armati riescono ad avvicinarsi. Come possiamo contrastare un potere simile?”






Udendo ciò, la folla intervenne.






“Naturalmente una soluzione c’è” disse George con una voce fredda. “Nonostante l’arma a polvere di neve sia potente, ha dei difetti. Può essere usata soltanto su un campo aperto. Più è grande lo spazio e più è potente. Ma in un ambiente ristretto, il suo potere è limitato.”






“Un ambiente... ristretto?”






“Il Castello del Signore, ad esempio” disse parola per parola mentre lanciava degli sguardi ai nobili presenti. “Quando Roland Wimbledon arriverà a Città dell’Acqua Rossa, vivrà sicuramente nel Castello. Poche guardie possono vivere lì quindi, se riusciamo a sistemare lì più uomini, saremo in una situazione avvantaggiata.”






“Il Conte Delta ha accettato di collaborare con voi?” chiese Levitan sorpreso.






“Conosci la sua personalità. È impossibile che lui faccia una cosa del genere. Anche se gli puntassero una spada al collo, non riuscirebbe a resistere.” disse George scuotendo la testa sprezzante. “Ma mi ha fatto veramente tanti favori. Nel Castello ci sono innumerevoli passaggi segreti che portano alle zone esterne della città. Se mandiamo in anticipo i nostri uomini nel Castello, non verranno scoperti.”






“Come... lo sai?”






“Grazie al Conte Delta, gli piace scavare qua e là nella città e ho corrotto dei muratori per queste informazioni. Il detto dice che una persona furba ha più di un nascondiglio. Non so se è cauto o timido” George sghignazzò e disse: “Originariamente avevo intenzione di uccidere lui in questo modo, ma penso che funzionerà bene anche sul Principe Roland.”






“Ma questo è tradimento...” mormorò Huth “e se Roland Wimbledon venisse ucciso, il suo esercito ci schiaccerebbe allo stesso modo!”






“Chi ha detto che lo uccideremo?” rispose George bussando sul tavolo con collera. “Fintanto che riusciremo a catturare Roland, la situazione sarà sotto controllo. Dato che il nuovo Re è vivo, il suo esercito non oserà mettere a rischio la sua vita. Forse potremo anche costringere il suo esercito alla ritirata. Una volta che la notizia si sarà diffusa, quei nobili verranno sicuramente dalla nostra parte. Non dimenticatevi che la Regione Occidentale è l’unico dominio che è veramente sotto il suo controllo. Quando arriverà quel giorno, è difficile dire se il Duca della Regione Settentrionale lo supporterà ancora.”






“Ma dopotutto, lui è...”






“Non è ancora stato un vero Re, Barone Huth.” Guye Yurianne lo interruppe “non ha né tenuto l’incoronazione, né si autoproclamato Re. Come Re, possiamo scegliere un altro Wimbledon che creda dell’aristocrazia e che segua le tradizioni. Basta che ci proviamo e riusciremo a trovare un uomo così nella Città del Re.”






“In quel momento, forse qualcuno spunterà prima che inizieremo a cercarlo” George abbassò il tono della sua voce: “E dovremo sapere quanti benefici otterremo da ciò. Perdere tutto o rendere gloria alle vostre famiglia, su cosa state esitando?”






Immediatamente, le sue parole causarono agitazione tra i nobili. Ovviamente, sapevano già cosa avrebbero dovuto scegliere.






George Nery non era sorpreso dal risultato. I nobili che aveva convocato erano in precedenza a favore di Timothy. Anche se Timothy fosse morto, non avrebbero scelto il Principe Roland con cui avevano conflitti negli interessi. Inoltre, la prospettiva dei benefici era sufficiente per tentare questo gruppo di codardi ad intraprendere un’azione audace.






Tuttavia, le loro abilità erano limitate. Se nessuno li guidava, non sarebbero stati altro che una marmaglia. Lui stesso era l’unica persona qualificata per assumere il ruolo di Signore della Città dell’Acqua Rossa e dirigere la Regione Centrale.






Dopo un momento, parve che Levitan e il suo gruppo avessero preso la loro decisione. Chiesero: “Cosa dobbiamo fare poi?”






“Metti alcuni dei tuoi cavalieri più affidabili sotto il mio comando... poi, aspetta e basta” disse George sicuro di sé.






<em>Aris</em>
                                


                                



