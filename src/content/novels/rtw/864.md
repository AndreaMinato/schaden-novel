---
title: Capitolo 864: Annuncio
pubDate: 2025-08-07T11:30:06.852Z
tags:
    - rtw
---






<em>Ciao stiamo facendo un sondaggio per capire meglio cosa i lettori pensano del sito e dei recenti cambiamenti. Per favore compilate il questionario eccovi il <a href="https://docs.google.com/forms/d/e/1FAIpQLSd9UjRiiy3nx_rFcKCEoZiW_ECAP_gg_Fl53GqNUnE7T8E-DQ/viewform?usp=sf_link">link.</a></em>


<hr />






George contò in silenzio e scoprì che erano in totale dieci donne. Il numero non eccedeva il limite normale per la Famiglia Reale. Tra loro, sei erano chiaramente delle guardie poiché vestivano corte tuniche e pantaloni di pelle adatti al movimento. Non appena misero piede nel salone, si dispersero in varie direzioni ed ognuna prese posizione in un angolo.






Non era strano per un Signore avere delle guardie donne. Difatti, anche George ne aveva due nella sua villa. Non pretendeva che combattessero, ma le teneva per divertimento, specialmente quando andava a caccia nelle terre selvagge. Vestivano delle armature in pelle più adatte al sedurre piuttosto che al proteggerle e George, nell’istante in cui gliele toglieva e le spingeva sul terreno, riusciva sempre ad eccitarsi.






Ma era strano portarle in un’occasione così formale.






In termini di forza fisica, le donne erano nate per essere più deboli degli uomini, ed il divario tra di loro era insormontabile. Perciò, le guardie ed i cavalieri più rilevanti erano uomini. Oltre che per divertimento, nessuno si sarebbe portato queste guardie donne che erano intese solo come abbellimenti.






Inoltre, l’aspetto di quelle donne era così... intollerabile.






George non era schizzinoso, ma era certo che quelle donne sarebbero state buttate fuori anche dai bordelli di grado più basso di Città dell’Acqua Rossa.






Dalle loro facce semplici e dalla pelle ruvida, dovevano avere più o meno trenta o quarant’anni. Rughe e macchie scure causate dall’esposizione al vento ed al sole erano diffuse a partire dalla loro fronte fino al mento. Anche se avevano un buon fisico ottenuto grazie a tanto allenamento, uno sguardo al loro volto avrebbe fatto perdere interesse a chiunque.






<em>“Che Roland Wimbledon abbia un gusto particolare?”</em>






Ma quando volse lo sguardo verso la donna che teneva il braccio del nuovo Re, negò immediatamente l’assunzione di prima.






Era una bellissima giovane donna, perfetta da qualunque punto di vista. I suoi occhi blu come un lago erano come gemme di cristallo e attraevano chiunque li guardasse. Erano senza dubbio gli occhi più belli che George avesse mai visto.






Quando entrò nel salone, la folla cadde in silenzio per un momento. Neppure la comparsa di Edith Kant, la Perla della Regione Settentrionale aveva causato una tale agitazione. Se la ragazza non si fosse trovata a fianco del nuovo Re, sarebbe stata sicuramente circondata dalla maggior parte dei nobili presenti nel salone.






Le altre due donne avevano il volto coperto. Pareva che non volessero che gli altri vedessero i loro volti.






Era un comportamento raro ad un banchetto, nonostante fosse accettabile. Se non volevano essere viste, potevi scegliere di non presentarsi. Vestendosi in questo modo attiravano solamente più attenzione.






“Gradisci un drink?” In quel momento Guye si avvicinò con due bicchieri di vino.






“Grazie” prese il bicchiere e lo seguì fino ad un angolo della sala. “Hai notato qualcosa?”






“La donna accanto a Roland è... un po’ strana” sussurrò il Conte di Tririver. “Non credi che sia troppo bella?”






“Anche tu l’hai notato?” George toccò la Pietra Divina della Vendetta nella sua tasca e sussurrò: “Credo... che probabilmente sia una strega.”






“Lo penso anch’io. Se appartenesse a qualche famiglia nobile, sarebbe impossibile che non abbiamo mai sentito parlare di lei.”






Non era un segreto che Roland aveva reclutato tante streghe. Notizie di questo genere si erano diffuse dalla Città del Re fino ad Acqua Rossa. Inizialmente, la notizia era diffusa solo tra i Ratti, ma poi, quando la Città del Re venne occupata e la Chiesa sconfitta, sempre più persone ne parlavano. Il nuovo Re non proclamò mai pubblicamente il suo atteggiamento, ma le persone smisero gradualmente di perseguitare le streghe dato che nessuno osava andare contro al nuovo Re riguardo a questa faccenda. Tuttavia, alcuni nobili presero seriamente la faccenda del “reclutamento”.






Secondo loro, una strega era come una guardia donna. Doveva essere tenuta per apprezzarla e usata qualora avessero avuto bisogni particolari. Dopotutto, le streghe erano rinomate per la loro bellezza. Anche durante il periodo in cui la Chiesa e Timothy davano la caccia alle streghe, alcune persone le nascondevano mettendo perfino la propria vita a rischio.






Ciononostante, non era comprensibile la ragione per cui Roland aveva portato una strega al banchetto.






Che le costanti vittorie avessero fatto perdere la testa al nuovo Re facendogli iniziare ad agire in modo incauto nella sua vita privata? Oppure era veramente serio riguardo alla donna...






George negò immediatamente la seconda ipotesi.






Le streghe non erano fertili. Solamente questo rendeva impossibile il fatto che potesse essere la sua moglie. Forse l’aveva portata al banchetto per capriccio.






Era ottimo. Quando Roland finirà nelle sue mani, questa sarà senza dubbio un’eccellente “prova” del suo crimine.






Poteva incolpare Roland di aver ignorato le tradizioni nobiliari, e perfino per aver insultato le Signore venute al banchetto con i nobili Naturalmente, la critica non avrebbe influenzato un membro della famiglia reale, ma avrebbe sicuramente incriminato quella strega. Per quanto riguardava la punizione di quest’ultima, ovviamente, sarebbe spettato a lui decidere.






Pareva che anche il Conte di Triviver avesse avuto lo stesso pensiero. Sorrise e disse: “Non puoi tenertela tutta per te.”






“Naturalmente non mi dimenticherò di te, vecchio amico” disse George sollevando il suo bicchiere. “Ti permetterò di essere il primo.”






Si guardarono l’un l’altro e per un momento, non riuscirono a trattenere una risata.






Il banchetto proseguì senza intoppi. Dopo un brindisi con il nuovo Re, i nobili che portavano titoli simili si raggrupparono assieme. Gli uomini parlavano delle loro cacce recenti, dei raccolti e degli affari, mentre le donne discutevano dei loro delicati indumenti di seta e dei gioielli lussuosi.






George Nery era circondato da tanti nobili. Almeno, sembrava che i suoi sostenitori non fossero in numero inferiore rispetto a quelli del Signore di Città dell’Acqua Rossa. Anche alcune delle persone che erano rimaste indecise iniziarono ad avvicinarsi a lui, probabilmente perché avevano sentito la diceria riguardo al fatto che il Re si stava preparando ad abolire i loro poteri feudali. Adesso George aveva più confidenza e la sua precedente ansia inspiegabile era gradualmente svanita.






Giusto. Aveva abbastanza tempo.






Dopotutto, Roland Wimbledon era un estraneo e avrebbe dovuto fare sforzi esponenziali se avesse voluto apportare qualche cambiamento. Al contrario, la famiglia Roccia viveva qui da centinaia di anni, quindi si trovava naturalmente in una posizione vantaggiosa. Questo vantaggio divenne anche più evidente quanto Roland si mostrò essere incauto ed arrogante. Ora George era certo che avrebbero potuto anche catturare direttamente adesso il nuovo Re, contando solo sulle guardie sue e quelle del Conte di Tririver, così come Levitan e gli altri nobili.






Tuttavia, dopo averci pensato per un momento, George abbandonò quest’idea. Dopotutto, il Maniero a Bordo Lago era uno spazio aperto e sarebbe stato difficile per loro mantenerlo. Avevano anche difficoltà nel muovere le truppe, quindi sarebbe stato più appropriato portare a termine il suo piano quando Roland andrà a vivere nel Castello.






Soltanto altri due giorni e il giovane Re sarebbe stato un uccellino in gabbia.






“Silenzio per favore.” Proprio in quel momento, il Conte Delta diede improvvisamente un colpo con le mani attirando tutta l’attenzione al centro del salone. “Sua Maestà vuole dirvi qualcosa.”






George si mise in bocca una succosa costoletta e pensò: <em>“Sta per fare il discorso di chiusura? Finalmente il banchetto è finito.”</em>






“Prima di tutto, vorrei ringraziare il Conte Delta per aver allestito un banchetto così sontuoso. Sono anche felice di vedere che sono state invitate così tante persone” disse Roland guardandosi attorno sorridendo. “Se ricordo bene, quasi tutti i nobili di Città dell’Acqua Rossa sono presenti?”






Vedendo il suo sorriso, George non poté fare a meno di sentire un brivido. <em>“Ancora quel sorriso... un sorriso fasullo. Sta soltanto arricciando le sue labbra... a cosa sta pensando?”</em>






“Tranne per due che sono malati, il restante degli invitati è qui, Vostra Maestà” annuì Delta.






“Bene, approfitterò di questa occasione per dirvelo direttamente” disse Roland lentamente, con le mani dietro alla schiena. “Da adesso in poi, Città dell’Acqua Rossa ed i territori intorno ad essa apparterranno a me, il Re di Graycastle. Non verranno conferiti in futuro. In altre parole...” fece una pausa e disse: “Nessuno di voi sarà più un nobile ereditario.”






Aris
                                


                                



