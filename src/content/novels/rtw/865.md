---
title: Capitolo 865- La Lettura della Mente
pubDate: 2025-08-07T11:37:51.035Z
tags:
    - rtw
---


<em>Ciao stiamo facendo un sondaggio per capire meglio cosa i lettori pensano del sito e dei recenti cambiamenti. Per favore compilate il questionario eccovi il <a href="https://docs.google.com/forms/d/e/1FAIpQLSd9UjRiiy3nx_rFcKCEoZiW_ECAP_gg_Fl53GqNUnE7T8E-DQ/viewform?usp=sf_link">link.</a></em>


<hr />










"Cheeee - cosa?"






George sbatté le palpebre. Per un momento, non riuscì a credere alle proprie orecchie.






Guardando il Conte Tririver accanto a lui, vide che anche il Conte era sconcertato. In quel momento, tutte le espressioni dei nobili assomigliavano a quelle di Guye. La stanza sprofondò nel silenzio dallo stupore, tanto che si sarebbe potuto sentire uno spillo cadere nella stanza.






Questo... non faceva parte del piano!






Questo potrebbe significare che Roland Wimbledon aveva già convinto il Conte Delta?






Quindi guardò il Signore della Città di Acque Rosse e la sua idea scemò immediatamente. Il Conte non era più calmo degli altri, e con gli occhi spalancati, guardò incredulo il nuovo Re. Ovviamente, non si aspettava che il nuovo Re avesse questo piano in programma essendo stato lui stesso a invitare gli ospiti al banchetto.






Per Delta, era solo un'abitudine assistere al banchetto al Maniero a Bordo Lago.






Come lo era per gli altri.






Questa è solo la mossa egoistica di Roland!






Che sia... pazzo?






"Penso che molti di voi abbiano notato che il sistema feudale ha gravemente ostacolato il flusso e la specializzazione del personale, che a sua volta ha limitato lo sviluppo della produttività della nostra nazione. Considerando che Graycastle... e anche l'intera razza umana potrebbe presto cadere in una grave crisi, devo prendere questa difficile decisione, che è quella di riprendere tutta la terra e il potere nelle vostre mani in modo che le persone nel Graycastle possano lavorare come un tutt'uno".






<em>"Specializzazione del personale? Produttività? Grave crisi? Di che diavolo sta parlando questo ragazzo? Chi capisce queste cose?" </em>Pensò George deglutendo a fatica.






Eppure il nuovo Re sembrava non curarsi delle opinioni dei nobili. Continuava a parlare come se non fosse presente nessuno "Per il momento, credo che questa decisione sia giusta e necessaria. Prendiamo come esempio la Regione Occidentale e la Regione Settentrionale di Graycastle: la scomparsa dei nobili feudali non ha causato il caos nelle due regioni, ma ha invece portato loro l'ordine. I decreti unificati di Neverwinter, la pianificazione e il dispiegamento delle politiche hanno spinto la città ad entrare nell'Era Industriale, con grandi fabbriche che prendono il posto delle officine domestiche come motore della produzione. Allo stesso tempo, è stata creata una grande quantità di ricchezza e le persone che hanno partecipato attivamente a questo processo ne hanno beneficiato notevolmente. Questi sono fatti innegabili e penso che tutti possano vederli".






"Detto questo, non intendo eliminare l'intera classe nobiliare. Voglio solo dirvi che perdere il vostro maniero e il titolo non significa che perderete tutto. In questo nuovo sistema, otterrete opportunità migliori e più ricche. Immaginate una torta delle dimensioni del vostro palmo. Sebbene potreste riuscire a malapena a soddisfare la vostra fame se la mangiaste tutta, se doveste allargare quella torta alle dimensioni di un tavolo, ne avreste una quantità più che sufficiente anche se ne prendereste solo una fetta. Poiché questa riforma è vantaggiosa sia per voi che per i vostri sudditi, non dovrebbe essere difficile capire perché vogliamo renderla una riforma universale in tutto il Regno. Molti di voi devono aver sentito parlare della riforma, giusto?"






<em>"In effetti, molti nobili conoscono le tue intenzioni, ma non si aspettavano che tu fossi così impaziente".</em> Pensò George velocemente. Dopo la sorpresa iniziale, gradualmente riprese la calma. Con sua sorpresa, scoprì che questo incidente non era necessariamente una cosa negativa, e poteva anche essere favorevole per lui!






Era quasi impossibile raggiungere un consenso con la quantità di nobili presenti. Al contrario, avrebbe aggravato i conflitti preesistenti tra loro e il nuovo Re. George fu felice di vedere che il discorso del Re in realtà aveva sostenuto i suoi sforzi nel farsi vedere sotto una luce positiva da tutti i presenti. Dopotutto, rispetto a fare la sua mossa dopo aver persuaso il Signore della Città di Acque Rosse, ciò che il nuovo Re aveva fatto era troppo sconsiderato. Ciò avrebbe potuto spingere rapidamente coloro che in precedenza volevano sostenere il Conte Delta al suo fianco.






Come previsto, quando i nobili tornarono in sé, uno di loro disse: "Vostra Maestà... Non ho troppa familiarità con la situazione nelle Regioni Occidentali e Settentrionali. Vostra Maestà sarebbe così benevolo da concedermi un paio di giorni per decidere?"






"Sì, questa questione è della massima importanza e deciderebbe il destino della mia casa. Non posso prendere la decisione da solo".






"Maestà, può garantire che ognuno di noi otterrà più ricchezze?"






"E se la riforma fallisse? Se perdessimo le nostre terre, non significa che anche la piccola torta iniziale andrebbe persa?






"La vostra politica deve essere saggia e brillante, ma... Non sono un commerciante, Vostra Maestà!"






"<em>Ha ragione. Ci siamo</em>", George si impettì. Più domande porgevano al nuovo Re, più perspicace sarebbe apparso lui. Se Roland non fosse stato in grado di assicurare ai nobili i suoi piani di riforma, sarebbe rimasto bloccato in una situazione piuttosto imbarazzante.






Roland, tuttavia, mantenne sul volto la sua ferma espressione. Dopo che la folla sproloquiò per un po', il Re alzò una mano e fece tacere la stanza. "Sembra che voi abbia frainteso qualcosa - quello che ho appena detto non era un suggerimento ma un ordine - pensavate di aver avuto voce in capitolo tanto per cominciare?" Il suo tono divenne meno amichevole e più freddo. "Non ho nemmeno bisogno del vostro consenso. Sono pienamente consapevole di chi starà sul carro del progresso e si unirà a me, e chi agirà come le rocce ostinate che bloccano le ruote solo per essere schiacciate nella polvere".






"Come... come fate a saperlo?" disse con sorpresa il Conte Delta.






Un sorriso si levò sul volto di Roland. "Perché so leggere le menti".






"Come... cosa avete detto?"






"Di fronte a cose al di là della propria comprensione, è normale essere sospettosi". Roland si girò, fece segno a Edith, poi disse: "In tal caso, ve lo dimostrerò".






La Perla della Regione Settentrionale si strinse le spalle. Sorrise ai nobili e disse: "L'abilità di Sua Maestà può essere facilmente dimostrata. Finché ripeti ogni parola che dirò, lo capirete all'istante. Nessuna bugia può sfuggire al rilevamento della Lettura della Mente di Sua Maestà. Il dominio dei Wimbledon su Graycastle dipende dalla padronanza di questa abilità. Voglio chiarire che chiunque non ripeta dopo di me sarà considerato come una di quelle pietre da schiacciare".






"Sciocchezze! Assolutamente senza senso. Non esiste nulla come la lettura della mente. Sarebbe stato più credibile se lo avesse detto una strega". George Nery rispose in cuor suo. Siccome indossava una Pietra della Vendetta Divina, non aveva paura della stregoneria di nessuna forza malvagia.






Voleva chiamare gli altri nobili per aiutarlo a fermare questa farsa, ma scoprì che molti nobili nella folla sembravano seguire il suggerimento di Edith. Molti credevano che non avrebbero avuto nulla da perdere anche se ci avessero provato, quindi stavano effettivamente aspettando che Edith continuasse a parlare. George non era sicuro se stessero aspettando che il Re si ridicolizzasse da solo o avessero paura di offenderlo apertamente.






Edith sorrise. "Per favore, ascoltate tutti attentamente. La prima frase è: sono completamente d'accordo con la nuova politica di Sua Maestà e collaborerò volentieri con i funzionari inviati da Neverwinter".






I nobili ripetevano con noncuranza; alcuni addirittura non riuscirono a trattenere le risate, pensando che ciò che tutto ciò fosse piuttosto ridicolo.






"Nessuno di voi sta dicendo la verità". Roland diede il suo giudizio. "Anche se ne sono un po' rammaricato, è in realtà comprensibile. Se fossi stato io, immagino che non avrei creduto facilmente al Re che è sempre rimasto nella zona periferica Graycastle. Prego, continuate".






"<em>Aspetta un minuto... C'è qualcosa che non va</em>". George aggrottò la fronte. "<em>Un Re accetterebbe questo risultato con così tanta calma</em>?" Essendo lui stesso il Signore del Crinale Roccioso, sebbene fosse consapevole che non tutti i suoi sudditi gli erano sinceramente fedeli, non avrebbe mai voluto sentirselo dire faccia. "<em>Non dovrebbe essere imbarazzato e infastidito? Perché Roland Wimbledon è così calmo?"</em>






"La seconda frase: anche se non capisco cosa voglia fare Sua Maestà, il potere feudale non è qualcosa senza cui non posso vivere. Sono disposto a collaborare finché esisteranno opportunità per me di acquisire più ricchezze". Edith si leccò le labbra e proseguì entusiasta. "Per favore, ripetete dopo di me parola per parola. Assicuratevi di scandire bene le parole".






<em>Moumentai</em>




                                


                                



