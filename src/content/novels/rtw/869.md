---
title: Capitolo 869: L'attacco sul Fronte Orientale
pubDate: 2025-08-07T11:30:06.857Z
tags:
    - rtw
---


<em>Ciao stiamo facendo un sondaggio per capire meglio cosa i lettori pensano del sito e dei recenti cambiamenti. Per favore compilate il questionario eccovi il <a href="https://docs.google.com/forms/d/e/1FAIpQLSd9UjRiiy3nx_rFcKCEoZiW_ECAP_gg_Fl53GqNUnE7T8E-DQ/viewform?usp=sf_link">link.</a></em>


<hr />






"E' questa Valencia?" Ascia d’Acciaio sistemò il telescopio mentre osservava una città che, da lontano, sembrava grigia e marrone.


"Secondo la mappa dovrebbe essere Valencia. Dopo tutto, c'è solo un Fiume Sanwan. Non ci si può sbagliare" disse il tenente Zampa di Orso. Proprio come Ascia d'Acciaio, anche lui era un ex cacciatore a Città di Confine ed era nel primo gruppo di soldati della milizia di Roland.


"Sembra un po' strano" disse Ascia d’Acciaio corrucciando il volto.


"Perché?"


"Valencia è una delle maggiori città della Regione Orientale ed un centro di commercio ben consolidato a Graycastle. E, insieme alla vecchia Città del Re e a Città dell'Aquila, formano la Regione Centrale più florida del Regno. Ne avevo sentito parlare persino nelle Regioni dell'Estremo Meridione," disse Ascia d'Acciaio, "ma non ti sembra strano che abbiamo visto solo pochissime navi di mercanti qui in questi ultimi giorni?"


"Non ci ho fatto caso," disse Zampa di Orso alzando le spalle. "Il precedente attacco pirata può aver spaventato i mercanti, e così non hanno avuto il coraggio di ritornare di nuovo qui per commerciare."


"L'attacco c'è stato due anni fa. Indipendentemente dai danni causati, i mercanti avrebbero già dovuto riprendersi dallo shock."


Le mura della città sembravano rovinate e rigonfie. Sembrava essersi ispessito di recente, ma probabilmente, a causa della mancanza di pietre, avevano solo intonacato l'originale muro marrone con del fango rosso unito a ghiaia e a materiali di legno, per farlo sembrare il primo muro di macerie di Città di Confine. Inoltre, la superficie di queste mura era coperta da uno strato di cose luccicanti. A causa della distanza, Ascia d'Acciaio non riusciva a scorgere per bene di che cosa si trattasse.


Tuttavia, era ovvio che non si trattava di una ricostruzione completa del muro della città. Le parti delle mura intonacate erano ora due volte più spesse del vecchio muro, ma alcune parti erano rimaste ancora le stesse di prima. Guardando da lontano, sembrava grezzo e sconnesso e non sembrava il tipo di costruzione di una città famosa per la sua ricchezza.


"Che importa. Non ci interessa come, dobbiamo occupare questa città." Zampa di Orso estrasse una bacca di Alkekengi (1) e se la buttò in bocca. "Sua Maestà ci ha ordinato di catturare l'intera Regione Orientale, quindi dobbiamo conquistare tutte le città che incontriamo in questa regione, anche se non si chiamano Valencia."


Sentendo quelle parole, Ascia d'Acciaio scosse la testa disperatamente. Zampa di Orso era ancora una persona irascibile come in passato. Una volta individuata la sua preda, riusciva a prenderla anche con un giavellotto in mano, per poi ritornare con la sua cattura, mentre gli altri cacciatori erano ancora intenti a sistemare trappole e inviare segugi per cacciare le loro prede.  Si diceva che anche il più feroce animale della foresta, gli orsi bruni, sarebbero stati riluttanti ad affrontarlo. Ed era per questo che si faceva chiamare Zampa di Orso.


Ascia d'Acciaio credeva che Zampa di Orso sarebbe anche stato promosso ad una posizione più alta di un tenente se avesse imparato ad usare il cervello. Perfino Van'er era già il Capo Comandante del battaglione di Artiglieria.


Zampa di Orso continuò. "Ciò che conta non è la battaglia in sé, ma come ricomporre l'ordine dopo di essa. Se mettiamo sottosopra la Regione Orientale, il Comune sicuramente darà la colpa a noi. Tuttavia, se non ricorriamo alla violenza, per quei funzionari sarà difficile riuscire a prendere il controllo della situazione. Sua Maestà ti ha detto come affrontare queste città?" Ascia d'Acciaio era un po’ sorpreso dai pensieri di Zampa di Orso.


"No, Sua Maestà mi ha incaricato di prendere decisioni in base alla situazione."


"Sarà un bel grattacapo per te. Ma tu sei il capo qui e seguirò le tue istruzioni" disse Zampa di Orso sorridendo.


Ascia d'Acciaio era incuriosito. "Oh? Cosa intendi con grattacapo?"


"Stai scherzando o davvero non lo sai?" Zampa di Orso appoggiò il suo palmo contro la sua fronte. "Sarà davvero un bel guaio quando dovrai pensare a come affrontare quei nobili. Hanno posseduto queste terre per anni, in attesa di un'occasione per reagire, ma riescono solo a vedere Sua Maestà diventare sempre più forte. La situazione qui è complessa. Quando conquisterai queste città, la maggior parte dei nobili si arrenderà, ma senza la Signora Usignolo, come farai ad essere sicuro che ti stiano dicendo la verità?"


"Continua." Ascia d'Acciaio annuì e si rese conto che Zampa di Orso non era del tutto uno svampito.


"Ehi, davvero non hai mai pensato a tutto questo?" fece Zampa di Orso lanciandogli un’occhiataccia. "L'esercito del Fronte Orientale non ha molti soldati. Potremmo posizionarne un numero limitato in ogni città che catturiamo, e riuscirebbero a malapena a gestire la città interna, ma questa regione era il territorio di Timothy! Andrà bene se i nobili decidono di collaborare con noi, ma cosa succederà se sono maliziosi e continueranno a credere di riavere i loro poteri indietro? Anche se questo tipo di persone saranno poche, non avremo ancora pace da loro. Una volta che lasceremo la città, trasformeranno il Comune in una marionetta o, addirittura, uccideranno i funzionari che manderemo qui. Possono farlo in molti modi: avvelenamento, omicidi e corruzione. Tutti questi problemi si possono risolvere con i fucili."


"Hai dei consigli?" chiese Ascia d'Acciaio curioso.


"Sono affari tuoi, capo." Zampa di Orso roteò gli occhi e sputò i semi nelle acque agitate del fiume.


"Supponiamo che adesso sei il Capo Comandante dell'Esercito del Fronte Orientale. Andiamo, stiamo parlando ipoteticamente."


"Ok..." Zampa di Orso ci pensò a lungo e poi emise un lungo sospiro. "Non esiste una soluzione perfetta per questo problema. Se la Signora Usignolo non riesce ad aiutarci, possiamo solo contare sul tempo per risolvere questo problema. Oppure possiamo assumere più Ratti e prendere alcune misure preventive. Possiamo seguire l'esempio di Neverwinter e costruire una squadriglia di polizia per mantenere l'ordine. Nel frattempo, ci dobbiamo servire dei nobili del territorio il meno possibile, fino alla fine della guerra."


"Abbastanza sicuro..." sussurrò Ascia d'Acciaio.


"Cosa?"


"No, niente." Ascia d'Acciaio mise via il telescopio. "Ora puoi andare ad informare le persone sulle altre barche di tenersi pronti per l'attracco. Siamo vicini al molo della città."


"Capito!" Zampa di Orso era elettrizzato all'idea di una battaglia imminente. "Sono stato a mollo sul fiume per troppo tempo. Ora, finalmente potrò combattere"


Vedendo il suo tenente andarsene eccitato, Ascia d'Acciaio emise un respiro rilassato e si sporse sull'oblò nella sala di comando, perso nei suoi pensieri.


Non riusciva a fare a meno di ricordare la scena in cui Edith gli aveva parlato, prima di lasciare Neverwinter.


Il luogo in cui Edith aveva organizzato di parlare era una stanza privata presso la taverna di Evelyn, non di certo un luogo per le discussioni formali. Ascia d'Acciaio si aspettava che Edith, un funzionario del Ministero della Difesa, si sarebbe congratulata in anticipo con lui per il successo della sua azione militare, cercando di costruire un buon rapporto personale con l'esercito.  Tuttavia, quando lui entrò nella stanza, non vide nessun altro se non la Perla della Regione Settentrionale in persona, e si ritrovò a sentire cose totalmente diverse rispetto a ciò che si era aspettato.


Avevano discusso esattamente delle cose problematiche menzionate da Zampa di Orso.


Ascia d'Acciaio ricordava ancora chiaramente tutto ciò che Edith aveva detto.


In quel momento, era rimasto sbalordito dalla sua prima frase. "Sai perché Sua Maestà ti ha lasciato il comando dell'Esercito del Fronte Orientale?"


"Obbedisco solo ai suoi ordini e non chiedo mai spiegazioni."


"Ma gli ordini non includono tutti i dettagli di un'azione, soprattutto quelli che non possono essere detti." Aveva risposto Perla della Regione Settentrionale mentre sorseggiava la sua Bevanda del Caos. "Pensavi di essere stato scelto perché eri il più adatto. Ma, è così? Conosci i ragazzi della Regione Orientale meglio di me. Qualsiasi esercito regolare e ben addestrato, formato da 500 o 600 soldati, può sconfiggerli come si schiacciano le erbacce secche o si sgretola il legno marcio. In altre parole, qualsiasi comandante di battaglione regolare sarà sufficiente per far fronte alla battaglia sul Fronte Orientale. Al contrario, l'Esercito del Fronte Occidentale deve combattere contro la Città Santa di Hermes. Quel combattimento sarà più complicato e pericoloso. Se non fosse stato per qualcosa di speciale in te, il Re ti avrebbe chiesto di aiutarlo a guidare l'Esercito del Fronte Occidentale e avrebbe trovato qualcun'altro per comandare l'Esercito del Fronte Orientale."


"..." Ascia d'Acciaio non sapeva cosa dire, ma nel suo cuore era in qualche modo d'accordo con Edith.


Edith si spiegò ancora meglio. "Per quanto riguarda la parte speciale in te, è facile. E' questo tuo atteggiamento verso i nobili. In qualità di uomo Mojin, naturalmente tu non avrai paura o non tollererai i nobili di Graycastle, e trattare con i nobili ribelli è la chiave per riconquistare la Regione Orientale."


Proprio come Zampa di Orso, anche lei aveva analizzato la sua situazione. La sua analisi era stata così dettagliata e convincente che dovette concordare sul fatto che i metodi ordinari non avrebbero potuto ristabilire la situazione nella Regione Orientale.


<em>Sua Maestà ha bisogno di risorse umane e materiali, e non ha molto tempo per affrontare questo tipo di feccia.</em>


<em>L'unico problema è.... su questo Sua Maestà non aveva dato un ordine chiaro.</em>


Aveva sollevato questa questione a Edith e lei aveva risposto dicendo: "Sua Maestà è un Signore misericordioso e non può dare nessun ordine chiaro su questa questione, per questo ha bisogno che ce ne occupiamo noi per lui. Inoltre, ha accennato a questo proposito. Questa volta il Comune invierà 265 funzionari nella Regione Orientale insieme a te. Sua Maestà ha speso tanti soldi e impiegato molte forze per addestrare questi ufficiali e spedirli nella Regione per gestire per lui la situazione. Ci sono più del doppio dei soldati dell'Esercito del Fronte Orientale rispetto ai funzionari  in questa regione. Devi sapere perché."


Ascia d'Acciaio ricordò che, in quel momento, una luce si era accesa nella sua mente.


Edith gliel'aveva ricordato infine. "Non deludere Sua Maestà"


All'improvviso, un corrispondente interruppe i suoi pensieri. "Mio Signore, il Primo Esercito è pronto ad attraccare. Possiamo arrivare al molo in qualsiasi momento!"


Ascia d'Acciaio fece un respiro profondo e disse con voce profonda: "Attracchiamo e accampiamoci. Preparatevi per la battaglia."






<em>Framan</em>






[su_service title="Erialis" icon="icon: comment" size="16"]<em> (1) ricordate il vino di lanterna del fuoco ebbene  dopo varie ricerche alla fine abbiamo la soluzione si sta parlando del vino prodotto da questa bacca che come avete letto è a</em><em>nche commestibile di per sè. Senza indugi vi propongo questo<a href="https://it.wikipedia.org/wiki/Physalis_alkekengi"> link  </a></em><span data-sheets-value="{&quot;1&quot;:2,&quot;2&quot;:&quot;[/su_service]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[/su_service]</span>
                                


                                



