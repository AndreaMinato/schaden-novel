---
title: Capitolo 873: Nobili e Prigionieri
pubDate: 2025-08-07T11:30:06.858Z
tags:
    - rtw
---


Quando Ascia d’Acciaio entrò nella città che un tempo era stata l’orgogliosa di Valencia, fu sorpreso dal constatare la devastazione che la nuova arma aveva provocato, tuttavia non lasciò che questa emozione si manifestasse sul suo viso.


Nonostante avesse partecipato a molti esercizi con i cannoni, assistere dal vivo alla potenza di quelle armi in una battaglia era un'esperienza completamente diversa.


Era inimmaginabile come quel dispositivo mobile che poteva essere facilmente trasportato da un gruppo di cinque persone potesse causare una tale devastazione anche con un numero limitato di colpi.


Sapeva che la cadenza di tiro del cannone era molto più rapida della precedente artiglieria da campo, e sapeva che se fossero stati una dozzina, avrebbero potuto causare distruzione su larga scala se avessero sparato contemporaneamente. Tuttavia si rese conto che apparentemente aveva abbondantemente sottovalutato quella nuova arma adesso che aveva assistito alla sua performance.


Nonostante un singolo colpo del mortaio non potesse essere paragonato a quello di un cannone a canna lunga nella sola potenza di fuoco, il mortaio era più facile da controllare, più mobile e poteva essere trasportato senza l'aiuto delle streghe. Inoltre, la sua traiettoria di tiro gli consentiva di attaccare i nemici che si nascondevano dietro i muri. Con abbastanza munizioni, l'arma poteva causare al nemico uno sbarramento così devastante che persino il Primo Esercito che era altamente disciplinato poteva non essere in grado di resistere se invece si fosse trovato dalla parte ricevente.


<em> "No ... è normale scappare in queste circostanze. Chi non sarebbe spaventato a morte se una pioggia di fuoco dovesse calare su di lui?"</em>


Ascia d’Acciaio finalmente comprese la fiducia che aveva mostrato Sua Maestà quando aveva gettato ancora una volta tutte quelle artiglierie da campo apparentemente sofisticate nell'area della fornace. Ad essere onesti, quelle armi che sparavano tondi massicci contro il nemico sembravano inutili rispetto al mortaio.


Beh, alla fine, probabilmente soltanto Re Roland era l’unico a potersi permettere una simile arma da fuoco in tutta il Graycastle.


Si diceva che ogni palla di cannone costasse dai tre ai quattro Ori reali, quindi quello che il Primo Esercito aveva usato prima per bombardare la città con un centinaio di proiettili, equivaleva a gettare via dell’oro massiccio. Inoltre, le schegge di proiettile utilizzate dai cannoni Longsong erano molto più costose. Quando avrebbero combattuto i demoni, i reali d'oro nella cassa del Neverwinter sarebbero stati sufficienti a sostenere il Primo Esercito fino alla fine della Battaglia della Divina Volontà?


Fortunatamente, non doveva preoccuparsi di questo problema.


Quel rompicapo avrebbe dovuto risolverlo Barov, per quanto riguardava l'esercito, il loro unico obbligo era conquistare la vittoria per Sua Maestà.


Ascia d’Acciaio e i suoi uomini attraversarono la lunga strada colma del fumo della polvere da sparo.


Non ci volle molto prima che arrivassero al centro della piazza della città, dove il Primo Esercito aveva radunato tutti i nobili che si erano arresi.


Gli occhi di Ascia d’Acciaio si spostarono sui prigionieri, il cui aspetto era un completo disastro. Prima che potesse dire qualcosa, un nobile si alzò e disse: "Sono il Signore di Baia delle Navi, il Conte Kasyn. Posso chiederle dove si trova il Re Roland? "


Valencia era stata costruita su un pezzo di terra circondato dall'acqua e molti nobili avevano chiamato le loro terre definendole baie e spiagge. Ascia d’Acciaio ricordava appena che Baia delle Navi era un grosso pezzo di terra collocato tra Valencia e Contea del Vento Marino. Una famiglia che occupava un posto così altolocato doveva sicuramente essere ammirata e invidiata dai suoi sudditi. Tuttavia, in quel momento, il mento sollevato del nobile e le maniere pretenziose sembravano ridicoli per l'Ascia d’Acciaio. "Sua Maestà è troppo impegnato per gestire gli affari nella Regione Orientale. Mi ha affidato la piena responsabilità su questo fronte " rispose.


"Lei?" Earl Kasyn si accigliò.


"Sta scherzando? Ovviamente non è di Graycastle. "


"Roland Wimbledon avrebbe lasciato che un sabbipode gestisse il suo esercito?"


"Come può non condurre personalmente il suo esercito in una spedizione così grande? Non ha paura che i suoi uomini si ammutinino e fuggano? "


Il Signore di Baia delle Navi non era l'unico confuso. Anche gli altri nobili stavano mettendo in dubbio la decisione del nuovo Re.


"Sua Eccellenza Ascia d’Acciaio è senza dubbio il comandante in carica dell'Esercito del Fronte Orientale. Tutti ne siamo testimoni" non poté fare a meno di gridare il tenente Zampa di Orso.


"Esercito del fronte orientale? E cos’è?" chiese Kasyn.


"È l'esercito inviato per recuperare la Regione Orientale, ovviamente…"


"Zampa di Orso!" Ascia d’Acciaio l’interruppe bruscamente. Il tenente, improvvisamente consapevole del suo errore, si coprì in fretta la bocca con una mano.


Lady Edith aveva ragione. Anche se Sua Maestà era intenzionato a far sì che i nobili rinunciassero a tutto il loro potere feudale e abolissero la nobiltà una volta per tutte, quei nobili avevano comunque una certa influenza sulla gente. Zampa di Orso, che era un cacciatore, poteva non sembrare ossequioso a quel gruppo di nobili, ma era ovviamente influenzato dai titoli di quei nobili, o non avrebbe mai commesso un errore da principiante.


Apparentemente, solo Ascia d’Acciaio riusciva a mantenere l'indifferenza di fronte a quei nobili.


Ascia d’Acciaio disse a bassa voce: "Che ci crediate o no, la verità resterà questa. Perché sei tu a porre le domande? Dov'è il Duca di Valencia? Non è lui il responsabile della Regione Orientale? "


"Il Duca si è sacrificato nella battaglia" Kasyn scosse la testa con un'espressione addolorata. "Ha insistito per guidare i cavalieri con una carica frontale. Non siamo riusciti a fermarlo".


"Quindi il cavaliere che era pieno di proiettili era il Duca!" Ascia d’Acciaio sollevò il sopracciglio. "Rientra sicuramente nella definizione di un guerriero". Guardò i nobili che erano ancora in armatura e chiese: "Eppure i miei uomini mi hanno parlato di solo due difensori. Dov'è la cosiddetta cavalleria? Come è possibile che ci sia un solo cavaliere al servizio del Guardiano della Regione Orientale? "


"Beh, questo ..." Kasyn rimase senza parole per un momento.


"La smetta di preoccuparti per queste faccende irrilevanti. Ora che sappiamo che lei è il capo dell'esercito, le faremo semplicemente la nostra richiesta" un altro nobile si alzò e disse: "Ci arrenderemo e serviremo Roland Wimbledon solo se verrà qui ad incontrarci personalmente, o se Sua Maestà è troppo impegnato per venire, potremmo anche mandargli dei messaggeri".


"E tu sei?"


"Sono Il Visconte Ariburke" disse con impazienza, "Fino ad allora, speriamo di essere trattati correttamente. Se desiderate un riscatto, basta menzionare l'importo".


"Tuttavia quello che avete fatto è stato un tradimento" disse Ascia d’Acciaio, senza emozioni. "Anche i vostri titoli non vi risparmieranno un processo".


"Prima di tutto, è stato il Duca Wilion Berger a commettere un tradimento, e lo ha già pagato. Non abbiamo chiesto di essere qui, e secondo la legge, i nostri crimini dovrebbero essere meno gravi".


"Esatto, non siamo i suoi feudatari, ma siamo solo sotto la sua giurisdizione." Kasyn sembrava essersi ripreso e gli fece eco: "In secondo luogo, dovrebbe essere Sua Maestà colui che pronuncia il nostro verdetto finale. Non mi dica che ha intenzione di condannarci lei stesso?"


Non ci volle molto prima che Ascia d’Acciaio si rendesse conto del perché quei nobili sconfitti continuassero a darsi delle arie. Quando si erano accorti che Roland Wimbledon non era lì in persona, avevano perso interesse nel negoziato. Era una pratica comune che la punizione degli sconfitti fosse data dal Re. A loro avviso, la cosiddetta sentenza non era tanto una punizione quanto una transazione commerciale. In generale, coloro che non riuscivano a pagare sarebbero eliminati e quelli che potevano pagare riuscivano a scagionarsi ed essere relativamente liberi.


Probabilmente non era la prima volta che affrontavano una sconfitta, quindi quei nobili erano fiduciosi di poter offrire qualcosa di interessante al Re come riscatto.


Sfortunatamente, Ascia d’Acciaio serviva un Re che non era un nobile ordinario.


Ascia d’Acciaio si strinse nelle spalle prima di dire: “Avete ragione. Non ho l'autorità. Comunque sia, siete comunque dei traditori che hanno commesso un crimine. Prima che Sua Maestà prenda una decisione, dovrò trattenervi fino a quando il mio Re non vi avrà convocato “.


"Quanto ci vorrà?" chiese sgradevolmente il Conte di Baia delle Navi. "Esattamente come abbiamo detto prima, non abbiamo fatto nulla che possa essere definito tradimento agli occhi della legge, a meno che lei non possa mostrarci qualche prova concreta".


"Al massimo un mese, considerando la velocità del piccione viaggiatore." Ascia d’Acciaio si concesse una rara risata, ignorando la seconda metà della frase del Conte. "State tranquilli, il cibo e i vestiti saranno tutti all'altezza degli standard che vi meritate".


…


A tarda notte di due giorni dopo, Zampa di Orso, in preda al panico, si precipitò nella tenda dell'Ascia d’Acciaio.


"È successo qualcosa, mio Signore! La prigione del Castello è in fiamme!"






<em>Thea </em>
                                


                                



