---
title: Capitolo 874: Criminali
pubDate: 2025-08-07T11:30:06.859Z
tags:
    - rtw
---


<strong> </strong>






<strong> </strong>


Nonostante il fatto che intorno al Castello c’erano numerosi pozzi funzionanti, i servitori non erano stati comunque in grado di domare le fiamme. Il fuoco aveva iniziato a bruciare senza preavviso e, quando le persone fuori si erano accorte che qualcosa non andava, dense colonne di fumo avevano già riempito l’interno della prigione, impedendo ogni potenziale tentativo di salvataggio.






Il Primo Esercito si era prontamente ritirato fuori dal Castello e aveva bloccato l’accesso all’area. L’incendio si era protratto per ore e soltanto nel pomeriggio del giorno successivo fu possibile entrare, nella prigione non era rimasto più niente dei prigionieri detenuti in precedenza.






Senza indugi, il Primo Esercito aveva iniziato a ripulire il luogo e ad investigare sull’accaduto. Gli ufficiali che erano venuti insieme all’esercito, avevano istituito un Municipio temporaneo ed iniziato a prendere in mano l’amministrazione di Valencia.






Presto scoprirono la causa dell’incendio: un gruppo di Ratti si era intrufolato all’interno della prigione attraverso un passaggio segreto ed avevano acceso i mucchi di grano per via del loro risentimento verso il Duca Berger, che aveva trasformato questa prosperosa città commerciale in una fortezza impoverita.






Perciò, questo incendio doloso non solo era una minaccia all’ordine della Regione Orientale, ma anche un atto di aperta provocazione verso il Primo Esercito di Neverwinter.






Oltre al diffondere il risultato dell’investigazione, il Primo Esercito ed il Municipio avevano iniziato in tutta la città un’operazione per estirpare i Ratti. Clemenza verso quelli che confessavano, punizioni per coloro che opponevano resistenza, argenti per quelli che li denunciavano e grano per chiunque avesse informazioni. Inoltre, il cibo trovato nelle ville dei nobili era stato nuovamente immesso sul mercato ed era stato usato anche per soccorrere gli affamati. La precedente città quasi morta aveva ora ripreso vitalità.






La notte in cui venne dato il comando per lo sterminio dei Ratti, Zampa di Orso entrò nuovamente nella tenda di Ascia d’Acciaio.






“Capo, abbiamo individuato alcuni segni dell’evacuazione delle grandi famiglie. Una dozzina di carri sono usciti attraverso la Porta Ovest della città, apparentemente diretti verso la Contea del Vento Marino. Alcuni dei solchi lasciati dai carri sono particolarmente profondi, quindi penso che debbano essere carichi di...”






“Ori e gioielli.” Ascia d’Acciaio posò la penna d’oca dalla sua mano. “Sono stato chiaro all’inizio, voglio solamente il loro cibo, quindi possono portarsi via qualunque altra cosa vogliano.”






Il Comandante in capo non era affatto sorpreso quando seppe della frettolosa evacuazione dei nobili.






Nel momento in cui la prigione aveva preso fuoco, ogni traccia di fiducia tra il Primo Esercito ed i nobili era svanita. A quel punto, fuggire da questo posto era, secondo loro, l’unico modo per sopravvivere. Una famiglia nobile poteva sopportare la perdita dei Signori e di alcuni cavalieri poiché il titolo era ereditario ed i cavalieri potevano essere nominati, ma avevano ormai perso il coraggio per confrontarsi direttamente contro il Primo Esercito.






Piuttosto che restare qui in attesa della loro inevitabile rovina, preferivano di gran lunga condurre i restanti familiari, servi e fortune verso un qualche luogo lontano e sperare in nuove opportunità. Le loro terre erano molto importanti ma, ovviamente, la loro vita era più importante.






Inoltre, per prepararsi alla battaglia, Wilion Berger aveva riunito a Valencia tutte le risorse delle zone vicine, lasciando i territori circostanti in uno stato così pietoso che ci sarebbero voluti almeno altri due o tre anni di duro lavoro prima di riottenere nuovamente valore. Altrimenti, quei nobili non avrebbero deciso così in fretta di fuggire con la coda tra le gambe.






“Capo, avrei un’altra domanda...” Zampa di Orso fece una pausa, le sue parole successive si congelarono sulle sue labbra. Era una cosa molto tata per il tenente di mente semplice.






“Continua” disse Ascia d’Acciaio serio.






Zampa di Orso esitò per un lungo momento prima di chiedere a sottovoce: “Siete stato voi ad appiccare il fuoco alla prigione?”






“Cosa te lo fa pensare?”






“Il tunnel segreto era stato progettato con una porta divisoria fatta di duro ferro, riuscire ad aprirla va oltre il limite delle abilità dei Ratti. Inoltre, non penso che i fratelli appostati fossero così negligenti da essere completamente ignari riguardo ai piromani. Ho controllato la prigione e i segni di bruciatura indicano che l’incendio è probabilmente iniziato nel corridoio piuttosto che nelle celle. Infine, osservando i resti, credo che la fiamma è stata alimentata con olio.”






“Non ti sbagli. L’incendio è stato appiccato secondo il mio ordine.” Ascia d’Acciaio annuì.






Zampa di Orso, sorpreso dalla schietta confessione del suo capo, rimase stordito per un momento prima di ritrovare la voce: “Perché?”






“Credo che sia meglio che questo genere di cose vengano gestite da me. Più persone vengono a conoscenza del piano significa che c’è una probabilità più alta che qualcosa vada storto.”






“Non è quello che intendevo.” Il tenente scosse la testa. “Intendo dire... non si erano già arresi?”






“Capisco...” Ascia d’Acciaio meditò un momento e disse: “Ad essere franchi, non ho il tempo per discernere se la loro resa fosse sincera o meno, come anche Sua Maestà non ha il tempo per giudicarli uno ad uno. Ed è per questo che Sua Maestà mi ha conferito il totale controllo sul Fronte Orientale prima che l’esercito lasciasse Neverwinter.”






“Ma...”






“Stai forse per dirmi che una sentenza senza un processo potrebbe uccidere gli innocenti tra di loro?” Ascia d’Acciaio disse bruscamente, passando al tenente un libro sul tavolo. “Dai un’occhiata.”






“Questo è... un rapporto demografico?”






“Si, l’abbiamo trovato nella biblioteca.” Il capo annuì. “Cinque anni fa, duecentoventimila persone abitavano a Valencia e nei territori circostanti. Era l’area più prospera nella Regione Orientale. Ma fino a quest’anno, la popolazione è scesa fino a meri sessantamila. I rifugiati che abbiamo accolto dalla Regione Orientale sono in totale circa trenta o quarantamila. Se arrotondiamo a quarantamila, il deficit resta comunque all’incirca sui centoventimila, anche senza considerare la crescita nella popolazione. Sono certo che sei a conoscenza della causa di tutto ciò.”






Zampa di Orso ansimò: “I terreni agricoli rovinati dalle inondazioni...”






“E questa Valencia assolutamente irriconoscibile.” Ascia d’Acciaio si alzò e camminò fino al candeliere, le mani dietro alla schiena. “A quanto pare, Wilion ha richiamato tutte le persone che vivevano nelle vicinanze per lavorare per lui. Sono stati mandati per bloccare le strade e rinforzare i muri. Senza l’aiuto ed il sostegno degli altri nobili, da solo non sarebbe mai riuscito ad arrivare fino a questo punto. Come risultato, il massiccio spostamento di persone ha severamente interrotto gli scambi commerciali e lasciato gran parte delle colture incustodite. In altre parole, tutti quei nobili sono complici del Duca. Adesso, credi ancora che Sua Maestà accetterebbe la loro fedeltà?”






“...” Zampa di Orso rimase per un momento senza parole.






“Ma non hanno mentito sul fatto di credersi innocenti” ha continuato Ascia d’Acciaio “perché ai loro occhi, tutto questo non è niente. Anche se più della metà dei terreni agricoli sono stati devastati, le loro ville erano comunque piene zeppe di cibo e anche di... umani. Dopotutto, la carne può durare più a lungo del grano se conservata in modo appropriato.”






Le pupille di Zampa di Orso si contrassero improvvisamente.






“Ovviamente la cosa più rilevante è che ciò che hanno fatto intralcia in modo cruciale il progresso del piano di Sua Maestà. Il nostro Re valuta la popolazione al di sopra di ogni altra risorsa, ma loro hanno dissipato le risorse umane sprecandole. Riesci ad immaginare come sarebbe stata la battaglia se non avessimo avuto con noi i mortai? Sai quanto è difficile muovere l’artiglieria da campo nel fango, avremmo dovuto ricorrere all’assalto della città o al prolungamento della battaglia. Non penso che i nobili avrebbero ceduto prima di usare tutte le loro persone nella città.” Ascia d’Acciaio si girò: “Hai altre domande?”






Dopo un lungo momento  Zampa di Orso alzò lo sguardo. “Hai ragione. È stato fin troppo generoso lasciarli bruciare a morte... ma non è stato un ordine specifico di Sua Maestà, giusto? Se dovesse venire a saperlo...”






“Cosa intendi dire con ‘se dovesse‘?” Ascia d’Acciaio alzò un sopracciglio. “Pensi forse che nasconderei questa cosa al Re? No, lo saprà. Ho incluso nel rapporto tutto quello che è accaduto a Valencia fino ad ora, non importa se approverà o meno questa azione ma me ne assumerò la piena responsabilità.”






Aris
                                


                                



