---
title: Capitolo 875: Storia Oggettiva
pubDate: 2025-08-07T11:30:06.859Z
tags:
    - rtw
---






Alla fine, il caos che si aspettava scoppiare a Valencia non arrivò e l’andamento della situazione superò completamente l’immaginazione di Bale.


Avendo lavorato come scrivano per diversi Signori, sapeva chiaramente cosa significava lo sfondamento delle mura: saccheggi, massacri, disordine, esiliati... che gli invasori fossero stati cavalieri, plebaglia o pirati, non avrebbe fatto molta differenza. Così era stato con Sua Maestà Timothy e così era stato durante l’ascesa del nuovo Duca.


Per gli invasori i viveri e le ricchezze della città erano le ricompense migliori. Era un fatto normale, proprio come i nobili erano nati per essere superiori alla gente comune.


Anche le varie documentazioni nei libri di storia ne provavano la credibilità.


Tuttavia, stavolta la situazione era completamente differente. L’esercito di Roland non solo non aveva alzato le armi contro i cittadini, ma aveva tentato di confortarli e calmarli. I mucchi di frumento che erano stati trovati nel Castello del Duca, erano stati cucinati in porridge di grano e distribuiti agli affamati. Un gran numero di offerte di lavoro erano state pubblicate nella piazza principale: i partecipanti non solo potevano ottenere del cibo, ma anche un salario! Che ai soldati di Roland non importasse dare via quello che sarebbe appartenuto a loro ad un branco di persone che non conoscevano? Che il Principe Roland avesse fatto tutta questa strada per conquistare Valencia solo per scialacquare la propria tesoreria?


Tra ogni genere di libro, Bale non aveva mai trovato un comportamento del genere nella storia prima d’ora.


Però tutto questo lo rese solo un po’ sorpreso. In realtà, c’era qualcos’altro che stava incutendo un profondo timore allo scrivano.


Ed era l’incendio al Castello avvenuto giorni fa.


Le voci che affermavano che il fuoco era stato appiccato dai Ratti erano piene di falle. Bale aveva servito tre Duchi ed era vissuto nel Castello per oltre vent’anni ma non aveva mai scoperto l’entrata di alcun passaggio segreto.


Quando si trattava di vie di fuga che avrebbero deciso la vita o la morte, il progetto era sempre estremamente riservato e sicuro. Le persone all’interno non dovevano riuscire a scoprirne tracce, per non menzionare un’intrusione da parte della gente all’esterno. Se quella gentaglia avesse davvero avuto l’abilità di scoprire una cosa del genere, non si sarebbero degradati fino a diventare Ratti della Strada Nera.


L’incendio era stato appiccato dalla gente di Roland.


Realizzando questa cosa, Bale sentì un’improvvisa stretta al cuore.


Per la prima volta, i nobili non erano più più importanti delle persone comuni. Le loro vite avevano ora lo stesso valore di quelle di coloro che avevano riempito: senza più alcuna sicurezza.


Forse per loro il pericolo era ancora più grande.


Le grandi famiglie che non erano ancora state catturate da Roland, si erano chiaramente accorte di questa cosa, avevano reagito rapidamente fuggendo da Valencia. Probabilmente avevano persino abbandonato il Regno di Graycastle.


Quindi, cosa sarebbe accaduto in seguito?


Anche a lui sarebbe capitata una sorte del genere?


Nei recenti giorni passati, lo scrivano aveva perso un mucchio di capelli e il punto calvo sulla sua testa era diventato più grande.


Il suo timore non era assolutamente infondato: nei dieci anni passati, veniva chiamato come il nobile senza titolo, oppure, il nobile più vicino ai nobili. Aveva servito diversi Signori, aveva esperienze e conoscenze abbondanti ed aveva anche letto molti più libri rispetto ai figli dei nobili. Ed era esattamente grazie a questo che era sopravvissuto sano e salvo ad eventi quali il saccheggio di Garcia e l’alternanza del potere nella Regione Orientale. Anche se le persone nella città venivano falciate come paglia nei campi, lui era rimasto ad osservare, registrando meticolosamente ogni evento.


Ma adesso, era così terrorizzato da non riuscire a dormire.


Nonostante il formidabile esercito non avesse agito finora contro alcun cittadino non nobile e nemmeno contro le persone comuni che avevano lavorato per le grandi famiglie, non era comunque certo che non avrebbero fatto niente in futuro.


Non aveva chiesto a quelle famiglie di portarlo con loro dato che in fin dei conti, lui era un uomo comune, ma non voleva neanche restare ad aspettare di essere ucciso. Sentiva che doveva fare qualcosa.


Sotto la luce ondeggiante della candela, l’occhio dello scrivano cadde sul libro di storia su Valencia che stava ancora scrivendo.


Ripensando alle cose che aveva scritto, Bale non riuscì a trattenere un brivido lungo la spina dorsale.


“Giusto, stavo quasi per dimenticarmi di questo…”


Lo sfogliò rapidamente fino alle ultime pagine, le strappò e le bruciò, fino a quando ogni singolo pezzetto non si fu tramutato in cenere.


“No, forse anche così non è abbastanza.”


Bale pensò per un momento, poi tirò fuori una penna, la inzuppò nell’inchiostro e si preparò a scrivere.


“Non importa quali siano le conseguenze, devi registrare la verità. Hai capito?” Le parole del Duca William risuonarono nella sua mente.


Naturalmente, anche adesso avrebbe trascritto la verità.


Questo era il dovere di uno scrivano.


Ma in questo mondo, nulla era assolutamente oggettivo. Adesso che stava vivendo in una città governata da Roland, essere un pochino parziale non sarebbe stato strano. In altre parole, anche questo era parte dell’essere oggettivo.


Bale trasse un profondo respiro ed iniziò a scrivere.


“L’Ambasciatore inviato dal grande Re Roland Wimbledon, arrivò oggi nella sua leale città Valencia...”


***


Fuori da Città dell’Acqua Rossa, accampamento del Primo Esercito.


“Vostra Altezza, c’è una missiva segreta dalla Regione Orientale.”


Usignolo saltò fuori dalla Nebbia tenendo un astore grigio tra le mani. Quest’ultimo alzò gli artigli verso Roland e grugnì insoddisfatto, come se si stesse lamentando della lettera troppo pesante. C’erano ben sei biglietti legati alle sue zampe, che le ricoprivano quasi del tutto. Solo quando Usignolo gli diede un pezzo di pesce essiccato, il volatile si calmò.


“Ehm, questa non può essere considerata una missiva segreta.”


Roland aprì uno ad uno i biglietti scritti fittamente e diede loro un’occhiata veloce. Erano stati mandati da Ascia d’Acciaio e gli argomenti principali erano il riassunto dopo la fine della battaglia ed il rapporto sulla situazione.


La prima parte era esattamente la stessa che si aspettava. L’Esercito del Fronte Orientale aveva facilmente occupato Valencia. Durante la battaglia, gli effetti del mortaio erano stati significativi. Di fronte alla potenza di fuoco dell’artiglieria da campo da dodici libbre, anche trattandosi di un assedio, il nemico non aveva comunque avuto l’occasione per contrattaccare.


Ma quando lesse l’ultima parte, Roland si sorprese un po’.


“Cosa succede? È forse successo qualcosa lì?” Chiese Usignolo.


“Uhm... non è proprio un problema, è solo un po’ strano” le passò il quinto biglietto. “Guarda qui.”


“Bruciare la prigione dove erano stati detenuti i nobili?” Le bastò uno sguardo per trovare subito il punto chiave. “Questo non era un tuo ordine?”


Roland scosse la testa: “No, gli ho detto che aveva piena autorità nella battaglia al Fronte Orientale.”


“Quindi... cosa c’è di strano?” Chiese confusa. “Dato che ha piena autorità, qualunque misura prende dovrebbe essere accettabile no? Senza menzionare che quelle persone avevano comunque ulteriori motivi, non si sono arresi a voi neppure dopo così tanto tempo, adesso oltre ad averli spazzati via, possiamo anche usare questa scusa per ripulire i Ratti, due piccioni con una fava.”


“Hai ragione...” disse Roland strofinandosi il mento con la mano. Nel profondo del suo cuore, sentiva comunque che questo approccio era stato troppo morbido. La Regione Orientale era stata la dimora del Secondo Principe per tanto tempo. Conquistare la città era solamente il primo passo. I confronti, che sarebbero seguiti, contro i nobili arresi sarebbero stati il vero punto cruciale. Ed era per questa ragione che aveva mandato verso oriente oltre metà degli ufficiali novizi addestrati nel Municipio ed aveva nominato Ascia d’Acciaio, originario della Nazione della Sabbia, comandante dell’Esercito del Fronte Orientale.


Secondo le sue previsioni, dopo aver occupato Valencia, Ascia d’Acciaio avrebbe quasi certamente usato appieno le sue tecniche interrogatorie per eliminare i nemici. Quando si trattava dei metodi di tortura dei Mojin, neppure i Sommi Sacerdoti della Chiesa riuscivano a resistere, per non parlare di quei fragili nobili. Tramite interrogatori sanguinolenti ed esecuzioni, avrebbe distrutto passo passo i loro poteri e stabilito un nuovo ordine.


Tuttavia, appiccare direttamente un incendio non rientrava nello stile di Ascia d’Acciaio.


Roland ci pensò per un po’ e decise di lasciar stare questo argomento per il momento. Quando i due eserciti si incontreranno, avrebbe scoperto di più sulla cosa - dopotutto, proprio come aveva detto Usignolo, i risultati dell’incendio erano stati oltremodo ottimi. I nobili erano diventati timorosi per le proprie vite e avevano iniziato a fuggire in massa dalla regione, senza più preoccuparsi delle loro terre.


Di questo passo, entro un mese, la Contea del Vento Marino e il restante dei territori sarebbero stati sotto il completo controllo del Municipio. Inizialmente, pensava che la situazione sul Fronte Orientale si sarebbe protratta per lungo tempo, ma, inaspettatamente, aveva addirittura sorpassato i progressi del Fronte Occidentale.


Aris
                                


                                



