---
title: Capitolo 878: L’Indagine di Usignolo
pubDate: 2025-08-07T11:30:06.860Z
tags:
    - rtw
---


Sulla base della descrizione fatta dal signore di Città d’Argento, la Famiglia Gilen in rovina non avrebbe dovuto avere le capacità finanziarie per sostenere i contadini. In altre parole, il Visconte Somi era il vero filantropo, che non solo li aveva aiutati con l’ampliamento della casa, ma aveva anche procurato un pasto caldo ai poveri.


Usignolo non capiva perché avevano scelto di adottare Hyde invece che offrigli sostegno nella restaurazione del Casato dei Gilen, così come avrebbero fatto normalmente i nobili. Ciò nonostante, lei pensava che il Visconte Somi non sembrasse una cattiva persona. Una persona che provvedeva a nutrire le persone in difficoltà, ad ogni modo doveva essere di natura generosa e gentile. Inoltre, Hyde, ad ogni modo, aveva tratto beneficio da questo atto di benevolenza.


Anche se Hyde in questo momento era in una situazione disperata, non avrebbe interferito.


Voleva solo visitare la sua vecchia casa e… indugiare in un po’ di nostalgia.


Quando Usignolo era sul punto di partire per altri luoghi, improvvisamente uno strano sentimento la bloccava.


Si fermò. “Aspetta… cosa c’è che non va qui?”


Mappò la campagna e guardò con sguardo accigliato i contadini cenciosi, i servi che eseguivano gli ordini, le guardie del palazzo e i nobili che ospitavano l’evento…


Hyde non indossava una Pietra della Volontà Divina, nemmeno una della peggiore qualità.


Attraverso la Nebbia, riusciva a vederne chiaramente l’apparenza fisica ed i vestiti. Quando rivolse il suo sguardo alla guardia all’entrata, invece, riusciva a vedere solo il fodero sul suo polpaccio, poiché un grande buco nero sul suo petto le bloccava la vista.


Adesso Usignolo percepiva l’anomalia: era assolutamente anomalo per l’erede di un Visconte non indossare una Pietra della Punizione Divina.


Addirittura anche la guardia ne stava indossando una!


Si chiese se fosse perché adesso Hyde possedeva una visione delle streghe imparziale e priva di pregiudizi, ma presto scartò questa possibilità. Ricordava ancora l’avversione con cui suo fratello più di una decina di anni fa aveva detto: “Preferirei che tu non fossi mia sorella. Tutte le streghe dovrebbero andare all’inferno ed essere in compagnia dei demoni”. Anche se all’epoca non poteva percepire le bugie grazie alla sua abilità, sapeva che lui era serio. I suoi occhi avevano rivelato tutto.


Usignolo suppose che Hyde non si potesse permettere una Pietra Divina. Sarebbe stato possibile per un nobile decaduto, ma siccome si era unito alla Famiglia Somi, avrebbe dovuto esser capace di comprarsene una.


Dopo un istante di esitazione, Usignolo si voltò e passeggiò attraverso la campagna.


Nel momento in cui superò il cancello della villa, origliò la conversazione tra due guardie. Entrambe parlavano a voce molto bassa.


“I nobili sono delle creature orrende. Non è meglio di noi, è solo un cagnolino addestrato a compiacere il suo padrone. Chi l’avrebbe detto che una volta vestito splendidamente si sarebbe trasformato in una persona completamente differente? È ciò a cui Sua Signoria si riferisce quando parla dei modi dell’aristocrazia?”


“Smettila di farneticare”, urlò l’altra guardia. “Sua Signoria al momento è in casa. Se qualcuno ci sentisse e gli dicesse ciò che hai appena detto, perderesti la paga di questo mese”.


La prima persona alzò le spalle. “Non c’è bisogno di preoccuparsi. Ho un ottimo udito. Mi accorgerei di qualcuno che si avvicinasse. Inoltre, non ho mentito. Lui è realmente un cagnolino. Tutti, sia i piani alti che quelli bassi, hanno sentito Sua Signoria urlargli contro in preda alla rabbia più nera”.


“Lo sai che Sua Signoria, in qualche modo ha dei problemi di temperamento, e tu continui ad irritarlo”. L’altra guardia grugnì. “Non importa se Sua Signoria abbia un pessimo temperamento, è comunque un nobile. E tu? Sei imparentato con qualcuno che porti il nome di una famiglia minimamente rilevante? Persino il caposquadra del villaggio vicino è più distinto di te. Se tuo zio non mi avesse chiesto di prendermi cura di te, non mi sarebbe interessato minimamente cosa avessi detto”.


“Va bene, hai ragione. Starò zitto… Cosa?” Improvvisamente la prima guardia si irrigidì.


“Cosa è successo?”


“Mi è sembrato come se qualcuno ci fosse appena passato accanto…” Si guardò attorno e mormorò. “Probabilmente sto solo diventando paranoico”.


...


Ignorando le guardie, Usignolo attraversò il muro e presto individuò la stanza del Visconte, basandosi sulla presenza della Pietra della Volontà Divina. Normalmente, uno status più alto, corrispondeva ad una qualità maggiore della Pietra Divina. Usignolo spesso aveva utilizzato questo metodo per individuare il suo bersaglio quando era stata impiegata come assassina, e aveva fallito raramente.


Quando scoprì che Dott Somi era nel palazzo, si rese conto che la distribuzione alimentare nella campagna non era così semplice come sembrava.


Oltre al Visconte c’era un cavaliere ben armato che gli faceva da guardia, e c’era un Vecchio signore in tonaca davanti alla scrivania. Sembrava uno studioso della vecchia Città del Re.


“Sua Eccellenza Dott, ieri non avrebbe dovuto urlare contro Sua Eccellenza Hyde. Le si è sottomesso, ma la sua occasionale generosità e gentilezza, lo aiuterebbero a svolgere meglio il suo compito”.


Dott Somi, che era seduto su una poltrona con lo schienale alto, diede un colpo sulla scrivania per la frustrazione. “Lo so, ma non riesco a controllarmi! Mi ci sono volute decine di anni per ottenere ciò che ho. Ero così vicino all’ottenere i due territori ad est, ma un ordine qualsiasi di Ronald Wimbledon ha mandato tutto in fumo! Hai sentito cosa ha detto quel vecchio pazzo? Vuole rinunciare ai suoi diritti feudali e supportare pienamente la politica di Sua Maestà! Non gli è venuto in mente che gli altri abbiano bisogno di questi diritti di cui lui non crede di aver bisogno? Mi ha davvero infastidito!”


“Sorrida Sua Eccellenza… sorrida. Si è già sfogato l’altra notte”. Il vecchio studioso si lisciò la barba. “Siccome è riluttante verso l’integrazione di questa nuova politica, perché non si oppone subito al cedere i suoi diritti feudali?”


“Um…” Dott rimase senza parole per qualche istante. Poi rispose risentito “Pensi che sia nella posizione di sconfiggere il Re? Perfino la cavalleria reale di Timothy è stata sconfitta da Ronald. Vuoi che muoia subito?”


“Però, le sue lamentele non fanno nulla se non peggiorare la situazione. Stando così le cose, volete ancora continuare questa lagna senza senso?”


“…dannazione!” Imprecò il Visconte sottovoce dopo un lungo silenzio.


“Siccome Sua Maestà ha chiesto di rinunciare solo ai diritti feudali, può seguire l’esempio del Conte William. Fintanto che gestirà propriamente il suo attuale dominio, non soffrirà grosse perdite”.


“Ma senza il potere esecutivo sulla giurisdizione, prima o poi squadroni di avidi pattugliatori giungeranno qui. Come si presuppone che io debba affrontarli?” Dott scosse la testa. “Sai cosa vendo. Una volta che lo avranno scoperto, non c’è alcun dubbio che verrò mandato in galera”.


“Quindi abbandoni questi affari”, rispose immediatamente lo studioso. “Le ho detto che non sarebbe durata a lungo. Siccome ha già ricavato abbastanza capitali e che la Chiesa non le impone più alcuna restrizione, adesso può dedicarsi ad affari più leciti. Perché inizialmente ha impiegato così tante energie nell’acquisire il controllo della Famiglia Gilen? Non voleva accrescere il suo territorio e la sua autorità per essere in una posizione più sicura?”


Apparentemente il Visconte stava avendo delle difficoltà nel lavarsi le mani dall’intera faccenda. Dopo aver esitato per sette o otto minuti, finalmente acconsentì in un lampo di eroismo. “Capisco. Questa sarà l’ultima distribuzione di cibo. Dopo che Hyde are finite, gli parlerò personalmente”.


“Non sospenda gli affari così improvvisamente, così farà nascere dei sospetti indesiderati. Può continuare ancora per un po’, ma dica loro di non accettare nuovi ordini”.


“D’accordo. Farò come hai detto”. Dopo aver deciso di sospendere quello che lo studioso aveva chiamato un “losco affare”, Dott era completamente sollevato. Si rilassò sprofondando nella poltrona e rise. “I due Gilen non hanno idea di ciò che si sono persi. Siccome non sanno nulla, io, ovviamente, sono diventato la persona perfetta per prendersi cura della Famiglia Gilen. Scommetto che Hyde crede ancora che i suoi genitori sono morti in quella rivolta di profughi, no? Hahahahah…”


Quelle parole fecero nascere una rabbia così profonda in Usignolo da farle improvvisamente contrarre le pupille.






<em>Moumentai</em>
                                


                                



