---
title: Capitolo 88- Crepuscolo Invernale (Parte II)
pubDate: 2025-08-07T11:37:50.884Z
tags:
    - rtw
---


“Non essere così precipitosa, non è il momento di agire” disse Roland. Poteva solo sospirare mentre osservava Fulmine volare intorno ansiosamente.


Solo Dio sa perché è così interessata a combattere contro queste bestie demoniache. E' ovvio che non sia il tipo da battaglia. Ma paragonata alla gente comune, questa ragazzina non possiede nemmeno un briciolo di paura.


“Segui solo lo stesso schema che abbiamo usato quando l'abbiamo affrontato l'ultima volta. Non cercare di essere coraggiosa, sei solamente un'esca. In questo modo focalizzerà la sua attenzione su di te. Mantieni sempre un alto livello di consapevolezza! Anche se non può volare, quando salta è comunque una seria minaccia!”


“So già tutto a riguardo”. Fulmine parlava con una voce piena di confidenza. “Non è la prima volta che combatto con una cosa come quella. Stai tranquillo, conosco già il mio limite. Stavolta non riuscirà nemmeno a toccarmi i vestiti.”


Durante la loro chiacchierata, le specie miste erano arrivate appena vicino alle mura. Avevano già oltrepassato gli ostacoli e saltavano in direzione dell'area incustodita, cercando di arrampicarsi sul muro. Ma stavolta furono ignorate dai membri della milizia. Questi ultimi stavano mantenendo la difesa del proprio campo, sempre in attesa dell'ordine d'attacco del Capo Cacciatore.


“Così iniziamo l'operazione speciale contro le specie miste!” gridò Roland.


Sentendo ciò, Fulmine, che stava già volando via, si fermò per un istante e guardò verso Roland.


“Che succede?”.


“Questa frase delle tue...” Fulmine ci pensò su un altro po', poi scosse la testa “Sembrava un po' bizzarra. Ebbene lascia perdere, devo andare.”


Osservando la piccola figura della ragazzina volare via velocemente, Roland si voltò verso Anna ed Usignolo e chiese imbarazzato: “Anche voi avete pensato che fosse bizzarra?”


“Beh” entrambe annuirono.


Va bene... sembra che persino in questo posto queste due battute siano bizzarre. “Potete andare. State attente!”.


“Vostra Altezza, faccia attenzione”, Usignolo si inchinò a Roland, poi prese Anna per mano e la tirò via nella nebbia.


Roland si mise le mani dietro la schiena, stando ritto mentre si esponeva al vento, cercando di imitare il portamento di un BOSS. Sapeva che molti soldati, quando avevano il tempo di riprendere fiato, volgevano segretamente lo sguardo verso di lui. Per questo, anche se i suoi piedi erano già intorpiditi, rimaneva stoicamente nel punto più alto delle mura, palesemente visibile a tutti – dimostrando che il Principe era sempre al loro fianco. Dato che non poteva entrare in battaglia, in questo modo li avrebbe ugualmente ispirati.


Stavolta, l'intensità degli attacchi delle bestie demoniache, aveva superato quella degli attacchi precedenti. Secondo Ascia d’Acciaio, durante l'ultimo mese dei Demoni, c'era sempre stata l'apparizione di una o due specie miste. Ma quest'anno, ci sono stati già quattro loro attacchi a Città di Confine. La durata di questi attacchi era insolitamente prolungata, persino ora, gruppi di dodici o più emergevano dalla foresta, continuando sempre a precipitarsi verso le mura della città.


Fortunatamente, la produzione della pietra focaia è stata incrementata nell'ultimo mese e ora sono capace di spedire una squadra di cento soldati armati di pietre focaie. Senza di loro non sarei mai stato capace di garantire un così alto ritmo di uccisioni. Se avessimo usato le balestre, ho paura che sarebbe stato davvero difficile ucciderne così tante.


A lungo andare, il vantaggio delle armi, che richiedono meno sforzo fisico, diventerà ancora più evidente.


Di sicuro, il grande consumo di polvere da sparo era abbastanza da far venire il mal di testa a Roland. Egli aveva già ordinato più di 20 pacchi di esplosivo dal deposito, che aveva già lasciato un grande vuoto nelle sue scorte. Così stava già pensando di razionare la polvere da sparo.


Allo stesso tempo, Fulmine stava già volando attorno alle teste delle specie miste. Pescò una pietra dalla sua tasca e la lanciò sulla testa di una bestia. La pietra colpì esattamente la testa bersagliata, sorprendentemente la bestia saltò indietro con forza, solamente per scoprire che in realtà l'attacco proveniva dal cielo.


Per provocarla ulteriormente, Fulmine volava sempre ad una bassa altitudine e direttamente di fronte alla sua testa, adescandola lentamente verso il centro della città. Anche se le specie miste avevano sicuramente la capacità di pensare, vedere questa noiosa ragazzina volarle intorno e davanti, non rappresentava per lei nessuna minaccia. Così piombò immediatamente in aria, aprì le ali e con pochi veloci balzi attraversò più di 100 metri. Fulmine, vedendola prepararsi a saltare, volò immediatamente un po' più in alto e girò intorno, sempre mantenendo poche casette e strade tra sé e la bestia.


In questo modo, dopo sette o otto giri, fu finalmente capace di adescarla al centro della città, dove vi era l'imboscata concordata precedentemente con Usignolo. In qualità di ex leone, il suo olfatto era naturalmente molto sensibile. Era anche capace di scovare Usignolo, persino nel suo mondo di nebbia. A causa di questo problema, dovettero distogliere l'attenzione della bestia da loro, prima che Usignolo ed Anna potessero dare inizio all'attacco a sorpresa.


Per questo tipo di lavori, Fulmine era perfettamente adatta. Era stata capace di far infuriare così tanto le specie miste, da farle saltellare tutto intorno come fossero impazzite e con le fauci spalancate tentando di raggiungere quel volo noioso. Ma Fulmine, che non doveva sostenere alcun peso, era sempre a poca distanza da loro, volando canzonatoriamente su e giù, rendendo vano ogni salto.


Allo stesso tempo e da un'altra direzione anche Usignolo si stava avvicinando alla piazza – rispetto a Fulmine, nel suo mondo di nebbia poteva ignorare tutte le case e le staccionate, muovendosi in linea retta verso il suo obbiettivo. Dato che la fiamma di Anna era in grado di coprire dieci passi (5 metri), doveva avvicinarsi alle specie miste, così le intrappolava da dietro, sperando di non essere scoperta.


Quando hanno dovuto affrontare le specie miste per la prima volta, questa parte era stata molto problematica. Tuttavia, ora era già la loro seconda prova contro questo tipo di specie miste ed Usignolo aveva già preso piena confidenza con l'attacco di Anna. Così, quando erano ancora a 30 piedi dalla bestia, spinse la propria velocità al limite, coprendo la distanza in un istante, come fosse solo un unico passo. Quando Anna fu in grado di vedere nuovamente, scoprì che la lingua della specie mista era già direttamente davanti al suo viso.


“Attacca, ora” gridò Usignolo.


Attorno ad Anna, il mondo bianco e nero si convertì come un'onda. In un batter d'occhio era tornata alla piazza familiare, rilasciando subito la sua verde fiamma dalla punta del dito ed espandendola in una grandiosa gabbia di fuoco, ricoprì l'intera bestia demoniaca.


Di fronte a questa fiamma, Usignolo dovette ritirarsi frettolosamente. Anche solo la sensazione dell'ondata di calore era già abbastanza per farla sentire in fiamme.


Delimitate dalla gabbia di fuoco, che era persino in grado di sciogliere l'acciaio, le specie miste non erano in grado di combattere. Si tramutarono istantaneamente in una palla infuocata e caddero rovinosamente a terra.


“Sembrava che fossero già in grado di risolvere il problema” lo informò Wendy, quando individuò la fiamma verde in lontananza. In assenza di Usignolo, era il suo turno di proteggere Roland. “Sembra che non avrò nessun ruolo in questo spettacolo...”.


“Se possibile, mi piacerebbe che la situazione rimanesse invariata” rispose Roland, mantenendo ancora una posizione eretta, fingendo di camminare lungo una semplice via. Avendo detto questo, continuava ad essere cosciente del fatto che, senza l'aiuto delle streghe nella difesa della città, le saltellanti specie miste avrebbero lanciato la milizia nuovamente nel caos.


Ma oggi anche Nana si è recata alle mura di cinta, apportando rapide cure ai soldati feriti. Suo padre era sempre al suo fianco, proteggendola. Oggi era la prima volta che Roland pubblicizzava il potere delle streghe davanti a tutti i miliziani ed era molto soddisfatto. All'interno dei ranghi, l'amore per il loro angelo Nana salì alle stelle, ma quando Anna ed Usignolo uccisero le specie miste insieme, la folla iniziò anche ad applaudire fragorosamente.


Ovviamente, sapeva benissimo che non tutti le avevano notate.  Tale situazione, come quella della milizia, era molto rara. Ma quando saranno completamente accettate dalla milizia, potranno anche cercare di essere accettate dall'intera città.


Improvvisamente, il suono degli spari iniziò a diminuire e Roland notò che le bestie iniziavano ad evacuare le mura. Si stanno finalmente ritirando? Non poteva credere ai suoi occhi. Ma proprio in quel momento, un raggio di luce penetrò tra le nuvole dense, coprendo il suolo. Dopodiché tutti i raggi di luce si fusero in uno solo, diventando abbaglianti e impossibili da guardare direttamente. La Terra all'improvviso si illuminò.


“Il giorno in cui il sole sorge di nuovo, è la fine di tutto il male”.


Ci fu un piccolo momento di quiete nelle mura, ma poi si diffuse un'ondata di applausi in direzione di Città di Confine. Gradualmente, i cittadini uscirono dalla case ed iniziarono a rallegrarsi. Per dare il benvenuto al tanto agognato sole, celebrare l'essere sopravvissuti all'inverno o al fine di ringraziare il Principe. Alla fine, tutti i festeggiamenti si fusero in un flusso risonando per tutta la Città di Confine! .




Haru                                


                                



