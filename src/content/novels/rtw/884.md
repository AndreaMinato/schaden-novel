---
title: Capitolo 884: L'impatto della Guerra
pubDate: 2025-08-07T11:30:06.862Z
tags:
    - rtw
---


<strong>
</strong>


"Com'è la situazione in Occidente?"


Non appena Nail e zio Sang entrarono nella tenda centrale, "Volto D'Aquila", il comandante della guarnigione nella regione settentrionale, chiese loro informazioni sullo stato della guerra.


"Non smettono di aumentare" Il veterano fece il saluto militare e gli comunicò brevemente i risultati delle sue osservazioni della settimana precedente. "Ero davvero esterrefatto. Non avrei mai pensato che il Regno dell'Alba avesse una forza così grande".


"Quanti sono?" Volto D’Aquila versò loro due tazze di tè, sembrando completamente imperturbabile. “8 000? 9.000? "


"Temo che siano oltre 10.000" Lo zio Sang vuotò la tazza. "Si sono accampati su un terreno di quasi due chilometri, e c’erano anche più di 20 stemmi di cui non conosco i nomi. Non ho idea di dove abbiano trovato così tante persone che sono disposte a dare via le loro vita".


"Oltre 10.000?" Volto D’Aquila smise di scrivere.


"Chiedi al capo unità se non mi credi" Zio Sang indicò Nail accanto a lui. "Per ottenere una stima del loro numero, ci siamo avvicinati molto alla Vecchia Città Santa con il rischio di essere scoperti. L'intero sobborgo è pieno di truppe comandate dai nobili del Regno dell'Alba. Hanno bloccato il sentiero che unisce Hermes e il Regno. La maggior parte dei rifugiati si è ritirata verso il Regno del Cuore di Lupo e il Regno dell’Eterno Inverno. Scommetto che hanno anche schierato forze a Crinale Ventofreddo. Almeno, sulla via del ritorno ho visto diversi distaccamenti di oltre 100 persone".


"È vero" confermò Nail con un cenno del capo. "In direzione del Regno dell'Alba, adesso staranno aspettando il resto delle loro truppe per viaggiare e nel frattempo migliorare la loro difesa nelle aree limitrofe. Vorrei suggerire che i nostri ricognitori non si avvicinino troppo alla vecchia Città Santa in futuro, ho paura che vengano scoperti dai pattugliatori nemici".


Da quando avevano notato l'insolita situazione in cui versava Hermes, il presidio nella Regione Settentrionale aveva iniziato lentamente ad avanzare nell'area dell'altopiano con l'assistenza del Duca Kant, non solo per raccogliere più informazioni, ma anche per prepararsi all’imminente battaglia. Tuttavia, Sua Maestà non aveva approvato il piano di indagine e d’attacco di Volto D’Aquila, quindi gli aveva solo chiesto di rimanere vigile e continuare a esplorare. Con una delusione che lo perseguitava, invece di scatenare una grande guerra, il vice comandante del battaglione aveva invece selezionato alcuni soldati capaci dalla guarnigione e aveva ordinato loro di camuffarsi da rifugiati per monitorare sia la nuova che la vecchia Città Santa regolati da dei turni. Nel frattempo, aveva continuato ad aggiornare Neverwinter sull'andamento del sopralluogo.


Ciononostante, negli ultimi mesi Volto D’Aquila aveva ottenuto dei risultati. Dopo aver confermato che lo spiegamento dell’esercito nella Città Santa non era una trappola, la guarnigione nella Regione Settentrionale aveva recuperato Crinale Ventofreddo.


Per quanto riguardava l'esercito del Regno dell’Alba, erano apparsi solo due o tre settimane prima.


"Signore, temete che quelle persone ostacolino il piano di Sua Maestà?"


"Hahaha, come potrebbero?" Volto D’Aquila scoppiò a ridere. "Anche se il loro numero dovesse raddoppiare, non sono altro se non dei bersagli che si muovono. Persino l'Esercito della Punizione Divina non è riuscito a fare breccia nella linea difensiva sotto l’attacco delle mitragliatrici. Come potrebbero avvicinarsi a Sua Maestà? Sono davvero felice di vedere che abbiano una tonnellata di uomini. Lascia che attacchino prima le mura della Città Santa in modo da sapere quanto è fortificata la Chiesa. Spero davvero che la lotta possa consumare la forza da entrambi. A quel punto, sono sicuro che Sua Maestà acconsentirà alla mia proposta." Volto D’Aquila si fermò per alcuni secondi e poi continuò: "Ottimo lavoro, ricognitori. Adesso potete riposare".


"Sì, Signore" Zio Sang gli fece il saluto.


Nail, tuttavia, non se ne andò immediatamente. Dopo un momento di esitazione, chiese: "Non possiamo ... sconfiggerli adesso?"


Sia Volto D’Aquila che zio Sang rimasero sbalorditi. "Che cosa?"


"Sua Maestà non ci consente di attaccare Hermes da soli, ma ciò non significa che non ci permetta di combattere contro l'esercito dell’Alba" Nail si morse il labbro. "Se aspettiamo che attacchino la Città Santa, per allora i villaggi ai piedi del Monte Hermes potrebbero essere già stati rasi al suolo".


Il veterano sospirò.


"Hai visto qualcosa?" Volto D’Aquila si accigliò.


"Saccheggi e massacri..." Nail si passò una mano sulla fronte, riluttante a ricordare quella scena forte e disumana. "Non sono entrati nella Vecchia Città Santa ma si sono semplicemente accampati fuori. I soldati hanno montato gli abitanti lì vicino su pali di legno affilati e li hanno usati come parapetto per il battaglione. Trattano le donne anche peggio ... "


"Basta" Volto D’Aquila lo interruppe. "Questi comportamenti sono normali in una guerra! Sia la Chiesa che il Regno dell'Alba sono nemici di Sua Maestà. È meglio che i nemici si consumino l'un l'altro piuttosto che lasciare a noi il compito! Inoltre, non dimenticare che siamo soldati, le spade di Sua Maestà! È nostro dovere uccidere".


"Ma è diverso!" insistette Nail. "Combattiamo per aiutare Sua Maestà a raggiungere il suo obiettivo, ma loro ... uccidono solo per il gusto di uccidere. Gli abitanti di quel villaggio non sono credenti, ma sono trattati peggio degli animali".


"Signore, Nail sta solo esagerando un po' " Vedendo la faccia di Volto D’Aquila incupirsi, lo zio Sang diede immediatamente delle spiegazioni. Quindi si rivolse a Nail e lo rimproverò: "Sei serio? Sai di cosa stai parlando? Finché la Chiesa è ancora lì, non possiamo attraversare l'altopiano di Hermes. Come potremmo fermare l'esercito del Regno dell'Alba se la Chiesa si trova a metà strada? "


La Nuova Città Santa, che fungeva da grande roccaforte, collegava tutte le aree pianeggianti dell'altopiano. Le quattro porte della città nella sua parte esterna erano rivolte verso i quattro sentieri che conducevano ai quattro regni. Sebbene attualmente le porte non fossero custodite ed erano accessibili ai rifugiati, non significava che la Chiesa avrebbe permesso al Primo Esercito di attraversarle, passare per la Città Santa ed entrare nel territorio del Regno dell'Alba senza porre alcuna resistenza.


Nail sicuramente lo sapeva. Fece un respiro profondo e disse: "In realtà, c'è un sentiero alternativo".


"Un sentiero?"


"Sulla via del ritorno ho parlato con alcuni rifugiati. Uno di loro mi ha detto che esiste un sentiero abbastanza largo da consentire a due persone di camminare accanto tra le ripide scogliere sul lato esterno dell'altopiano. La strada viene bloccata dalla neve e dal ghiaccio in inverno. Tuttavia, quando la neve si scioglie, il sentiero è di nuovo accessibile e si può attraversare direttamente Hermes senza entrare nella Città Santa".


Volto D’Aquila lo guardò per qualche istante, poi scosse la testa. "Dimenticalo".


Nail abbassò la testa e tacque.


"Sai anche molto bene che questo tuo piano non è affidabile ... no, anzi è un piano irrealizzabile" Il vice comandante del battaglione fu sorprendentemente paziente. "Prima di tutto, non è detto che questo passaggio esista davvero. Inoltre, anche se fosse vero, e ci conducesse con successo nella vecchia Città Santa, non possiamo sconfiggere un esercito di 10.000 persone contemporaneamente. Sua Maestà ha detto chiaramente durante la sessione notturna che la logistica viene sempre prima di ogni operazione. Sarebbe difficile trasportare forniture su un sentiero largo abbastanza per due persone, per non parlare di mitragliatrici e munizioni. Inoltre, solo 500 persone sono state stanziate nella Regione Settentrionale. Le munizioni attualmente in nostro possesso non sono sufficienti per condurre una guerra prolungata. Una volta ritirati, saremo indifesi. È probabile che l'intero esercito venga spazzato via! "


Volto D’Aquila si alzò in piedi e si avvicinò a Nail. "Voglio combattere una battaglia di annientamento più di te, ma questa è solo la mia opinione personale. Dato che Sua Maestà e Sir Ascia d’Acciaio mi hanno affidato l'esercito, ho l'obbligo di pensare prima alla questione della sicurezza e di proteggere i migliori interessi dell'esercito quando si tratta di prendere decisioni, sia che si tratti della decisione attuale o quella precedente che riguardava la sistemazione dei rifugiati. Capisci? "


"Sì, Signore" Nail strinse i pugni ma alla fine fece un saluto militare.


"Su su vai ".


Quando i due stavano per ritirarsi, un soldato sollevò la tenda ed entrò: "Signore, la risposta di Sua Maestà".


“Davvero? Dammela”. Volto D’Aquila aprì in fretta la lettera criptata. Non appena Nail e zio Sang lasciarono la tenda, li fermò. "Apettate un minuto!"


"Sua Maestà ha nuove istruzioni?" chiese il veterano.


"Sì. Il Primo Esercito è partito in barca dalla Città del Re e ora si sta dirigendo verso la Regione Settentrionale a tutta velocità. Arriveranno a Crinale Ventofreddo tra circa 10 giorni".


<em>"Sarà troppo tardi ... tra 10 giorni"</em> si lamentò Nail dentro di sé. L'esercito del Regno dell'Alba avrebbe potuto raggiungere la Vecchia Città Santa in qualsiasi momento e trasformare i villaggi ai piedi del monte Hermes in un inferno in terra in soli pochi giorni. Per un momento, gli sembrò di vedere la donna che aveva lottato di nuovo contro il fuoco del moschetto, denunciando ciò che aveva fatto.


"Prima del loro arrivo, Sua Maestà vuole che interveniamo all’istante per impedire all'esercito del Regno di Alba di entrare nella vecchia Città Santa. Almeno, dobbiamo impedire loro di saccheggiare il monastero”.


Nail alzò bruscamente la testa.


"Possiamo ... farcela?" Lo zio Sang si grattò la nuca.


"Sarà molto difficile. Ecco perché Sua Maestà ha inviato rinforzi speciali che arriveranno nella Regione Settentrionale domani sera" Volto D’Aquila chiuse la lettera criptata. "Solo le streghe possono arrivare qui così in fretta". Si rivolse quindi ai due uomini. "Chiama a rapporto tutti i capi unità per una riunione! A proposito, come si chiama il rifugiato che conosce il sentiero segreto?"


<em> </em>


<em>Thea</em>
                                


                                



