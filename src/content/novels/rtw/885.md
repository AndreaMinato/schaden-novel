---
title: Capitolo 885- Il Mercante Sfortunato
pubDate: 2025-08-07T11:37:51.037Z
tags:
    - rtw
---


Tangen si riteneva molto sfortunato.


Era semplicemente un normale mercante che viaggiava tra la città della Notte Perenne e Hermes, che vendeva alla Chiesa pellicce e flanelle prodotte a Graycastle e ritornava a Graycastle con amuleti o sculture immerse nell'acqua santa. Gli c’erano voluti quasi 10 anni per stabilirsi finalmente e sopravvivere alla forte concorrenza con i suoi pari.


Tangen aveva deciso di utilizzare i soldi extra che aveva per espandere la sua attività. Pertanto, aveva acquistato un’abitazione con un magazzino aggiuntivo alle porte della nuova Città Santa per conservare i suoi prodotti. Tuttavia, quando stava per avviare la sua attività, la situazione nel nord era improvvisamente peggiorata. Un grande conflitto tra il nuovo Re di Graycastle e la Chiesa era scoppiato, il che aveva portato a una rapida diminuzione della necessità di simboli di fede come gli amuleti. Di conseguenza, non aveva tratto profitto dalla vendita e invece aveva subito una perdita di circa il 20%.


Tuttavia, Tangen credeva di poter ancora guadagnare qualcosa vendendo le pellicce. All'aumentare della tensione tra la Chiesa e il Re, il prezzo delle pellicce era aumentato. A quel tempo, aveva fermamente creduto che alla fine la Chiesa avrebbe ottenuto la vittoria. Essendo un visitatore frequente della Città Santa, Tangen sapeva quanto fosse fortificata la Chiesa. Anche il cavaliere più abile del Regno poteva non essere in grado di competere contro un Guerriero del Giudizio, che era sottoposto all'addestramento più intenso di Hermes.


Tuttavia, con suo grande sgomento, la Chiesa era stata sconfitta ed era stata una sconfitta miserabile. I suoi affari erano quindi totalmente falliti. Sebbene avesse ridotto il prezzo del 30%, nessuno le acquistò mai. Solo quando la Città Santa piombò in uno stato di caos e il suo inventario fu rubato, Tangen si rese finalmente conto che nella Città Santa non era più al sicuro.


In effetti, aveva avuto un brutto presentimento sin dal crollo della Cattedrale. Tuttavia, non volendo abbandonare tutta l’attività che aveva portato avanti e su cui stava lavorando da così tanti anni, aveva avuto la possibilità di restare. L'arrivo dell'esercito del Regno dell'Alba ai piedi del monte Hermes, sfortunatamente, era stata la goccia che aveva fatto traboccare il vaso. Era ovvio che quei soldati erano andati lì per la ricchezza che la Chiesa aveva accumulato per secoli. Tangen era sicuro che a causa dell'intensa avarizia di quei soldati non solo avrebbero rubato le sue pellicce, ma gli avrebbero anche tolto la vita se avesse continuato a indugiare.


Dopo aver preso quella difficile decisione durante un eccesso di determinazione, Tangen si diresse a sud con molti altri mercanti. Attraverso fatiche ed insidie, alla fine erano arrivati a Graycastle pochi giorni dopo. Furono trattati equamente dalle truppe di guarnigione al confine, i soldati gli fecero alcune semplici domande e li portarono in un campo creato appositamente per i rifugiati. Successivamente, gli fu detto che una flotta inviata dal Duca della Regione Settentrionale li avrebbe riportati in città in due giorni.




Sebbene il lavoro di una vita era stato gettato al vento, Tangen fu molto più fortunato del suo "taccagno” rivale Socas che era morto durante il cammino. Dopotutto, era vivo e aveva ancora un posto dove vivere nella città della Notte Perenne, dove sua moglie e i suoi figli lo stavano aspettando. A questo pensiero, Tangen si sentì molto meglio e pensò che tutte le sue disgrazie fossero finalmente finite.


Ciononostante non ci volle molto perché il suo morale affondasse quando due soldati inviati dal nuovo Re lo erano andati a cercare e lo avevano portato fuori dal campo. Cercò di corrompere la coppia per avere alcune informazioni con alcuni reali d'argento, ma fallì miseramente.


<em> Vogliono approfittare di me quando sono più indifeso e derubarmi di tutti i miei soldi?</em>


Tangen strinse il borsello dei soldi sul petto. Quello era l’unico che gli era rimasto. Se l’avesse perso, non sarebbe più stato in grado di sopravvivere.


Eppure era troppo spaventato per rifiutare la richiesta di questi soldati, perché certamente non era abbastanza forte per resistere quel feroce esercito che aveva persino schiacciato la Chiesa. Se avesse fatto infuriare quei mostri, avrebbe probabilmente sofferto una morte molto dolorosa.


Tangen gemette in silenzio mentre camminava. <em>"Perché sono così sfortunato? Perché hanno scelto me e non chiunque altro? Ora sono maledetto dagli dei perché ho scaricato tutti gli amuleti e le sculture in più nella discarica? "</em>


Colmo delle più aspre sensazioni di sconforto e lamentele, non sentì la domanda che gli era stata posta dal vice comandante del battaglione fino a un momento dopo.


"Ch..che ... sentiero?"


Il vice comandante non si infuriò ma ripeté pazientemente la sua domanda. "Uno dei miei soldati mi ha detto che conosci un sentiero che ci permetterebbe di fare una deviazione intorno alla nuova Città Santa e raggiungere direttamente i piedi del Monte Hermes. È vero? "


"Quello di cui mi hai parlato. Hai detto che alcuni mercanti usano spesso quel sentiero per contrabbandare beni di valore. L'hai percorso alcune volte anche con loro". Un'altra persona si inserì nella loro discussione.


<em> "Aspetta ... Quindi non vogliono i miei reali d'oro? " </em>Tangen lanciò un'occhiata all’uomo e scoprì che era il giovane soldato che aveva incontrato lungo la strada. Ricordava che si chiamava Nail. Dato che Nail sembrava un ragazzo piuttosto simpatico, Tangen aveva avuto una breve discussione con lui e aveva anche tentato di impressionarlo rivelandogli che una volta aveva eluso le tasse sulle vendite imposte dalla Chiesa usando quel sentiero. Non si sarebbe mai aspettato che gli avrebbe causato un simile problema!


Eppure non c'era motivo di pentirsene adesso.


"Beh, c'è davvero un sentiero. La gente del posto lo chiama Scalinata delle Nuvole ". Tangen si sforzò a rispondere. "Ma appare solo dopo lo scioglimento della neve e diventa inaccessibile quando piove o c’è nebbia. Si dice che il sentiero porti in diverse direzioni, ma conosco solo quella per il Regno dell’Alba”.


"Molto bene" Il comandante annuì. "Mostra ai miei uomini la strada. Se raggiungeranno con successo i piedi del Monte Hermes, ti ricompenserò per il tuo servizio".


"Abbia pietà, mio Signore!" Tangen si mise immediatamente in ginocchio. "Non voglio un premio, ma solo potere tornare a casa dopo averlo fatto".


"Purtroppo non è possibile" La risposta del comandante gli fece scorrere un brivido lungo la schiena. "Per assicurarti che tutto vada per il meglio, devi rimanere con noi per i prossimi giorni fino a quando non avremo più bisogno di te".


"Ma, Signore ..." Prima che Tangen potesse finire la frase, il comandante gli lanciò cinque reali d'oro.


"Questo è l’acconto. Ce ne saranno altri cinque dopo il completamento della missione " lo interruppe il comandante. "Dovresti sapere molto bene cosa ci si può permettere con 10 ori reali nella maggior parte di Graycastle".


Tangen deglutì a fatica. 10 reali d'oro potevano comprare una vita. Dopo aver fatto affari per così tanti anni, il suo intero flusso di cassa ammontava a solo di poco più di 30 reali d'oro. Era ovvio che il comandante intendeva acquistare la sua persona con 10 reali d'oro, e per lui non c'era motivo di negoziare.


"Mi ... mi lascerete davvero andare?" Sebbene Tangen conoscesse già la risposta, chiese comunque.


"Naturalmente. Basta che lavori duramente come guida e ti assicuro che verrai accompagnato alla Città della Notte Perenne"-


...


Tangen lasciò il campo ancora apprensivo e scoprì che i due soldati che lo avevano accompagnato erano il giovane di nome Nail e un soldato anziano.


"Me l’hai davvero fatta" Tangen sorrise seccato. Dagli sguardi degli altri due, Tangen capì che si trattava semplicemente di una coincidenza piuttosto che un piano studiato.


"Come potrebbe essere?" Nail corrugò le sopracciglia. "10 reali d’oro non sono una piccola quantità. Finché agisci con la massima buona fede, non devi preoccuparti di incorrere in alcun pericolo".


"Sta tranquillo. Il nostro comandante è un uomo di parola. Se dice che puoi andare, potrai farlo sicuramente" aggiunse il soldato più anziano. "Inoltre, 10 reali d'oro solo per mostrare la strada? Sarei più che felice di farlo".


"Signore, sei ..."


"Chiamami zio Sang. Non è necessario rivolgersi a me con una simile formalità. Se davvero insisti, fallo con Nail. È il capo unità, il mio superiore".


"D-davvero?" Tangen sembrava un po' imbarazzato. Aveva pensato che il giovane fosse solo un soldato del grado militare più basso.


"Solo Nail". Nail agitò la mano casualmente.


"Qualcuno di voi può dirmi a quale missione si riferiva il vice comandante del battaglione ... esattamente?"


"Dobbiamo fare il giro dell'Altopiano di Hermes e fermare l'esercito del Regno dell'Alba nella vecchia Città Santa".


"Capo unità!" esclamò lo zio Sang per ammonire Nail.


"Va bene. Rimarrà con noi nei prossimi due giorni. Inoltre, non si perderà in inutili e cieche congetture se gli diamo qualche informazione. Questo ci aiuterà a completare la nostra missione. E poi, lo abbatterò immediatamente se lo scoprissi a complottare qualcosa".


Tangen rabbrividì alle parole di Nail, ma la sua attenzione fu catturata dalla prima metà del discorso, che suonava ancora più inconcepibile ...


"Per fermare l'esercito del Regno dell'Alba?" Tangen sgranò gli occhi. “È impossibile. Il percorso è largo appena da consentire a due uomini di camminare di pari passo e alcune parti della strada sono crollate. Basta un passo falso e si cadrà dalla rupe". "Anche se si cammina dall'alba al tramonto, è possibile spostare diverse centinaia di persone in una settimana. Come potreste combattere contro quei cavalieri? È anche probabile che la Chiesa vi attaccherà da dietro! "


"Non stiamo combattendo da soli" rispose placidamente Nail. "I rinforzi di Sua Maestà arriveranno presto a Crinale Ventofreddo. Vedrai come combatte il Primo Esercito".


<em>Thea</em>
                                


                                



