---
title: Capitolo 889-Un Personaggio Chiave
pubDate: 2025-08-07T11:37:51.038Z
tags:
    - rtw
---






Tangen, che era stato costretto a seguire il Primo Esercito, scoprì di aver seriamente sottovalutato la potenza di questa armata.






Dall’inizio della battaglia fino alla fine, i due eserciti non si erano mai scontrati corpo a corpo. Il Primo Esercito aveva semplicemente continuato a sparare. Tangen non vide né piogge di frecce ricoprire il cielo, né il sangue ed il sudore di uno scontro brutale. Eppure mucchi di persone dell’esercito del Regno dell’Alba continuavano a cadere, come se si stessero coordinando con le azioni del Primo Esercito.






Questo faceva sembrare il campo di battaglia ad uno spettacolo, ad una rappresentazione teatrale fasulla.






Ma le disperate e strazianti grida provenienti dalla strada principale gli avevano ricordato che quella era soltanto una sua impressione. Questa facile vittoria del Primo Esercito, gli dimostrava chiaramente la sua Potenza.






Finalmente capì a cosa alludeva Nail con il “modo di combattere del Primo Esercito”.






Non aveva mai visto un esercito così ben organizzato e disciplinato in passato e pensava che i soldati del Primo Esercito fossero straordinari tanto quanto le loro armi. In questo esercito, centinaia di soldati agivano all’unisono come fossero stati una sola persona. Si muovevano silenziosamente nell’oscurità per mettersi in posizione e prepararsi ad un’imboscata prima del sorgere del sole. Silenziosamente aspettavano e lanciavano un attacco in accordo col piano. Anche senza un supervisore che controllasse il combattimento le cinque squadre avevano comunque lavorato in stretto accordo. Il comandante Volto d’Aquila aveva partecipato anche lui all’imboscata invece di rimanere al campo. Ogni soldato era altamente concentrato e seguiva con diligenza il suo dovere. Ogni ordine era prontamente eseguito. Credeva che se non fosse stato per questi eccellenti soldati, il Primo Esercito non sarebbe mai stato in grado di raggiungere tali risultati facendo affidamento solo sulle sue straordinarie armi.






Dopo aver assistito all’esito della battaglia, Tangen non poté fare a meno di sentirsi lieto di aver scelto di lasciare Hermes in tempo.






Se fosse rimasto nella Città Santa, all’arrivo del Primo Esercito per la conquista della città, temeva che un mercante come lui sarebbe stato condannato per aver finanziato il nemico.






Sospirò di nascosto. <em>“Va bene, il mondo esterno è veramente troppo pericoloso. Se riuscirò a tornare a casa sano e salvo questa volta, resterò a fare affari nella Città della Notte Perenne.”</em>


<em> </em>


<em>“Anche se non guadagnerò tanti soldi, basteranno per sostenere la mia famiglia.”</em>


<em> </em>


<em>“E la mia Fuer nel “Paradiso in Terra”. Di certo gli manco tantissimo.”</em>


<em> </em>


<em>“Spero veramente di tornare a casa al più presto.”</em> Tanger era assorbito nei suoi pensieri.






***






Verso sera, Volto d’Aquila entrò nella tenda per gli incontri temporanea. Rivolse ad Edith il saluto militare e le consegnò un rapporto. “È stata fatta una prima pulizia del campo di battaglia. Qui ci sono i rapporti di ogni squadra. Li ho riassunti brevemente.”






“Grazie per il tuo duro lavoro.” La Perla della Regione Settentrionale ricevette il rapporto e lo sfogliò dall’inizio alla fine. Proprio come aveva previsto, le vittime nel Primo Esercito erano state zero. Mentre per l’esercito del Regno dell’Alba, erano stati trovati più di mille morti e circa seicento feriti, riducendo di circa venti percento il numero dei nemici. I proiettili non avevano causato un gran numero di morti, la maggior parte era stata uccisa dalle esplosioni delle bombe e dalla precipitosa fuga in preda al panico. La pioggia di proiettili aveva soltanto contribuito ad aumentare l’agitazione.






Il risultato corrispondeva a quello predetto dal Dipartimento dei Consiglieri. La guarnigione della Regione Settentrionale non possedeva un gran numero di soldati e l’Arca Magica poteva trasportare solo un numero limitato di munizioni. Senza un piano per inseguire i nemici, era prevedibile che un gran numero sarebbe riuscito a scappare. Fintanto che erano riusciti a scacciare la guarnigione, l’azione poteva essere considerata un successo.






Alla fine della battaglia, oltre mille e ottocento persone avevano gettato le armi e si erano arresi. Venticinque di loro erano nobili. Quello con il rango più alto era un Conte che si autoproclamava essere il Signore di Fioritura. Ma Edith era più interessata ad un Barone chiamato Remin Payton. Secondo quello che era scritto sui rapporti, tutti i nobili avevano promesso di pagare un riscatto e domandavano un trattamento preferenziale, eccetto questo Barone. Remin aveva ripetutamente evidenziato che conosceva da tanto tempo un distinto ufficiale di Graycastle ed era un amico del Re.






“Davvero ha detto così?” chiese a Volto d’Aquila agitando i fogli nelle sue mani.






“Credo che sia soltanto un‘assurdità. O forse, questo tipo pensa che il Re sia ancora Timothy Wimbledon” disse il Vicecomandante del battaglione aggrottando le sopracciglia. “Cosa pensate di farne di questi nobili arresi?”






“È impossibile concedere loro il riscatto, gettali in prigione per adesso.” Edith pensò per un momento. “Potrebbero esserci utili in futuro. Per i prigionieri civili invece, rilasciateli subito. Non abbiamo cibo extra da dargli.”






“Si.”






“Non avete scoperto dove si trovava il Re del Regno dell’Alba, Appen Moya?”






“Tra i cadaveri non abbiamo trovato nessuno che somigliasse a lui.” Volto d’Aquila scosse la testa. “Durante l’interrogatorio, un prigioniero ci ha detto di aver visto Appen, ma pare che lui ed i suoi cavalieri si erano cambiati i vestiti e non portavano né bandiere né lo stemma della famiglia reale. Gli altri che volevano unirsi a loro nella fuga sono stati tutti fermati dai suoi cavalieri. Ma dato che era una lunga distanza e aggiungendo il fatto che in quel momento l’esercito del Regno dell’Alba era in scompiglio, ha ammesso di non essere certo se si era trattato veramente di Appen o meno.”






“Il luogo in cui l’ha visto?”






“Dentro la Vecchia Città Santa.”






“Allora c’è una forte possibilità che fosse lui.” Edith scrollò le spalle. “Per riunire un esercito di queste dimensioni, la presenza del Re non può mancare. E se il Sovrano era presente, dove pensi che potesse trovarsi?”






“Uh... in prima linea?” disse Volto d’Aquila con incertezza.






“Più precisamente, dietro l’avanguardia” rispose lei. “Considerando che la Vecchia Città Santa non possiede mura, per riuscire ad ottenere qualcosa devi essere rapido e naturalmente, nel saccheggio viene data la precedenza al Re. Normalmente l’avanguardia è composta dai suoi stessi cavalieri, in modo tale da eliminare le minacce in anticipo e assicurarsi di essere il primo a mettere piede nella città.






“Quindi, quando sono iniziati i bombardamenti, si trovava già nella città insieme ai suoi cavalieri?”






“Esattamente. Ed è proprio grazie a questo che Appen è riuscito ad evitare gli attacchi aerei lanciati da Maggie e Colibrì. Inoltre, ha avuto abbastanza tempo per identificare la situazione e scegliere la direzione giusta per fuggire. Tutto sommato, è stata una reazione sufficientemente buona quella di riuscire, in un’ora, a mettere da parte la sua dignità e fuggire con un travestimento.” Edith arricciò lievemente gli angoli della sua bocca e si leccò leggermente le labbra.






“Dannazione! Ci siamo fatti scappare il pesce più grosso” disse Volto d’Aquila con rabbia. “Se avessi organizzato in anticipo un gruppo per l’inseguimento...”






“Sarebbe stato inutile” lo interruppe. “Su una pianura così vasta, senza sapere in anticipo la sua via di fuga, non sarebbe stato possibile catturarlo. L’imboscata sulla strada principale ha soltanto sfruttato le loro abitudini di ritirata e la mentalità di gregge. Per questo quando sono fuggiti verso i campi di frumento sull’altro lato, l’efficacia delle armi da fuoco ha subito una grande riduzione.”






“...” il Vicecomandante non ribatté, ma mostrava comunque un’aria estremamente irritata.






“Non c’è bisogno che incolpi te stesso per questo. Non è necessariamente una cattiva cosa per noi.” Edith sorrise.






“Perché?” Volto d’Aquila alzò la testa sorpreso.






“È complicato da spiegare. Devi solo sapere che la paura è contagiosa. Dopo che quelle persone si accorgeranno di quanto sia terrificante essere nemici del Regno di Graycastle, continueranno ancora ad ignorare l’avvertimento di Sua Maestà?” La Perla della Regione Settentrionale fece una pausa. “Il trono di Appen Moya non sarà più così comodo.”






Vedendo che non aveva intenzione di spiegare altro, Volto d’Aquila decise di non insistere. “Quindi come dobbiamo muoverci ora? Occupare direttamente la Vecchia Città Santa?”






“No, è impossibile. Le cinquecento persone che abbiamo qui non sono sufficienti per un compito del genere.” Edith rifiutò la sua proposta senza esitazione. “Aspettiamo ancora un po’. La Signorina Maggie è già andata a prendere un personaggio chiave. Se tutto andrà bene, potremo conquistare questo luogo senza alcuno sforzo.”






Aris
                                


                                



