---
title: Capitolo 890: Sua Santità, Isabella
pubDate: 2025-08-07T11:30:06.864Z
tags:
    - rtw
---


Isabella fu sopraffatta dalle sue emozioni quando vide di nuovo la città.


Inaspettatamente, in solo un anno, la Chiesa, da sempre la sola speranza dell'umanità per sconfiggere i demoni, era diventata un mero ostacolo per il successo della razza umana nella Battaglia della Volontà Divina.


Aveva vissuto lì a lungo ma non provava alcun attaccamento sentimentale nei confronti della Chiesa. Gli insegnamenti di Sua Santità O'Brien continuavano a risuonare nelle sue orecchie e le ricordavano che il risultato era sempre stata la parte più importante e non il processo. Era certa che se l'umanità non avesse potuto sconfiggere i demoni, tutti i loro sforzi sarebbero stati insignificanti.


Aveva seguito le istruzioni di O'Brien per tutta la vita. Aveva scelto di sostenere Zero invece che l'arcivescovo Mayne poiché la divoratrice di anime aveva mostrato più potenziale nello sconfiggere i demoni. Dopo che Zero aveva perso contro Roland Wimbledon, aveva scelto di servire il Re. Se anche in quel momento, avesse trovato un leader più potente di Roland, avrebbe scelto di nuovo quello più capace senza nessuna esitazione.


Lo faceva per una buona ragione.


A suo avviso, la continuazione della razza umana era molto più importante di qualsiasi interesse personale.


Nonostante ciò, non riusciva ancora a dimenticare uno strano rimpianto nel profondo del suo cuore. Le era stato impossibile capire il perché si sentisse in quel modo almeno fino quando non era tornata nella vecchia Città Santa.


Capì di essersi sentita dispiaciuta per Zero per tutto quel tempo.


Allora, le Streghe Pure avevano creduto che il divario tra loro e Zero, che aveva vissuto per centinaia di anni, era incredibilmente ampio e molti di loro si erano segretamente lamentate degli improvvisi cambiamenti di umore del divoratore di anime. Tuttavia, Isabella andava d'accordo con Zero. Si accorse che, rispetto alle altre Streghe Pure, che avevano pianificato di seguire i loro interessi personali durante la Battaglia della Volontà Divina, Zero era molto più diretta e risoluta.


Credeva che Zero non fosse molto diverso da lei, tranne per il fatto che Isabella era più abituata a fare l'assistente mentre Zero era abituata a essere la leader.


Temeva che non fosse la vera natura di Zero, piuttosto che una scelta inevitabile di una strega con più di 200 anni di esperienza.


Immaginava che la Città Santa avrebbe avuto un aspetto molto diverso se Zero fosse riuscita a incontrare Roland dieci anni prima.


Sfortunatamente, tutto era successo troppo tardi.


Dopo avere sorvolato l’area due volte, Maggie atterrò nel campo fuori città.


"Siamo arrivate. Scendiamo " disse Agatha, che era dietro Isabella.


Isabella annuì e balzò giù dalla bestia. Uno dei soldati che le stavano aspettando si avvicinò immediatamente. "La Signora Edith ti sta aspettando nella tenda. Per favore, vieni con me".


Roland aveva chiesto a Maggie di portare la Strega di ghiaccio e Isabella nella Vecchia Città Santa e aveva esplicitamente detto a Isabella che durante il suo "periodo di detenzione" avrebbe dovuto agire sotto la sorveglianza di un'altra strega. Aveva accettato volentieri quella condizione. Per lei, quello era già un trattamento preferenziale inaspettato. Non doveva indossare alcun medaglione della punizione divina o catene su mani e piedi. Anche i suoi vestiti erano nuovi di zecca.


Dopo essere entrata nella tenda, vide una donna dietro una scrivania che le sorrideva. "Sono Edith Kant, membro del Ministero della Difesa e comandante temporaneo della spedizione della Città Santa."


<em>"Che bella donna comune"</em> pensò Isabella. "Pensavo prima che avreste occupato l'Altopiano di Hermes e poi avreste conquistato la vecchia Città Santa".


"Quello era il piano originale, ma l'esercito del Regno di Alba si è mosso più velocemente di quanto ci aspettassimo". Edith le diede una spiegazione approssimativa della situazione. "Sua Maestà ci ha ordinato di garantire la sicurezza dei monasteri, il che non è un problema. La cosa davvero problematica è come evacuare in modo ordinato gli orfani dai monastari. Se ricordo bene, sono stati tutti nutriti e allevati dalla Chiesa. Temo che ostacolerebbe il nostro piano se dovessimo buttarli fuori con la forza. Penso che lei potrebbe avere una soluzione a questo problema. Dopo tutto, Sua Maestà ti ha assegnato questo compito prima della spedizione".


Isabella non poté fare a meno di aggrottare le sopracciglia. "Aspetti... ha detto di essere arrivata qui attraverso Scalinata delle Nuvole?"


"Sì, c'è qualcosa che non va?"


"È un luogo estremamente importante e di solito è considerevolmente sorvegliato. Come mai nessuno ha protetto quel sentiero? "


"È così?" La voce di Edith divenne grave. "Ma i commercianti pensavano che fosse solo un sentiero segreto poco conosciuto e Sylvie non ha trovato nulla di particolare lì".


"La Chiesa si è stanziata in questo luogo da diverse centinaia di anni ed è meticolosa in tutto ciò che si trova qui. È impossibile che i membri della Chiesa trascurino un percorso così importante nella città, che non è sotto il controllo delle mura della città" Isabella scosse la testa. "Hanno soltanto lasciato passare liberamente i trafficanti, ma pianificavano di usare il sentiero contro la Coalizione dei Quattro Regni durante i Mesi dei Demoni. Le sue garitte sono nascoste nelle grotte calcaree naturali della montagna. Ecco perché i mercanti non hanno visto nessuna guardia lì".


"Questo passaggio non è più protetto adesso. È a causa del caos nella Città Santa? "


"La Scalinata delle Nuvole è sorvegliata da forze esterne alle mura della città. Teoricamente, le sue garitte non dovrebbero essere influenzate dalla situazione all'interno della città. Se per lei va bene, penso che sia una buona idea che io vada a Hermes a dare un'occhiata". Fatta quella richiesta, Isabella era piuttosto sbalordita da quella situazione nel suo cuore. Pensò tra sé, <em>"Che sia un ammutinamento? No, sembra più abbiano rinunciato alla città e siano fuggiti"</em>.


"Affrontiamo innanzitutto la questione dei monasteri" intervenne Agatha. "È possibile investigare la situazione dal cielo?"


"Sì, la Signorina Fulmine ha passato a rassegna tutti e tre i principali monasteri e ha riscontrato un grosso problema. Sembra che gli orfani siano capitanati da qualcuno e siano determinati a difendere con la vita la loro casa. Questo è uno dei motivi per cui abbia ritardato questa azione ". "Tutti i miei soldati sono rimasti incolumi durante la battaglia contro l'esercito del Regno di Alba. Non voglio vedere vittime in questa città" disse Edith allargando le mani.


"Qualcuno sta coordinando gli orfani?" Isabella rifletté per un momento. "Lasciatemi entrare e parlare con loro."


"Da sola?"


Stava per dire di sì, ma ben presto si rese conto che qualcosa suonava strano e inghiottì le sue parole. Invece, disse: "No, Agatha verrà con me".


...


"Si-Signora Isabella!" Vedendo Isabella, Margie improvvisamente si alzò in piedi e si posò inconsciamente la mano destra sul petto.


"Te l'ho detto innumerevoli volte. Non è più necessario utilizzare il titolo formale. Chiamami solo con il mio nome " le disse con una faccia seria. "Non siamo più streghe pure".


"Sì, mia Signora!" Margie annuì in fretta.


Isabella sospirò segretamente. Sua Maestà aveva limitato i suoi spostamenti ma non aveva limitato quelli di Margie o Vanilla. Quelle ex streghe pure mantenevano ancora le vecchie abitudini che avevano nel monastero e occasionalmente andavano all’Edificio degli Affari Esteri per parlare con lei delle cose interessanti che avevano scoperto nell’Unione delle streghe. Fortunatamente, ad Agatha non importava.


"Portaci in città" Indicò la città che non era lontana.


Margie convocò l'Arca Magica e si voltò di nuovo a guardare Edith, che era andata a salutarle. "Il Primo Esercito non verrà con noi?"


"Non andranno nella Vecchia Città Santa finché non vi assicurerete che sia sicuro".


L'arca affondò rapidamente nel terreno e il terreno sopra le loro teste si trasformò in un soffitto trasparente. Attraverso di essa, potevano vedere Fulmine che volava in cielo e mostrava loro la strada.


C'erano quattro monasteri nella vecchia Città Santa, ma potevano essere considerati un'istituzione unificata. Erano stati costruiti intorno alla Chiesa della Riflessione e collegati tra loro attraverso dei tunnel sotterranei e connessi al Tempio Segreto all'interno della montagna attraverso un passaggio segreto. Le nuove streghe potevano essere facilmente inviate alle cerimonie dell’incarnazione attraverso quei passaggi sotterranei, tuttavia questi ultimi furono sigillati da una Straordinaria appena risvegliata che aveva bruciato uno dei monasteri.


L'arca magica entrò silenziosamente nel monastero più esterno, il monastero dell’area occidentale. Proprio come aveva detto Fulmine, non c’era nessuno nell'enorme cortile tranne due ragazze magre. Erano in piedi all'ingresso della sala con le lance in mano, che erano molto più grandi di loro.


"Eccoci. Vai ora" disse Isabella.


"Non hai bisogno di entrare per controllare prima?" chiese Margie sorpresa.


"No, ci sono troppe Pietre della Punizione Divina nascoste lì dentro. Non dobbiamo correre rischi". Isabella era certa che in luoghi importanti come i monasteri, la Chiesa era solita collocare le Pietre di Dio gigantesche, il loro raggio d’azione poteva raggiungere fino a 100 passi di distanza e Isabella non era in grado di eliminare il loro potere.


L'arca emerse rapidamente dal terreno, causando il panico tra le guardie. Ai loro occhi, quelle due donne sembravano apparire dal nulla.


Immediatamente si sentì un fischio acuto. Tutte le finestre prima chiuse si aprirono una dopo l'altra e una dozzina di suore alla guida di un gruppo di orfani sciamarono nel cortile, con in mano spade, scudi di legno, archi corti e balestre a mano. Agatha convocò il suo ghiaccio tra le sue mani con l’intenzione di proteggere Isabella se avessero iniziato a scoccare frecce.


"As-aspettate! Ferma!» All'improvviso, la suora al comando urlò a gran voce.


"Lei è... la Strega Pura del Sommo Pontefice ... la Signora Isabella? " Chiese un'altra suora con voce tremante.


Sentendo questo, i presenti si fermarono.


"Sì, sono io" Isabella annuì con calma.


Vedendo che quelle suore si ricordavano ancora di lei, pensò di potere portare a termine il compito affidatole da Sua Maestà senza intoppi.


Tuttavia, il momento successivo fu colta alla sprovvista dal brusco cambiamento nei loro atteggiamenti.


" È davvero la Signora Isabella! È fantastico. Siamo salvi! "


"Signora, no, Sua Santità Isabella! Sua Santità, per favore, ci aiuti! "


"Sommo Pontefice! Per favore, non ci lasci! "


Sempre più persone lasciarono cadere le armi, si inginocchiarono e ripetevano  a gran voce "Sua Santità".


<strong> </strong>


<em>Thea </em>
                                


                                



