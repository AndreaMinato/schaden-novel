---
title: Capitolo 897: Festa nella Giungla
pubDate: 2025-08-07T11:30:06.866Z
tags:
    - rtw
---






La fitta pioggia nella giungla aveva spazzato via la maggior parte della puzza di sangue dei cadaveri.


Per un cacciatore ordinario sarebbe stato difficile cercare il suo bersaglio in queste condizioni. Ma per Lorgar, i leggeri odori che si mescolavano con l'odore della pioggia erano sufficienti per cacciare.


Per esempio, sapeva che un numero di animali era morto nello stesso punto. Sentiva che all'interno dei diversi odori di sangue, alcuni avevano ancora un odore fresco, mentre altri portavano un odore stantìo. Questo significava che diversi animali erano morti nello stesso posto in un certo arco temporale.


Era improbabile che l'odore di piccoli animali come conigli, ratti e volpi si diffondesse così lontano, e anche se così fosse, l'odore non avrebbe dovuto essere così distinto. In altre parole, quell'odore proveniva da carcasse di larga taglia, non più piccoli di tori o cavalli.


La creatura che aveva trascinato tutte quelle grandi carcasse di animali doveva essere molto forzuta. La conservazione del cibo di massa fatto in questo modo era anche una abitudine abbastanza frequente fra i predatori carnivori.


Questi posti spesso diventavano il nido dei predatori.


Ancora più importante, Lorgar colse un odore indescrivibilmente disgustoso nella puzza di sangue. Si trattava dell'odore unico delle bestie demoniache ibride. Se non si fosse trasformata in un lupo, sarebbe stata in grado di sentire solo alcuni odori. Soltanto quando si trasformava, riusciva a percepire le sottili differenze nell'aria umida.


C'era un pizzico di potere magico in quell'odore.


Non tutti gli ibridi demoniaci potevano assorbire il potere magico, ma quello doveva essere un ibrido demoniaco perché il suo sangue conteneva tracce di potere magico, rendendo la bestia molto più forte delle comuni bestie demoniache.


Era anche uno dei miglioramenti che aveva fatto negli ultimi mesi durante la caccia nella giungla.


Se fosse riuscita a padroneggiare questa tecnica prima del Santo Duello, l'Aquila dalle Quattro Ali che l'aveva attaccata dall'alto, non sarebbe stata in grado di toccarla.


Sebbene il clima, l'ambiente e le prede nella Terra Barbarica fossero molto diverse da quelle del deserto, la tecnica di caccia era abbastanza simile. Fondamentalmente, quando si trattava di  cacciare, tutto dipendeva dall'essere cauto, meticoloso e paziente, indipendentemente da dove ci si trovasse.


L'obiettivo attuale di Lorgar era un grande orso ibrido demoniaco.


Quando si alzò, vide che era alto quanto tre uomini in piedi, l'uno sull'altro, e dava l'impressione di essere una torre di ferro mobile. Lorgar non sapeva riconoscere con quale bestia demoniaca si fosse integrato. La pelle del mostro era spessa come armatura e non poteva essere penetrata nemmeno dalle sue zanne affilate. La sua testa sembrava ancora più strana. Aveva quattro occhi, di cui due nella parte posteriore, a causa dei quali non poteva usare la sua solita tecnica di uccisione che consisteva in un attacco furtivo fatto alle spalle della bestia con morso della gola.


Cinque giorni prima, Lorgar aveva incontrato l'orso demoniaco. Dopo un duro combattimento, lei si era rotta un paio di artigli, mentre l'orso aveva perso una parte della zampa anteriore ed era corso via con lo stomaco tagliato e aperto. Quella bestia simile ad un orso era, forse, la preda più difficile da affrontare all'interno della Terra Barbarica da quando Lorgar era arrivata lì. Era forte quasi quanto la leggendaria bestia del deserto. Se quella mostruosità fosse stata invece la prima avversaria da affrontare dopo essere arrivata nella Terra Barbarica, allora sarebbe stata lei a dover correre per salvarsi la vita. Ma ora, le cose erano diverse. Era riuscita a farsi abbastanza esperienza dalle battaglie con le altre bestie demoniache che aveva già ucciso.


Dopotutto, si trattava di caccia. Non di battaglia. Per questo viaggio si era portata dietro delle piante coltivate da Foglia e l'Acqua Purificante fatta da Lily. Inoltre, non si doveva preoccupare delle ferite perché, dopo la trasformazione in lupo, aveva delle eccellenti abilità di guarigione. In quei giorni, aveva passato il resto del tempo a cercare la bestia demoniaca, oltre che a curare le sue ferite.


Man mano che l'odore diventava sempre più forte, Lorgar sapeva che l’inseguimento stava per terminare e che presto sarebbe stato deciso il vincitore.


Saltò leggermente attraverso una pozzanghera. Le sue zampe affondarono nel fango bagnato senza alcun suono. Aveva scelto di iniziare il suo attacco da una posizione sottovento, poiché sarebbe stato difficile per la bestia avvertire la sua presenza visto il forte odore. Si avvicinò a poco a poco alla fonte del sangue, individuò la posizione del nemico usando il suo udito, e sollevò lentamente la pianta della vite di fronte a sé con la zampa.


L'orsoibrido demoniaco apparve davanti ai suoi occhi.


Non era a conoscenza del suo arrivo visto che era indaffarato a mordere un robusto cervo, con le guance macchiate di sangue. Gli arti rotti dell'orso, che mostravano le sue ossa, rendevano la scena ancora più disgustosa. Di solito, gli animali comuni con ferite così gravi preferivano nascondersi per guarire prima di fare altro. Ma l'orso sembrava non curarsi delle ferite e si comportava come se niente avesse importanza se non riempirsi lo stomaco.


La Ragazza Lupo tese le zampe posteriori e si mise in posizione prona. Questa volta aveva intenzione di distruggere prima i suoi quattro occhi, di modo che non avesse possibilità di fuggire.


Proprio mentre era pronta per andare all'attacco, sentì dei passi che provenivano dalle profondità della giungla.


Lorgar rimase un attimo sbalordita.


Perché ci sono dei passi così ordinati nelle profondità della Terra Barbarica?


I passi del nuovo gruppo erano pesanti e rumorosi, e sembrava che non gli importasse di far sapere della loro presenza. I suoni alternati di uno-due passi significava che erano umani, e ce n'erano più di uno.


Alcuni cacciatori di Neverwinter hanno perso la strada?


"No…" Cacciò subito indietro quell'idea. Ci vorranno più di dieci giorni per arrivare qui dai confini di Graycastle. Consideranto la densa foresta e le praterie selvagge, ci vorrebbe più tempo se si cammina sulla terra. Senza considerare il fatto che c'erano bestie feroci e serpenti ovunque una volta superate le praterie. Ed inoltre, le bestie demoniache ibride tendono a vagare intorno alle rovine di Taqila.  Anche se qualcuno avesse smarrito la strada, non sarebbe stato in grado di arrivare fin lì vivo.


Lorgar improvvisamente si diede una risposta.


Una risposta apparentemente ragionevole e già anticipata da lei stessa.


In quel momento, sentì i brividi sul corpo e il suo cuore iniziò a battere violentemente. Sebbene fosse molto nervosa, il suo corpo si preparò subito per la battaglia.


Anche la bestia demoniaca sentì quel suono inconsueto. Lasciò cadere la gamba di cervo mangiata a metà, si arrampicò e ruggì in direzione dei passi.


Il cespuglio tremò e i rami furono spalancati. Due brutti e feroci mostri uscirono quindi dall'ombra.


Avevano la pelle marrone scuro e le braccia muscolose, e anche degli elmetti a forma di teschio e portavano delle lance d'ossa.


Le stesse che Fulmine aveva descritto—


Erano i demoni!


Finalmente li aveva trovati!


Nel momento in cui i demoni fecero la loro comparsa, l'orso ibrido demoniaco si lanciò all'attacco.


Sollevò la zampa anteriore ancora intatta e si tuffò sui nuovi arrivati che osavano disturbare la sua festa, ad una velocità che superava di gran lunga le sue capacità, vista la sua grandezza.


Oltre al potere dell'orso demoniaco, la carica era stata ulteriormente rafforzata dall'impeto di tutto il suo corpo. Quella mossa non fu meno mortale di quella dell'Aquila dalle Quattro Ali. Se l'orso si fosse buttato in quel modo su Lorgar, lei avrebbe sicuramente cercato di evitare il colpo. Dopotutto, non era una Straordinaria e bloccare quell'attacco le sarebbe costato molto.


Ma invece di schivarlo, uno dei demoni fece un passo avanti e una delle sue braccia si gonfiò rapidamente e si scontrò direttamente contro il palmo gigante della bestia demoniaca. Con un suono attutito, i due mostri si schiantarono l'uno contro l'altro!


Erano ad un punto morto!


Né l'orso demoniaco né il demone potevano spingersi oltre. Ma il demone era molto più basso dell'orso, quindi sarebbe sfavorevole per il demone se questo si fosse buttato su di lui.


Ma, non c'era un solo Demone!


Un altro Demone Folle aveva preso la lance d'ossa e puntava alla bestia demoniaca ibrida.


Il combattimento era in procinto di terminare, e Lorgar non aveva un momento da perdere se voleva entrare in azione.


Buttarsi o lasciare stare?


<em>"Sebbene il punto debole del Demone sia il tubo sulla sua schiena, è comunque difficile da affrontare</em>" Ricordò improvvisamente gli avvertimenti di Fulmine<em>. "Se incontri dei nemici, faresti meglio a ritirarti immediatamente per riportare tutto a Sua Maestà."</em>


La sua ragione le diceva che era meglio ritirarsi, ma il suo istinto suggeriva il contrario, e una sensazione di calore si diffuse in tutto il corpo.


No, non era qualcosa da fare seguendo la ragione.


Era pericoloso, ma era per quello che era venuta, giusto?


Secondo le sue conoscenze, i Demoni Folli avevano dei momenti di debolezza dopo aver gonfiato le loro braccia. Lorgar poteva approfittare di questo, anche se doveva combattere contro due Demoni!


"Shoo—"


Con un suono penetrante, la lancia d'ossa colpì nell'aria.


Allo stesso tempo, Lorgar uscì dall'ombra e morse il demone che stava combattendo contro l'orso.






Framan




                                


                                



