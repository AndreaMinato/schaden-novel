---
title: Capitolo 900: Streghe Venute da Lontano (Parte II)
pubDate: 2025-08-07T11:30:06.866Z
tags:
    - rtw
---


“Davvero va bene così?” disse Wendy a bassa voce indicando la gente comune sull’approdo. “Voglio dire, abbiamo assunto delle persone a caso per dare il benvenuto alle streghe dell’Isola Dormiente... se dovessero sapere la verità, non ne saranno affatto felici.”


“Riusciresti a trovare un residente che veramente accolga il loro arrivo?” chiese Pergamena sempre a bassa voce.


Wendy esitò per un momento e scosse la testa: “... no”. Effettivamente era difficile anche solo trovare uno o due residenti che avrebbero accolto le streghe dal profondo del cuore, figuriamoci un gruppo intero. Nonostante i cittadini di Neverwinter avessero lentamente iniziato ad accettare le streghe sotto l’influenza di Roland e alcune di esse erano persino adorate dal pubblico, le immigrate dall’Isola Dormiente erano delle estranee per loro. Era praticamente impossibile chiedere alle persone di fermare il loro lavoro e dare il benvenuto ad un gruppo di streghe che non avevano mai visto.


Senza la presenza di Re Roland, solo le famiglie del Primo Esercito potevano essere persuase a fare ciò.


“Non c’è niente di sbagliato nei preparativi di Sua Maestà.” Pergamena fece le spallucce. “Tutte le spese sostenute per questa accoglienza sono già state incluse nel budget di Neverwinter, incluse le spese per quei grandi bouquet rossi, gli striscioni e i gruppi di accoglienza. Se non usiamo quella parte di denaro, lo faranno gli altri dipartimenti. Sua Maestà aveva inizialmente pianificato un ricevimento di benvenuto in una scala molto più grande di questa.”


“Potresti avere ragione...” Wendy si asciugò il sudore inesistente sulla fronte. Sua Maestà era estremamente eccitato da quando la Principessa Tilly gli aveva detto che le streghe dell’Isola Dormiente stavano arrivando qui. Oltre a quello che aveva appena menzionato Pergamena, Roland aveva elencato molti altri eventi di benvenuto sulla sua agenda, come sfilate cerimoniali, un musical e fuochi d’artificio. Se non fosse stato per la notizia di Hill Fawkes che aveva spinto Roland ad attuare immediatamente il suo piano di guerra, avrebbe tenuto la cerimonia lui stesso, rendendo le cose senza dubbio ancora più giubilanti e spettacolari.


Pergamena disse sorridendo: “Per questo assumere direttamente delle persone è l’opzione migliore. Non abbiamo reclutato persone a caso. Quelle selezionate sono tutte famiglie con buoni registri nel Municipio. Non devi preoccuparti.” Prese una breve pausa e continuò: “Le streghe stanno arrivando. Vai a incontrarle, Signora Capo dell’Unione.”


“Pergamena!” Wendy alzò la voce, guardandola con aria di rimprovero. Poi fece alla Principessa Tilly un cenno con la testa prima di andare dalle ospiti arrivate fin qui dall’isola.


“Piacere di conoscervi!” I due gruppi di streghe si incontrarono l’un l’altro. Wendy aprì le braccia e le salutò con il suo tono più gentile mentre sorrideva: “Sono la sovrintendente dell’Unione delle Streghe. Benvenute a Neverwinter!”


…


Come da accordi, le streghe dell’Isola Dormiente erano considerate come soggetti ordinari nella Regione Occidentale e non sarebbero state gestite dall’Unione delle Streghe. Perciò Wendy decise di portarle prima nell’area residenziale e avere un conteggio approssimativo del loro numero, in modo tale che il Municipio sappesse quanto cibo fornire al nuovo gruppo di streghe. Per il seguente tour ed i programmi di lavoro, aveva pianificato di parlarne con Lady Tilly solo dopo che tutte si furono sistemate.


La costruzione dell’area residenziale ad uso esclusivo per le streghe dell’Isola Dormiente era stata completata due mesi prima del loro arrivo. Era vicina all’Edificio dei Miracoli ed era chiamata Incantesimo Dormiente, lo stesso nome usato dalla gilda.


Alcune delle streghe rimasero senza fiato alla vista del “magnifico edificio” che ora era alto sei piani.


Erano particolarmente impressionate dalla superficie liscia e lucida del cemento.


“Queste sono pietre vere? Perché hanno un aspetto così liscio?”


“Non staremo qui, giusto?”


“Piantala di sognare. Questo deve essere il Castello del Signore.”


“La visuale dal piano più alto deve essere mozzafiato.”


Vedendo che tutte bruciavano di curiosità, Wendy colse l’occasione per fare una breve introduzione. “L’edificio è completato solo a metà per il momento. Quando le costruzioni saranno terminate, raggiungerà i cinquantacinque metri, ovvero centottanta piedi e cinque pollici. Ma Sua Maestà non vive qui. Il suo Castello è alto solo tre piani ed è situato al centro di Neverwinter.”


“È così alto... non avete paura che un giorno possa crollare?” chiese qualcuna sorpresa.


Wendy sorrise: “Sua Maestà ha inventato uno speciale materiale da costruzione che può convertire melma fluida in solide rocce. Questo è semplicemente un progetto pilota. Ci ha detto che potremo costruire architetture alte come le montagne con questo tipo di materiale. Naturalmente, l’intero progetto non può essere completato con successo senza l’aiuto delle streghe. Difatti, questo edificio è il risultato degli sforzi congiunti delle streghe e di numerosi muratori. Ho ragione, Lotus?”


“Ehi, davvero hai costruito questo?”


“Ma la tua abilità non era quella di sollevare la terra?”


Tutte le streghe posarono gli occhi su Lotus.


Un po’ imbarazzata, Lotus si grattò la testa e rispose: “Costruisco solo delle salite per gli operai. Quando devono aggiungere un altro piano, elevo la terra circostante per creare una piattaforma accanto all’edificio, rendendo le cose più convenienti ai muratori.”


“Ti hanno... mostrato odio o disgusto per il fatto che sei una strega?” prevedibilmente, qualcuno fece la domanda per cui tutte erano preoccupate.


“Non ho ancora incontrato nessuno così. Perso che ormai abbiano iniziato a trattarmi come una persona normale.” Lotus agitò la mano. “A volte gli operai condividono con me anche i pancake se arrivo presto a lavoro.”


Questo era esattamente l’effetto che Wendy desiderava raggiungere. “Forse molte di voi sono ancora caute verso le persone qui e vi state chiedendo come verrete trattate in futuro. Ma è perfettamente normale, dopotutto, per voi Neverwinter è una città completamente sconosciuta. Non penso di dover continuare con le miserie che noi streghe abbiamo dovuto affrontare nel secolo scorso. Tuttavia, vi assicuro che qui vi sentirete come a casa, proprio come suggerisce il nome che Sua Maestà ha dato alla città. Capisco che non siete membri dell’Unione delle Streghe, ma non esitate a chiedermi aiuto qualora incontriate difficoltà. Non importa quanto piccola, sarò qui per voi.”


Pergamena fece a Wendy il pollice insù e le sussurrò con approvazione: “Ottimo lavoro.”


Tuttavia, Wendy non si aspettava che i primi problemi sorsero quando tentò di ottenere informazioni personali sulle streghe.


“Perché ti serve un’informazione del genere?” protestò una strega dai capelli rossi dopo che Wendy ebbe distribuito i moduli. “Non avevate accettato di non costringerci a stare qui? Voglio solo stare qui per un paio di giorni, quindi non penso che sia necessario.”


“Anch’io. La Principessa Tilly ci ha detto che possiamo andarcene da Neverwinter quando vogliamo. Io voglio tornare nella Regione Orientale adesso.”


“Dato che ora la Chiesa non esiste più, non penso sia necessario divulgare le nostre informazioni personali. Ci metterebbero in una situazione estremamente svantaggiosa se dovessero essere trapelate a gente con intenti maliziosi.”


C’erano non poche streghe ad opporsi alla registrazione delle loro informazioni personali.


“Lo sapevo... sono di nuovo Azima e la sua combriccola.” Cenere aggrottò le sopracciglia.


“Azima?” chiese Wendy sorpresa.


“Un’organizzazione di streghe della Regione Orientale. Scusami, loro non riconoscono la mia leadership” spiegò Tilly a bassa voce. “Ma perlomeno sono molto meglio dell’Associazione della Zanna Insanguinata.” Tilly si voltò verso la strega dai capelli rossi e disse: “Capisco che tu ambisca di tornare nella Regione Orientale, ma questo non è un buon momento. Nonostante la Chiesa non sia più al potere, la gente è ancora ostile verso le streghe, per non parlare di quei nobili. La situazione non è particolarmente buona nella Regione Orientale. Prima che Roland acquisisca ufficialmente quell’area, l’atteggiamento delle persone verso le streghe non sarà cambiato di molto.”


“Come fai a saperlo se non ci sei mai stata?” si ostinò Azima. “O forse stai solo favoreggiando tuo fratello?”


“Bada al tuo atteggiamento” rispose fredda Cenere.


“Perché? Vuoi forse attaccare briga con me qui, come hai fatto con Heidi e Skyflare?”


Wendy si morse le labbra. Non aveva previsto un confronto così amaro, ma non riusciva a trovare alcun modo per sciogliere la tensione tra le due fazioni.


Proprio in quel momento, Pergamena si fece avanti.


“Ti dispiace se faccio alcune domande?” chiese.


<em>Aris</em>


