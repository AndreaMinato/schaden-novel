---
title: Capitolo 901: Streghe Venute da Lontano (Parte III)
pubDate: 2025-08-07T11:30:06.867Z
tags:
    - rtw
---


“Cosa vuoi sapere?” disse Azima guardandola.


“Pergamena...” Wendy le strinse la mano con un’espressione preoccupata. Se quello che Tilly aveva detto era vero, queste persone non erano venute a Neverwinter volontariamente. La loro visita era dovuta a conflitti interni tra le streghe dell’Isola Dormiente. Se questo problema non venisse risolto in modo appropriato, non solo l’Unione delle Streghe verrebbe coinvolta nel disastro, ma avrebbero perso anche la fiducia dei nuovi arrivati. Avrebbero messo in discussione il punto di convincere le nuove streghe a venire qui.


“Non preoccuparti” Pergamena alzò un sopracciglio e si voltò verso la strega che voleva tornare nella Regione Orientale. “Ti manca la tua terra natia, il che significa che non sei stata abbandonata dalla tua famiglia. Come altre fuggiasche rifugiate sull’Isola Dormiente, sei stata costretta ad abbandonare la Regione Orientale sotto la pressione della Chiesa, giusto?”


“E quindi?” interruppe Azima.


“Permettimi di informarti sulla situazione corrente nella Regione Orientale.” Ignorando la provocazione della strega dai capelli rossi, Pergamena rispose con indifferenza: “Quella zona non è ancora stata ristabilita completamente dal Re da quando Garcia, la Regina delle Acque Chiare, depredò la Contea del Vento Marino e Valencia. L’area è stata dapprima devastata dalla Piaga Demoniaca diffusa dalla Chiesa, poi è stata devastata dall’esercito di Timothy. I terreni agricoli in tutte le aree circostanti sono stati abbandonati e la gente non ha sostentamento. Tante di quelle persone sono diventati rifugiati.”


La strega mostrò un’espressione preoccupata ma Azima non era disposta a cedere: “Se non andiamo a vedere con i nostri occhi, chi può dire che quella che dici è la verità?”


“Due anni fa, Sua Maestà Roland iniziò ad accogliere quei rifugiati. Adesso la popolazione di Neverwinter ha superato i centomila, di cui il settanta percento proviene da altre città e sono in prevalenza rifugiati della Regione Orientale e del Territorio Meridionale.” Pergamena parlava con calma. “Probabilmente anche la tua famiglia è tra di loro. Puoi dirmi dove abitavi prima? Dimmi il nome di una città o di un villaggio, un punto di riferimento specifico o una specialità locale.”


“Vuoi forse trovare la sua famiglia solo con quegli indizi? Non è nata in una grande città dove ogni strada e ogni viale hanno il proprio nome e dove tutte le persone si conoscono.”


Pergamena non rispose, si spostò delicatamente i capelli dietro all’orecchio. Guardava verso la strega incoraggiandola pazientemente, come un’insegnante che aspetta la risposta da un’alunna della classe.


“Il mio villaggio... non aveva un nome” dopo un momento di esitazione, la strega rispose a bassa voce. “Non c’erano altri villaggi nelle vicinanze ed era molto lontano da Valencia, così lontano che se volevi vendere del frumento dovevi venderlo ai mercanti viaggiatori ad un misero prezzo. Non è ufficiale, ma alcune persone chiamavano il villaggio ‘Sedici’.”


“Se... dici?” ripeté Wendy involontariamente.


“Perché quando ritornavano da Valencia, era il sedicesimo villaggio che attraversavano.”


Pergamena chiuse gli occhi e chiese lentamente: “Fammi vedere... c’è un affluente del Fiume Sanwan che scorre dietro al villaggio, giusto?”


“Ci sono numerosi affluenti del Fiume Sanwan nella Regione Orientale” grugnì Azima. “Come può un villaggio sopravvivere senza un fiume per irrigare i terreni agricoli?”


“Ma questo affluente è diverso.” Pergamena agitò la mano. “Non è né largo né profondo abbastanza per far passare le barche, e durante la stagione secca si può vedere il letto del fiume. Per questo i villaggi vicini non possono trasportare cibo e rifornimenti tramite imbarcazioni. Ma l’affluente converge in un enorme lago al sedicesimo villaggio, che non si secca mai, nemmeno quando il fiume va in secca. Grazie a questo, il frumento del villaggio cresce meglio di quello degli altri villaggi. Dico bene?”


Gli occhi della strega erano spalancati. “Ci sei stata?”


“L’ho sentito dire da qualcun altro” rispose Pergamena dopo un breve silenzio. “Colui che me l’ha raccontato si trova a Neverwinter al momento, ma non era un residente del Sedicesimo Villaggio.”


“Cosa intendi dire?”


“Dovresti chiederglielo tu stessa.” Pergamena si rivolse a un impiegato del Municipio responsabile delle registrazioni. “Porta qui Watt. Il suo numero identificativo è 0024578, è un operaio alle fornaci. Dovrebbe essere a riciclare scorie nella Zona Due al versante settentrionale adesso.”


“Sì, Signora Pergamena.” L’impiegato se ne andò per eseguire il suo ordine.


Dopo mezz’ora, l’impiegato e un uomo rubicondo apparvero nell’area residenziale.


“Non lo conosco...” la strega lo studiò e scosse la testa negando di conoscerlo.


“Cos’altro devi dire adesso?” sogghignò Azima. “Ci sono così tante persone in tutta la Regione Orientale. Come puoi semplicemente sceglierne uno a caso...”


“Ah, sei... tu sei la figlia di Tillan?” sbottò il grande uomo emozionato, senza prestare attenzione ad Azima. “Grazie a dio, sei ancora viva e sei diventata una grande ragazza!”


La strega era esterrefatta: “La ‘Tillian’ di cui stai parlando... è mia madre?”


“E chi altri potrebbe essere? Hai i suoi stessi occhi. Specialmente il neo sotto all’angolo del tuo occhio, è identico a quello di tua madre!” Watt pianse. “Ma sei molto più bella di lei. Un momento, non ti ricordi di me? Ma non è colpa tua. Eri solo una bambina quando lasciai il villaggio. Quando tornai, ormai tu non c’eri più. Lei ti chiamava... Piccola Orchidea a quei tempi, giusto? Tillian amava chiamarti con i nomi di bei fiori.”


“Quello era solo un soprannome di quando ero piccola...” la strega era imbarazzata. “Adesso il mio nome è Doris.”


“Capisco. Anche questo è un bel nome. Sai, quando ho scavato le trincee nel Sedicesimo Villaggio, le persone parlavano tanto di te. Pensavano tutti che eri stata rapita dalle streghe e...”


Mentre Watt continuava a rimembrare, Wendy iniziò lentamente a capire cosa fosse successo. Il grande uomo rubicondo era stato residente in uno dei villaggi vicini al Sedicesimo Villaggio. Secondo la logica dei nomi, il suo villaggio doveva essere il Quindicesimo Villaggio. Dato che i due villaggi erano geograficamente vicini l’un l’altro, era rimasto a contatto con i suoi vicini. Poiché invidiava la fonte d’acqua dei suoi vicini, aveva viaggiato fino a Valencia per imparare a scavare fosse. Dopo aver appreso le abilità, era tornato al suo villaggio e aveva incoraggiato alcuni villici ad aiutarlo ad espandere il lago verso il Quindicesimo Villaggio. A causa di questo progetto, aveva quindi vissuto nel Sedicesimo Villaggio per un bel po’ di tempo.


Watt aveva apparentemente convinto Doris. Dopo che ebbe finalmente finito, chiese frettolosamente: “I miei genitori e mio fratello... vivono ancora nel villaggio? O sono venuti con te nella Regione Occidentale?”


In quel momento, Pergamena fece un breve sospiro.


In quell’istante, le scintille negli occhi dell’uomo rubicondo parvero svanire. Rispose con tono dolente: “Non ce l’hanno fatta... l’esercito del Secondo Principe saccheggiò le nostre riserve di cibo. Quando arrivammo nella Città del Re, affamati ed assetati, scoppiò una grande piaga. I nobili della città ci chiusero fuori, lasciandoci piangere per soccorsi al piedi delle mura della città. Un gran numero di abitanti delle terre vicine morirono per via dell’egoismo dei nobili. Quando arrivarono le squadre di soccorso di Sua Maestà, eravamo rimasti vivi in pochi.” Fece una pausa e disse: “I tuoi familiari... non erano tra quelli.”


“No...” Doris si coprì la bocca con le mani. Rimase in piedi trafitta per un momento prima di iniziare a singhiozzare senza controllo.


“Mi dispiace, figliola.” Watt andò subito nel panico. Voleva confortarla ma non sapeva come fare. Alla fine, andò dalla ragazza e le accarezzò la testa. “Tillian chiamò il tuo nome ancora e ancora prima di morire. Se sapesse che sei ancora viva e vegeta, sarebbe sicuramente felice. Quindi, non piangere più, figliola.”


Doris si morse le labbra con forza e annuì leggermente, ma poi pianse ancora più forte.


Aris
                                


                                



