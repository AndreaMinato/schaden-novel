---
title: Capitolo 903- "I Demoni Stanno Arrivando"
pubDate: 2025-08-07T11:37:51.039Z
tags:
    - rtw
---


Nel Municipio, l'uomo di nome Posack fu portato innanzi a Wendy e Pergamena.


Aveva circa 40 anni e sembrava un tipico contadino: bruno e corpulento. C'era ancora del fango secco e delle radici attaccate ai suoi pantaloni.


"Io, ti conosco..." L'uomo si strofinò le mani rugose e sembrava un po' nervoso. Si inchinò a Pergamena e disse: "Sei il Ministro. Mia figlia impara a leggere e scrivere nella tua scuola. È una persona dall'apprendimento molto lento. Spero sinceramente che tu possa sopportare i suoi difetti".


"Non sia nervoso", Pergamena rise e gli diede una pacca sulla spalla. "Prima di venire qui, pescavo pesci per vivere, ma la quantità di pesce che riuscivo a pescare non era costante come il tuo poiché il mare era troppo imprevedibile. Inoltre, quando si tratta di qualcosa come la conoscenza, non si giudica mai l'esperienza pregressa di uno studente. Non importa quanto goffo sia lo studente, lui o lei padroneggerà la conoscenza alla fine impiegando abbastanza sforzo e tempo. Non si preoccupi; sua figlia sarà in grado di laurearsi senza problemi".


Sentendo ciò, Posack si rilassò molto e sorrise. "Ho rinunciato al mio lavoro in fattoria per il pascolo negli ultimi due anni perché Sua Maestà ha detto che lo stipendio per la nuova industria sarà più alto". Con queste parole, si inchinò a Wendy. "Devi essere la Responsabile dell'Unione delle Streghe. Pensavo che non avrei avuto la possibilità di incontrarvi oggi".


Sebbene Wendy non fosse influente come Pergamena tra la gente comune, era ancora a capo dell'Unione delle Streghe e quindi era dovuta comparire in vari eventi importanti. Questo combinato con i suoi capelli rosso vivo e il suo corpo generoso, faceva si che non fosse affatto sorprendente che le persone la riconoscessero. "Chiamami Wendy. Ho sentito che hai affermato di aver trovato una ragazza gravemente ferita coperta di sangue. Cosa ti fa pensare che sia una strega?"


"Perché... una persona comune non può avere parti del corpo di animali, giusto?" Posack si grattò la testa. "All'inizio, ho pensato che fosse uno straccio imbrattato di sangue e pensavo di strapparlo e gettarlo via, ma questa cosa si è rivelata essere attaccata ad una ragazza. Ho dato una seconda occhiata e ho scoperto che in realtà era una coda animale!"


Una coda... animale?


Wendy sentì il suo cuore fermarsi per un attimo!


All'improvviso ricordò che una strana strega era venuta a Neverwinter più di due mesi fa, ma la conosceva solo dalla descrizione di Usignolo poiché questa strana ragazza non si era unita all'Unione delle Streghe o non aveva avuto alcun contatto stretto con le sorelle. Aveva le orecchie da lupo e una lunga coda, ma sorprendentemente, Sua Maestà aveva detto che questo strano mezzo animale era molto carino. Wendy ora ricordava questo strano incidente che era stato più volte menzionato da Usignolo.


Quella strana strega si chiamava Lorgar ed è una principessa di una tribù nella Regione Più Meridionale.


Potrebbe trattarsi della ragazza trovata da Posack?


"Dov’è?" Chiese Wendy con un tono di urgenza. "Portaci subito da lei!"


...


Il contadino non aveva portato a casa la ragazza ferita. L'aveva lasciata per un periodo di riposo temporaneo nella zona da pascolo.


Vedendo la ragazza lupo in abiti macchiati di sangue che giaceva immobile sulla panchina, il cuore di Wendy sprofondò.


Dalle orecchie sfigurate e insanguinate della ragazza, era sicura che questa ragazza fosse Lorgar e si chiese cosa le fosse successo.


Non era esagerato affermare che fosse inzuppata di sangue. Evidentemente, la ragazza lupo si era fatta male più di qualche giorno fa. In alcune parti del corpo, il sangue si era già seccato e si era trasformato in macchie marrone scuro, mentre in altre parti, il sangue stava ancora sgorgando dalle sue ferite. Non potevano vedere le sue ferite direttamente perché era avvolta in bende dalla testa ai piedi, ma chiunque avrebbe facilmente potuto dire che era gravemente ferita.


"Mia Signora, è una strega... vero?" Chiese Posack.


Wendy era troppo sbalordita per dire qualcosa, quindi Pergamena rispose: "Sì, è una strega. Il tuo primo soccorso è stato fatto egregiamente".


"È bello saperlo. Sua Maestà ha dichiarato in un annuncio che siamo obbligati a informare il Municipio in caso trovassimo una strega". Posack emise un sospiro di sollievo, ma presto espresse la sua preoccupazione. "Può... essere ancora salvata?"


Sentendo questa frase, Wendy si svegliò di soprassalto. Lei rispose con voce profonda: "Non lo so, ma faremo del nostro meglio. Pergamena, ti prego, aiutami a prendermi cura di lei. Vado a incontrare Sua Altezza Tilly!"


"Va bene, lasciala a me".


Nana e Lily non erano in città e la fitoterapia di Foglia non poteva che curare alcune ferite lievi. In questo momento, ricevere ferite così gravi non era diverso dall'ottenere una condanna a morte.


Fortunatamente, il primo gruppo di streghe dell'Isola Dormiente era appena arrivato a Neverwinter. Wendy pensava che se quella strega fosse stata qui, sarebbe stata in grado di salvare la Ragazza Lupo!


Con questo in mente, corse ancora più veloce.


Ogni secondo era fondamentale.


Sebbene Lorgar non fosse un membro ufficiale dell'Unione delle Streghe, Wendy sentì che la Ragazza Lupo era già in qualche modo legata a loro perché questa ragazza doveva aver ricevuto un'illuminazione divina e quindi esser arrivata in questa città.


Wendy non voleva perdere di nuovo una sorella.


...


Tre giorni dopo, Wendy entrò in una camera da letto portando una bacinella di acqua calda che emanava un forte odore di medicina.


"Come sono le sue condizioni?"


"È ancora viva, ma a parte questo ..." Cenere scosse la testa. "Ferite così gravi vanno ben oltre ciò che può essere gestito dalla sua capacità di auto-guarigione, ed è stato persino un miracolo che sia arrivata in città. Se non fosse stata così volitiva, sarebbe morta nel deserto senza che nessuno lo avesse saputo".


Quando si trattava di curare le ferite in caso di emergenza, la Straordinaria era la più esperta e quindi si prese cura della ragazza ferita. Tolse gli abiti macchiati di sangue della Ragazza Lupo per fare un controllo generale. Quando le bende furono rimosse, tutte le streghe rimasero scioccate dalle ferite che erano su tutto il suo corpo. Alcuni tagli erano così profondi che si potevano vedere le ossa. La sola pulizia delle sue ferite durò quasi mezza giornata.


"Ma non devi preoccuparti troppo". Cenere indicò Tramonto che giaceva in un letto vicino. "Non noti che sembra star molto meglio di ieri?"


"Davvero?" Chiese Tramonto con voce fioca. "Com'è possibile? Non mi sento per niente meglio".


"Stasera per cena avrai pollo al vapore, uova fritte, Funghi Becco D'Uccello arrostiti al sale e una bottiglia di Bevanda del Caos", disse Cenere sorridendo. "Quindi, come stai adesso?"


Tramonto aveva l'acquolina. "Beh... In realtà, penso di sentirmi meglio ora".


"Benissimo. Vedi?"


Wendy emise un sospiro di sollievo e fece un cenno a Tramonto. "Grazie mille per il tuo aiuto".


"Piacere mio", Tramonto forzò un sorriso. "Voi ragazze avete aiutato Iffy. Ciò significa che ci avete aiutate. Ora, per favore, non lasciare che questa ragazza muoia, altrimenti io... "


"Non lo faremo. Puoi esserne certa".


Tramonto era la persona a cui Wendy aveva pensato prima. Questa strega dell'ex Associazione Della Zanna Insanguinata aveva un'incredibile abilità chiamata Simbiosi. Poteva collegare la propria vita a un'altra piantando il suo seme magico nella persona che sarebbe poi diventata il suo Simbionte. Attraverso questa connessione, poteva condividere i dolori e le sofferenze del Simbionte e quindi aiutare la persona a riprendersi più velocemente. Inoltre, la metà della nutrizione che riceveva durante un periodo di simbiosi poteva essere assorbita dal suo Simbionte. Detto questo, questa abilità era attualmente la migliore opzione per impedire a una persona quasi morta di morire.


Roland era stato incosciente e incapace di bere o mangiare qualcosa per mesi dopo la Battaglia delle Anime contro Zero, e l'unica ragione per cui era ancora vivo era dovuta all'aiuto di Tramonto.


Ma ovviamente, questa strega non fu l'unica ad aiutare la Ragazza Lupo.


Sua Altezza Tilly aveva mandato un'altra strega chiamata Pandora, la principale guaritrice delle streghe dell'Isola Dormiente, per fermare l'emorragia interna ed esterna di Lorgar, che aveva ridotto significativamente la pressione sulla simbiosi. L'abilità di Pandora si dimostrò molto utile durante la loro campagna per schiacciare l'azione ribelle dell'Associazione Della Zanna Insanguinata. Anche le erbe curative di Foglia avevano contribuito a prevenire il peggioramento delle ferite. L'Acqua Purificante, che veniva immagazzinata nello scantinato del Castello insieme ai blocchi di ghiaccio, in caso di emergenza, impediva a qualsiasi infezione di sfuggire dal controllo.


Tutte avevano fatto del loro meglio per dare una mano.


Tuttavia, la possibilità per Lorgar tornare in vita dipendeva ancora dalla sua forza di volontà. Tre giorni fa, avevano inviato Animale Messaggero nella Regione settentrionale. Nei giorni seguenti, avrebbero trascorso un brutto periodo ad aspettare informazioni.


All'improvviso, il dito di Lorgar si mosse quando Wendy stava per asciugarle il corpo.


All'inizio, Wendy era sbalordita e credeva che potesse essere solo un'illusione, ma poi vide che le labbra della Ragazza Lupo tremavano leggermente.


"..."


Sembrava che Lorgar stesse sussurrando qualcosa, ma la sua voce era così debole che le sue parole erano indistinguibili.


Il cuore di Wendy batteva senza controllo. Si costrinse a calmarsi prima di piegarsi rapidamente in avanti e avvicinare l'orecchio alla bocca di Lorgar.


Questa volta, fu in grado di distinguere le deboli parole della ragazza.


"Demoni..."


Ripeté la parola.


"I Demoni Stanno Arrivando"
Moumentai
                                


                                



