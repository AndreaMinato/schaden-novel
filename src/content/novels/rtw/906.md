---
title: Capitolo 906: Svelare il Mistero (Parte Ⅰ)
pubDate: 2025-08-07T11:30:06.868Z
tags:
    - rtw
---






Nella settimana successiva, l'atmosfera nel Castello si fece particolarmente tesa. Ogni giorno si svolgevano incontri di un'ora, durante i quali i Ministri dei singoli Dipartimenti si incontravano per discutere della situazione attuale.


"Quindi? Non siete ancora riusciti a trovare tracce dei Demoni?" Barov sorseggiò il suo tè e lanciò un'occhiataccia alle persone attorno al tavolo.


Sembrava molto più rilassato rispetto a due giorni prima. Sembrava sollevato dalla promessa di Wendy di assumersi la piena responsabilità delle sue azioni. O quella promessa o la corretta attuazione del piano di trasporto del Frumento Dorato Due allievavano parte del suo stress.


"Le guardie del Primo Esercito hanno già esteso il loro raggio di sorveglianza fino ai margini della prateria, ma non hanno ancora trovato niente," rispose conciso il capo della guarnigione. "Più a Nord si trova la Terra Barbarica che è coperta da una fitta foresta. Sarà difficile estendere ancora il nostro perimetro, senza adeguati rifornimenti."


"E questo è tutto quello che potete fare, gente. Probabilmente morirete a causa degli insetti che vivono nella foresta, prima ancora di avere la possibilità di vedere un Demone." Alethea sembrava entusiasta di deridere la gente di Neverwinter ogni volta che poteva. "Lascia fare a noi. Una squadra di dieci Streghe della Punizione Divina si è addentrata per 15 km nelle Pianure Fertili e ha allestito un piccolo punto di osservazione nel Lago Perla."


"Il Lago Perla?" chiese Wendy.


"E' segnato con tanti nidi di uccello sulla mappa della Ragazza Lupo. Il posto era un tempo pieno di laghi e sorgenti, ma adesso è diventato una palude."


"Non dovrebbero esserci pericoli, giusto?"


"Stia tranquilla. Quando si tratta di combattere i Demoni, siamo molto più esperti di voi. Qualsiasi Strega della Punizione Divina può combattere da tre a quattro Demoni Folli contemporaneamente. Con una squadra di cinque streghe, non ci dovrebbero essere problemi a spazzare via una piccola pattuglia di Demoni," disse Alethea con sicurezza. "Certo, se la Ragazza Lupo si è imbattuta in una squadra di pattuglia, temo che la forza principale del nemico si stia già avvicinando a noi."


"Non riescono ad affrontarli da soli?" chiese Barov curioso.


"Vista la loro dipendenza dalla Nebbia Rossa, è impossibile per i Demoni allontanarsi troppo dalla linea di rifornimento," spiegò Pasha. "Dopotutto, i Demoni non possono muoversi da soli come gli esseri umani che hanno solo bisogno di respirare aria."


"Bene allora... Dato che il nemico è ancora abbastanza lontano da Neverwinter, perché, ora, non possiamo annullare l'allerta?


"A meno che non riusciamo a creare una rete di postazioni di guardia attorno a Neverwinter, non riusciremo ad eliminare completamente la possibilità che il nemico si intrufoli nella città."


"Ma anche in quel caso, le postazioni di guardia sarebbero troppo poche per noi," aggiunse un'altra Strega Superiore. "Senza abbastanza Sigilli dell’Ascolto, le guardie non riuscirebbero ad avere il tempo necessario per inviare un avvertimento in caso avvistassero le Bestie Diaboliche."


L'ambiente estremo della Terra Barbarica formava una barriera invisibile che impediva a qualsiasi notizia di arrivare in tempo. Era come se uno strato di nebbia avvolgesse l'intera area a nord-ovest di Neverwinter, e tutto ciò che potevano fare era cercare piccoli indizi nel deserto. Quando Wendy si rese conto di questo, non poté fare a meno di sospirare.


Le notizie di Lorgar erano arrivate proprio in un brutto momento.


Se Sua Maestà non fosse partito per la spedizione, ci sarebbero voluti solo un giorno o due per Sylvie, Fulmine, Maggie e Usignolo per esplorare la situazione attuale dell'intero versante settentrionale della Catena montuosa invalicabile.


La mia abilità non aiuta molto in questo tipo di situazione.


Improvvisamente Tilly chiese: "Signor Direttore, potrebbe sembrare che io sia un po' ficcanaso, ma potrebbe dirci per piacere come hanno reagito i cittadini alla situazione degli ultimi giorni? Si sono spaventati o addirittura erano terrorizzati?


"E' un mio piacere, Vostra Altezza." Barov si affrettò a posare la tazza di tè e inchinarsi dinnanzi alla Principessa Tilly con una mano sul petto. "La città è totalmente sotto il controllo del Comune. Di recente, molte domande sono state fatte ai nostri impiegati, ma la maggior parte delle persone voleva solo sapere dov'era il nemico e se il Primo Esercito avesse bisogno di aiuto. Per cui la notizia ha migliorato il morale della gente piuttosto che stressarla ancora di più, anche la produttività del turno di notte è decisamente migliorata. Stia tranquilla. Nessuno incolpa le Streghe dell'Isola Dormiente per l'arrivo dei Demoni."


"Bene... Va bene così."


"Tuttavia, ci sono state delle lamentele per l'aumento dei prezzi dei Funghi Becco D'Uccello e delle pigne." disse il Direttore del Municipio guardando Wendy con aria assente. "Se non cancelliamo in tempo lo stato di allerta, anche il prezzo delle uova schizzerà alle stelle."


"Mettiamo da parte questi problemi per il momento. Penso che dobbiamo rendere il popolo maggiormente consapevole della presenza dei Demoni il prima possibile. Visto che i Demoni sono completamente diversi rispetto a tutti i nostri nemici del passato," disse Tilly con tono preoccupato. "Se qualcuno coglie l'occasione per creare problemi e insultare ancora una volta le Streghe designandole come serve dei Demoni, si distruggerà la fiducia che c'è fra le Streghe e la gente comune."


"Questo..." Barov esitò. "Devo confrontarmi con Sua Maestà per questo problema."


"Quindi, segnalo sulla relazione di oggi." Tilly guardò Wendy.


"Inteso." Annuì Wendy. Mentre stava per mettere insieme tutti i punti del giorno, si sentirono dei passi rapidi che interruppero il silenzio nella Sala delle Conferenze. Era Campanellino. Lo capirono dalla sua voce, prima ancora di vederla. "La-Lady Wendy, la Ragazza Lupo si è svegliata!"


"Cosa?" Tutti si alzarono sorpresi. Wendy non vedeva l'ora di incontrare la ragazza e disse: "Arrivo subito."


"Ehm, vado anch'io a dare un'occhiata..." Barov stava per andarle dietro, ma Cenere lo bloccò.


"Stiamo parlando della camera di una ragazza. Credo sia meglio se resti qui e aspetti nostre notizie."


…


Quando Wendy entrò nella stanza, Lorgar stava cercando di sollevarsi dal letto, mentre delle gocce di sudore le scendevano dalla fronte. Era pallida. Le orecchie sanguinanti si abbassarono, e i capelli sembravano secchi ed opachi.


"Non ci posso credere... Sono ancora viva." Ansimò e poi girò la testa per guardare la folla che si riversava nella stanza. "Per quanto tempo sono rimasta incosciente?"


"Sono passati dieci giorni da quando ti abbiamo trovata." Wendy la rispinse delicatamente sul letto. "Non muoverti. Hai riportato gravi ferite: arti, ossa e anche alcuni organi interni. Dieci giorni non bastano per riprendersi. Sei sopravvissuta grazie ai Semi della Simbiosi di Tramonto, ma devi restare ancora a letto e riposare prima del ritorno di Nana."


Dopo aver saputo dei Semi della Simbiosi, Lorgar piegò leggermente la testa per salutare Tramonto, stesa nel letto accanto e disse: "Grazie."


"Di niente." Tramonto alzò le spalle, cercando di sembrare indifferente. "Ed inoltre, credo che sia abbastanza bello riuscire a stare nel letto e ricevere ogni giorno la Bevanda del Caos."


"Cosa hai incontrato esattamente nelle profondità della Terra Barbarica?" chiese Cenere con voce profonda. "Durante il tuo sonno hai nominato i Demoni diverse volte."


"Sì, ho incontrato i Demoni...tanti Demoni." Lorgar chiuse gli occhi per ricordare che cosa era successo. "In un primo momento ho incontrato due Demoni solitari, mentre ero sulle tracce di una Bestia Demoniaca Ibrida. Potevano essere esploratori, o forse erano solo a caccia di Bestie Demoniache." Fece un lungo respiro. "Sono riuscita ad ucciderli entrambi, ma non mi sarei mai aspettata che questi due Demoni fossero solo goccioline del vasto oceano, rispetto all'esercito di Demoni nel quale mi sono imbattuta subito dopo. Innumerevoli Demoni correvano verso le rovine di Taqila, e con loro c'erano diversi mostri colossali."


Tutte le persone nella stanza rimasero ammutolite dal racconto della Ragazza Lupo.


<em>Framan</em>




                                


                                



