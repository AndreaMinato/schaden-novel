---
title: Capitolo 907: Svelare il Mistero (Parte Ⅱ)
pubDate: 2025-08-07T11:30:06.868Z
tags:
    - rtw
---






Una volta Roland e Fulmine avevano detto a Lorgar che se un nemico era troppo forte da essere combattuto da solo, allora sarebbe stato meglio ritirarsi e avvisare Neverwinter il prima possibile. Lorgar ricordava bene. Quando aveva scoperto l'esercito dei Demoni, decise subito di tornare a Neverwinter.


Dopotutto, aveva già dato prova delle sue abilità in altre battaglie, e sapeva che avrebbe avuto molte possibilità di combattere contro quei Demoni una volta che avressero invaso Neverwinter.


Nonostante avesse preso quella decisione, Lorgar non si allontanò subito, decise, invece, di scrutare i movimenti dei Demoni da un punto di osservazione più alto. Non voleva dire a tutti in città che se l'era filata alla vista dell'esercito dei Demoni. Pensava che se fosse tornata con più informazioni sui Demoni, allora anche il Grande Capo le sarebbe stato debitore.


Per tutto il tempo, si era sempre messa alla prova per ottenere riconoscimenti dal Grande Capo, piuttosto che le sue scuse. Non importava se le sue parole quel giorno erano dovute da una sincera preoccupazione o se erano soltanto per beffa. In poche parole, per la Ragazza Lupo si trattava del suo onore. Ma per l'intero Clan del Fuoco Selvaggio, significava migliorare di molto il proprio status nel cuore del Grande Capo.


Per questo motivo decise di restare in quel posto pericoloso.


Ovviamente, non avrebbe mai rivelato alle Streghe i suoi reali pensieri. Avrebbe semplicemente detto che era solo curiosa.


Iniziò a descrivere la sua esperienza alle Streghe. "Ho trovato subito una Torre di Pietra abbandonata e ricoperta di muschio e rampicante vicino le rovine di Taqila. Metà torre era crollata, ma era comunque il migliore punto di osservazione della zona."


"Per riuscire a trasformarmi e correre via in poco tempo in caso di emergenza, mi sono tolta i vestiti e li ho messi nel mio zaino". Mi sono avvolta in un mantello e mi sono arrampicata fin sulla cima della torre."


"Quando sono arrivata in cima, ho cercato un'apertura nel muro della torre ricoperto di rampicante. Era un nascondiglio perfetto, poiché molte Bestie Diaboliche mi sorpassavano senza vedermi."


"Soltanto allora sono riuscita ad avere una visione chiara delle enormi bestie."


"Quelle non sono delle creature viventi!"


"Non sono...vive?" Enormemente sorpresa, Wendy non riuscì a trattenersi.


"Non penso," disse Lorgar con un filo di voce. "Quei mostri non hanno nessun segno caratteristico delle creature viventi. Sembravano più..."


"Sembravano cosa?"


"Come il Ponte di Ferro che la tua gente ha costruito sul Fiume dell'Acqua Rossa."


Le Streghe si guardarono sconcertate. "Un ponte?"


"Anch'io non riuscivo a crederci, ma è così che sembrano." Lorgar emise due deboli colpi di tosse. "Quei mostri avevano la schiena così dritta che sembrava la base di un ponte. Ai lati del busto c'erano due gambe lunghe che sembravano i pilastri che sostengono il ponte. Inoltre…né il busto né gli arti erano fatti di carne. Sono riuscita a vedere attraverso i loro corpi in cui c'erano degli spazi vuoti fra le ossa e pezzi di metallo."


Wendy emise un gemito di paura.


Un Ponte d'acciaio ambulante? È questa la nuova trovata dei Demoni?


Dopo essersi riposata un po', Lorgar continuò: "Ogni Mostro-Scheletro è alto circa 30 metri con molti Demoni fissati in cima. Da lontano sembrava che le uova di insetto coprissero la superficie. Un enorme sacco pendeva da un lato del suo addome, e sembrava come se alcuni organi gli fossero caduti dal corpo. Potevo vederlo pulsare con una Nebbia Rosso Scuro che saliva da sotto la sua pelle." Strinse il pugno e lo posò delicatamente sul petto. "In nome dei Tre Dei, quei mostri sembravano il male in persona."


Cenere si accigliò: "...e poi?"


"Questi mostri si sono distesi sulle rovine e centinaia di tubi sono usciti dal sacco e sono stati piantanti nel terreno. In pochi secondi, tutto il terreno circostante si è trasformato in zolle marrone scuro e le erbacce e gli alberi intorno sono subito appassiti, come se la vita fosse stata succhiata via. Dopo, la maggior parte dei Demoni è sprofondata nel terreno, lasciando nelle rovine solo un centinaio di Demoni Folli e una dozzina di Bestie Demoniache. Immagino che fossero responsabili di alcuni compiti di pattugliamento o esplorazione."


"Hai mai visto un Demone con infiniti occhi e i tentacoli? Di solito rimane in un posto più alto, sembra a prima vista una massa traballante." chiese Wendy mentre annotava la descrizione della Ragazza Lupo.


"Intendi un Demone dai Molti Occhi?" Lorgar scosse la testa. "Fulmine mi ha nominato quel mostro pericoloso, ma non ne ho visti di quel genere nell'Armata Demoniaca."


"Allora, come sei rimasta ferita?"


"Ho sottovalutato il nemico." Lorgar li guardò con sguardo depresso. "Sono rimasta nascosta sulla cima della torre per tre giorni. Molte Bestie Demoniache osservavano la zona in quei giorni, ma sembrava che nessuno di loro stesse davvero pattugliando il luogo. Quando ho sentito un Demone Folle suonare il corno, ho pensato che non avrebbe attirato l'attenzione delle forze principali, ma quando ho iniziato a correre, mi sono accorta che molte squadre di Demoni erano già in attesa nelle vicinanze."


"Aspetta... Vuoi dire che ti hanno teso un'imboscata?" chiese Tramonto, sorpresa. "Come hanno fatto i Demoni ad accordarsi? Avete detto voi stessi prima che non erano altro che Bestie forti e di poco intuito?"


"I Demoni di basso rango sono infatti delle Creature stupide, ma una volta che hanno un comandante, la situazione cambia," disse Tilly con un filo di voce. "Ci deve essere un Demone Anziano fra i nemici che hanno assediato Lorgar."


"Di fronte ad un nemico sconosciuto, nessuno può escogitare una tattica di battaglia perfetta," Cenere diede una pacca sulla spalla della Ragazza Lupo. "Sei riuscita a scappare da un nemico tremendo e a tornare viva a Neverwinter. Già questo è un traguardo impressionante."


Era la prima volta che Wendy sentiva una Straordinaria fare un complimento del genere.


"Forse. Fortunatamente, il Demone Anziano non è venuto personalmente per catturarmi." Lorgar fece un debole sorriso "Subito, come ho visto che ero circondata, mi sono trasformata in un lupo e ho provato a scappare nel cuore della notte. Durante l'inseguimento, i loro lanciatori non sono stati in grado di colpirmi con l'oscurità. Non so quanti nemici mi inseguissero in quel momento, ma c’erano sempre alcune Bestie Demoniache sopra di me."


"Hai, Hai ucciso tutti i Demoni che ti inseguivano?" chiese Tilly confusa.


Anche Wendy era meravigliata. Se Lorgar non fosse riuscita a liberarsi dei nemici che la stavano assediando, sarebbe rimasta in una posizione passiva sotto attacco. Il fatto che aveva riportato gravi ferite ne era la dimostrazione. Sembrava che era una situazione abbastanza disperata.


"No, hanno smesso di darmi la caccia," rispose Lorgar. "Non capisco perché... Se avessero deciso di inseguirmi per un altro giorno, sarei morta dalla stanchezza. Ma, sorprendentemente, ad un tratto si sono tutti ritirati."


"Nebbia Rossa!" rispose Tilly velocemente. "Devono aver avuto paura di sprecare la Nebbia Rossa che avevano portato con loro. Ricordi il punto in cui hanno deciso di ritirarsi?"


Lorgar ci pensò un attimo mentre corrugava la fronte. "Forse a circa 2500 o 3000 metri dalla prateria."


"Dov'è la mappa? Datemi subito una mappa."


Vedendo Tilly prendere le misure sulla mappa, a poco a poco Wendy capì che cosa erano i Mostri-Scheletro menzionati da Lorgar. Pensò alle Bestie D'Assedio della Chiesa e immaginò che i Mostri-Scheletro potessero essere delle macchine guidate da un potere magico, usato per trasportare la Nebbia Rossa. Se fosse stato così, tutta la storia di Lorgar aveva un senso. I Demoni che affondavano nel terreno e il suolo inquinato dalla Nebbia Rossa erano proprio come la scena a Città del Diavolo dietro le montagne di neve.


"Secondo il racconto di Lorgar, le Bestie Demoniache che partivano dalle rovine di Taqila potevano arrivare ai confini della Terra Barbarica. Significa che Neverwinter è ancora salva?" chiese Wendy.


Dopo aver raccontato la sua esperienza alle Streghe, Lorgar era esausta e un po' di sangue riprese a fuoriuscire dalle ferite macchiando ancora una volta le bende.


Vedendo ciò, Wendy consolò la Ragazza Lupo e le chiese di riposarsi prima dell'arrivo di Nana. Dopo, invitò le Streghe fuori dalla camera da letto e lentamente si chiuse la porta alle spalle.


<em>Framan</em>








                                


                                



