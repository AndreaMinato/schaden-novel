---
title: Capitolo 908: Un percorso insanguinato
pubDate: 2025-08-07T11:30:06.868Z
tags:
    - rtw
---






Una volta ritornata in Sala Riunioni, Wendy riferì tutta la storia appena ascoltata. Tuttavia, El la interruppe bruscamente quando iniziò a parlare di misure di sicurezza.


"Non esiste una distanza di sicurezza quando si parla di Demoni; Taqila ha pagato un prezzo molto alto prima di rendersene conto, e sarebbe estremamente rischioso far riferimento all'area di consumo della Nebbia Rossa per pianificare la zona di guerra. Per esempio, le Bestie Diaboliche potrebbero riuscire a trasportare tanti serbatoi di gas, estendendo quindi la loro zona di attacco; oppure potrebbero seppellire in anticipo alcuni serbatoi di gas e sostituirli durante la loro marcia. Naturalmente, la misura più diretta sarebbe quella di costruire degli avamposti e usarli come collegamenti per estendere la zona di attacco. Il combattimento per ottenere il controllo di questi avamposti potrebbe essere cruciale durante la Battaglia della Volontà Divina. Sfortunatamente, trovare tutti i posti di controllo nascosti nella vasta pianura potrà rivelarsi molto difficile. Non dimentichiamoci che i Demoni sono molto più furbi di quanto possiamo immaginare."


Wendy non poté fare a meno di immaginare la scena che El aveva appena descritto: il travolgente esercito di Demoni avrebbe lanciato feroci attacchi frontali e allo stesso tempo avrebbe organizzato avamposti in più luoghi con lo scopo di raccogliere la Nebbia Rossa. Se ci fossero riusciti, avrebbero invaso velocemente tutta l'area. Questo avrebbe interrotto la comunicazione e il trasporto di risorse all'interno dei Paesi della Vecchia Unione, il che, a sua volta, avrebbe danneggiato le zone circostanti. Sarebbe stato come una pietra che rotola giù da un pendio: più terra si perde, più diventa difficile resistere ai Demoni. In definitiva, non sarebbero più stati in grado di combattere.


"Secondo te, quali sono le possibilità che attacchino la Città di Neverwinter?" chiese tranquillamente Tilly.


"Devo dire che siete molto fortunata; o meglio, siamo tutti molto fortunati," rispose El allungando i tentacoli. "anche se non possiamo far riferimento alla Nebbia Rossa per determinare la zona di attacco del nemico, possiamo almeno capire le loro intenzioni attraverso la nebbia stessa. Non credo che i Demoni abbiano intenzione di lanciare un attacco su larga scala alla Città di Neverwinter nell'immediato futuro."


"Potresti spiegarti?"


"La Nebbia Rossa." La Strega Anziana annuì con la sua testa, "Ogni movimento dei Demoni è determinato dalle provviste di Nebbia Rossa. Il fatto che siano andati sottoterra e che abbiano lasciato in superficie soltanto la squadra di pattuglia piuttosto che costruire un campo, significa che non hanno sufficienti risorse da utilizzare. Anche se ci fossero attacchi sul confine, consisterebbero soltanto in piccole schermaglie. Ovviamente, se questa situazione cambierà o meno in futuro dipende da ciò che succederà d'ora in avanti."


Tilly spostò lo sguardo su Pasha.


"Il commento di El è realistico," disse la seconda muovendo i suoi tentacoli. "durante i giorni dell'Unione guidò un piccolo plotone dell' Esercito Beato e attaccò con successo la Città del Diavolo più volte...ma il suo temperamento è piuttosto cattivo."


"Sono paziente solo per questioni che meritano preoccupazione," rispose El senza mezzi termini. "In confronto agli attacchi furtivi e distanti delle Bestie Demoniache, mi concentro maggiormente sulle nuove macchine da guerra."


"Mi chiedevo...come facevano prima i Demoni a trasportare la Nebbia Rossa?" Barov riuscì a trovare il proprio turno per porre la domanda.


"Praticamente allo stesso modo di come trasporteremo noi i rifornimenti," sospirò Pasha: "con demoni di basso livello, carri, Ibridi Demoniaci ridotti in schiavitù o Bestie d'Assedio trasformate. Anche il tempo necessario per prepararsi alla guerra coincide col nostro. Ogni volta che una guerra stava per iniziare, si potevano vedere dozzine di linee di rifornimento di Nebbia Rossa che attraversavano le intere Pianure Fertili."


"Per bloccare il trasporto della Nebbia Rossa, tutti, incluso l'Esercito Beato, le Streghe combattenti e le truppe, dovrebbero andare in guerra.  Quando dovevamo affrontare un plotone ben custodito usato per il trasporto della Nebbia Rossa, il sangue dei nostri soldati tingeva di rosso l'intera pianura. Di conseguenza, quelle linee di rifornimento di Nebbia Rossa rappresentavano sia per i Demoni che per le nostre truppe il confine fra la via e la morte." Aggiunse El.


Nella stanza rimasero tutti sorpresi da quelle parole.


Anche se non avevano ancora combattuto contro l'esercito dei Demoni, tutti riuscivano già a percepire la pressione che quella feroce razza aveva esercitato sull'umanità 400 anni prima.


Sotto la guida di Sua Maestà Roland, anche Wendy riusciva a capire l'importanza della logistica. Il trasporto dei rifornimenti rappresentava senza dubbio la capacità di un esercito di sostenersi da solo.  Supponiamo che i Demoni abbiano l’abilità di costruire un veicolo così grande da trasportare la Nebbia Rossa. Ciò avrebbe significato che sarebbero stati in grado di avere grandi quantità di provviste sul fronte di guerra, senza usare troppe forze. Un minor numero di linee di rifornimento avrebbe significato un'alta concentrazione di truppe a guardia delle squadre di trasporto. Forse la scena che Lorgar aveva visto, sarebbe diventata una scena di prassi nell'inevitabile marcia dei Demoni.


Se non fosse stato per Roland Wimbledon, non avrebbe avuto idea di come combattere la terza Battaglia della Volontà Divina. Era chiaro che i Demoni erano profondamente cambiati. C'erano i Demoni Anziani che potevano muoversi in completa autonomia. Senza contare i giganteschi Mostri-Scheletro. A parte la Città di Neverwinter, i restanti Regni erano, forse, più deboli rispetto ai tempi dell'Unione. Non osava neanche immaginare il momento in cui i nobili Cavalieri si sarebbero buttati nel mare di Demoni.


"Tutto sommato, la situazione attuale non nega del tutto le nostre precedenti ipotesi; abbiamo calcolato male soltanto le tempistiche." Consapevole del fatto che l'eccessiva enfasi delle difficoltà della guerra non faceva bene al morale, El tossì due volte e cambiò argomento. "La guglia della Roccia Nera, che produce la Nebbia Rossa, dovrà essere costruita sulle vene minerali della Pietra di Dio. Quindi non ci deve sorprendere che il nemico voglia catturare le rovine della Città Santa. Dopotutto, Taqila è diventata il luogo di estrazione orientale della Pietra di Dio lungo le Pianure Fertili. Una volta che i Demoni costruiscono la guglia, il raggio della Nebbia Rossa coprirà direttamente la Catena montuosa invalicabile. A quel punto, ogni tentativo sarà inutile."


Nessuno poteva negare che se i Demoni non avessero avuto più limiti ai loro movimenti, avrebbero potuto attaccare da ogni direzione. E le Bestie Diaboliche volanti erano molto più flessibili dei palloni ad idrogeno. Avrebbero potuto attaccare chiunque avesse varcato i confini della città... In questo modo, sarebbe stato improbabile per gli umani riuscire a resistere per più di un paio di anni e, alla fine, sarebbero stati sconfitti.


Sebbene Wendy non avesse molta familiarità con la complessità della guerra, aveva già avuto modo di partecipare a quel tipo di riunioni diverse volte. Sapeva che sia Sua Maestà Roland che la Chiesa di Hermes erano irremovibili all'idea di fermare i piani dei Demoni per occupare le rovine di Taqila.


Sembrava che i tre la pensassero ugualmente da questo punto di vista.


"Fortunatamente, i Demoni hanno dichiarato da subito le loro intenzioni, e considerando che la Luna di Sangue non comparirà per altri 3-5 anni, possiamo ancora prepararci al massimo prima di lanciare un attacco decisivo." continuò El. "Anche se falliamo, la guglia di Roccia Nera più vicina ai Demoni si trova nelle Pianure Fertili, a milioni di chilometri a nord delle Montagne della Colonna Vertebrale del Drago. Quindi, in termini di linee di rifornimenti, non hanno nessun vantaggio su di noi. Ma, ad ogni modo, una cosa è certa. La guerra incombe."


Wendy si sentì all'improvviso le spalle più pesanti.


"Aspetta, Aspetta..." disse Barov ad un tratto. "Il modo in cui decidi di combattere i Demoni non mi riguarda. Tuttavia, non possiamo avere i cancelli chiusi per sempre, giusto? Dato che sappiamo che l'Armata Demoniaca è ancora lontana dalla Città di Neverwinter e che per il momento non ci attaccheranno, non dovremmo annullare l'allerta e riportare in funzione le fattorie?"


"Credo che Neverwinter abbia bisogno di un sistema di allarme più sicuro," proseguì il capo della guarnigione, "Sua Maestà prima ha detto che stabilire una linea difensiva più profonda avrebbe consentito un maggiore margine di errore in caso di allarmi. Mi chiedevo se fosse possibile chiedere a Miss Lotus di costruire alcune Torri Faro lungo le pianure. Di sicuro, sarebbe stato meglio se avessimo utilizzato ciò che aveva menzionato Sua Eccellenza Carter: uno strumento di comunicazione in grado di collegare decine di chilometri all'istante. In questo modo, non verrebbe posticipato il lavoro del Comune."


La prima opzione era facile, ma per la seconda c'era bisogno sia di Anna che di Roland visto che nessuno sapeva come realizzarla. Inoltre, comunicare tramite i fari potrebbe non essere così veloce in caso di un agguato da parte delle Bestie Demoniache.


Wendy esitò un istante, ma prima che riuscisse a rispondere la voce di Pasha le risuonò nella testa.


"Lascia questo a noi."


"Hmm? Che hai intenzione di fare?" Cenere chiese accigliata.


"Dato che conosciamo già la posizione del campo dei Demoni, questo rende le cose molto più semplici," Pasha allungò il tentacolo e lo mostrò nella Barriera Fotoelettrica, "attraverso questo possiamo creare un servizio di completa sorveglianza per vedere i Demoni, proprio come una Barriera Fotoelettrica."


Nei tentacoli aveva una Pietra dai Cinque Colori.


Wendy ricordò subito che cosa aveva fatto Numero 76, Phyllis. "La vuoi usare per localizzare lo Strumento Fantasma?"


"Esattamente! Una volta frantumato, il nucleo magico aprirà la barriera fotoelettrica in corrispondenza della posizione. Ma il numero di queste Pietre Magiche è limitato. Ogni volta che ne usiamo una, il numero diminuisce. Allo stesso tempo, sono essenziali per cercare le chiavi della Prescelta. Tuttavia, potrò usarli solo in situazioni estremamente importanti."


"Ma..." subito le venne in mente un altro problema: "Per fare ciò è necessario essere vicini alle rovine di Taqila, giusto? Ma i Demoni hanno già..."


"Stai tranquillo. Non c'è bisogno di preoccuparsi. Visto che l'idea è nostra, la eseguiremo noi." disse El. "Taqila non farebbe mai qualcosa di così vile come proporre un piano solo per farlo eseguire ad altri. Questo non è che un piccolo problema. Tutte le Streghe della Punizione Divina sono pronte al sacrificio..."


"Ma sarebbe meglio se nessuno di voi si debba sacrificare," disse Tilly con un sorriso. "Lascia il compito di posizionare la Pietra Magica all'Incantesimo Dormiente. Sebbene le loro abilità di combattimento siano limitate, hanno altre diverse capacità. Inoltre, essendo i nuovi arrivati nella Regione Occidentale, devono anche contribuire per ottenere l'approvazione, giusto?"


<em>Framan</em>










<span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_service title="Erialis" icon="icon: comment" size="16"] <em>Ciao a tutti scusate il cambio di pubblicazione ma ero a letto con la febbre alta e ogni volta che mi alzavo vomitavo per cui mi è stato impossibile andare al computer ora per fortuna sto meglio.Pertanto recupero oggi.</em></span><span data-sheets-value="{&quot;1&quot;:2,&quot;2&quot;:&quot;[/su_service]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[/su_service]</span>
                                


                                



