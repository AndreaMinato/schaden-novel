---
title: Capitolo 909- Un problema nel Mondo dei Sogni (Parte I )
pubDate: 2025-08-07T11:37:51.040Z
tags:
    - rtw
---






"Vostra Maestà… Roland? "


Quella voce era dolce e distante.


Solo quando Roland sentì un leggero tocco intorno all'orecchio si rese improvvisamente conto che qualcuno lo stava chiamando.


"Eri di nuovo sovrappensiero" Usignolo era sdraiata in modo teatrale sull’ampio tavolo, e guardava Roland dritto negli occhi. Aveva appoggiato il mento in una mano, la sua testa era leggermente di lato e un pallido dito indice ondeggiava da una parte all'altra. Era ovvio che aveva usato quel dito per giocherellare con l'orecchio di Roland.


"Uhm ... davvero?" Roland si schiarì la gola, fingendo di leggere il resoconto delle statistiche appena arrivato. "Probabilmente è a causa del caldo di oggi. Mi fa sonnecchiare con molta facilità”.


"Non è la prima volta che sogni ad occhi aperti" Usignolo tornò alla poltrona reclinabile dall'altra parte della tenda. "La prima volta è stata quando sei tornato dalla Chiesa della Riflessione, da allora sei sempre stato confuso. È successo qualcosa? "


Roland stava per negare quella sua affermazione, ma le parole gli rimasero bloccate in gola. Sapeva che Usignolo poteva distinguere le bugie dalla verità, e non poteva nemmeno continuare a ingannare se stesso. Anche se era passata quasi una settimana; non riusciva ancora a capire cosa stesse succedendo.


"Ho trovato qualcosa di strano ... Ma tutta la faccenda è così inquietante e strana che non so da dove cominciare ".


"Non devi parlarmene se non vuoi." Usignolo fissava il cielo e teneva le mani dietro la testa. "In ogni caso non sono intelligente quanto te. Anche se me lo dicessi, non sarei di grande aiuto. Forse Anna sarebbe più utile in questo campo".


"Non l'ho detto neanche a lei" Roland scosse la testa, forzando un sorriso.


"Oh ... è così?" Usignolo si girò a guardarlo immediatamente.  "Perché no?"


"Perché è così strano che temo sia oltre la portata della mia comprensione" disse Roland piattamente. "Per quanto mi dispiaccia ammetterlo, non influisce su nulla. In altre parole, è completamente personale. Dirglielo non le sarebbe di alcun aiuto, la farebbe solo preoccupare".


"Capisco" Usignolo sbatté le palpebre come se un’illuminazione improvvisa l'avesse colpita. Roland, tuttavia, sapeva che non aveva capito nulla, ma pensava che l'idea fosse interessante.


"Non dirle che sogno spesso ad occhi aperti" Roland precisò a Usignolo. "Questo è qualcosa che nessun altro può risolvere".


"Certo!" La faccia di Usignolo si illuminò in qualche modo. Si diede un colpetto sul petto, tirò fuori un pesce grigliato dal sacco e se lo ficcò in bocca, sembrando abbastanza soddisfatta.


Dopo aver fatto promettere Usignolo, Roland sospirò tra sé e sé. I dati del resoconto delle statistiche non avevano alcun senso per lui, ciò che Roland aveva visto nella camera segreta della Chiesa riempiva la sua mente.


Perché una figura leggendaria era apparsa nella prima fase della fondazione dell'Unione? Dal suo ritratto, sembrava che esistesse anche prima dell'era dell'Unione.


In seguito Roland aveva fatto domande a Isabella, Agatha e Phyllis, ma nessuna di loro gli aveva dato una risposta sicura. Era un passato così oscuro e distante che nessuna poteva sapere chi fosse la persona nella foto. Potevano solo supporre che una volta fosse stata importante.


Roland era solito pensare che c'erano solo due tipi di persone nel Mondo dei Sogni. Le prime erano quelle sconfitte da Zero, le cui anime erano state permanentemente legate alla Edificio delle anime, ma che in una certa misura mantenevano ancora una debole connessione con il mondo reale. I loro fattori caratterizzanti più tipici erano la sorprendente somiglianza del loro aspetto fisico e i frammenti di memoria nelle loro stanze.


L'altro tipo erano personaggi fittizi che venivano dal nulla direttamente dal Mondo dei Sogni. Erano fabbricazioni della sua immaginazione e del Mondo dei Sogni stesso.


Tuttavia, in quel momento Roland non era sicuro di quella teoria.


Isabella gli aveva detto che, secondo i registri di servizio durante il periodo in cui aveva prestato servizio al Papa, Zero dovrebbe avere un'età compresa tra 200 e 250 anni. Pertanto, sembrava impossibile che Zero, la pura strega che non sarebbe mai invecchiata, avesse "imprigionato" una persona che viveva 800 anni prima. Sebbene Zero fosse molto più vecchia della gente comune, numerosi personaggi della storia erano stati molto più longevi rispetto a lei.


Zero era nata dopo l'istituzione della Chiesa. Basandosi sull'anzianità, Agatha e alcune altre streghe erano abbastanza grandi per essere sue nonne.


<em> "La persona nella foto può entrare nel Mondo dei Sogni da sola?"</em>


Quell’ipotesi era ancora più audace e inconcepibile.


"Come può una donna di un'antica civiltà sopravvivere nella società moderna e nascondersi così bene? Dov'era la sua anima prima dell'esistenza del Mondo dei Sogni? "


Inoltre, l'aspetto fisico di Lan contraddiceva quell’ipotesi.


Era davvero elegante e aggraziata, ma non era affatto attraente, il che significava che non era una strega. Senza alcun potere straordinario, senza alcuna eccezione, una persona comune sarebbe tornata sulla terra 100 anni dopo la propria morte, a prescindere da quanto fossero importanti.


La spiegazione più ragionevole, sebbene la meno creativa, oltre alle due ipotesi sopra menzionate, era che le due persone sembrassero uguali. In altre parole, era stata una pura coincidenza.


Roland si sarebbe risparmiato molti problemi se avesse creduto a quella teoria, ma non riusciva a convincere se stesso. <em>"È davvero una coincidenza?"</em>


Per trovare la risposta, probabilmente doveva chiederglielo di persona.


Roland si sentiva un po' riluttante ad entrare in quel Mondo dei Sogni sempre più bizzarro. Allo stesso tempo, tuttavia, non gli piaceva la sensazione di gettarsi nell'ignoto, ma nemmeno di essere tenuto all’oscuro.


In teoria, era meglio scegliere il minore tra due mali. Dopo aver esitato per circa una settimana, Roland alla fine prese una decisione.


Nella scelta, tuttavia, pesarono anche le fastidioseStreghe della Punizione Divina di Taqila e il tempo libero dopo il giro della Città Santa di Hermes che contribuirono notevolmente al suo processo decisionale.


...


Roland era ormai abituato ad entrare nel Mondo dei Sogni. Quando si svegliò, notò che il calendario mostrava ancora la data in cui c’era stato l'ultima volta. I dintorni non erano cambiati per nulla durante l'assenza di un mese. L'immagine dei tirocinanti marzialisti sul comodino sembrava ancora nuova come se recentemente qualcuno l’avesse portata dal quartier generale dell'Gilda dei marzialisti.


Roland prese il cellulare e compose il numero di Garcia.


Non ci volle molto perché avesse una risposta e sentisse persino respirare dall'altra parte della linea. "Pronto?"


Roland guardò attraverso la finestra. Il primo accenno dell'alba era debolmente visibile a est. "Stai facendo esercizi mattutini?" Chiese Roland.


"Smettila con queste stupidaggini" scattò Garcia come al solito, ma la sua voce non era più fredda come prima. "Che cosa succede?"


"Beh, voglio parlare di qualcosa con te. È un buon momento per te? Adesso posso venire. Possiamo fare colazione insieme, offro io".


"È così urgente?" Garcia rimase in silenzio per un momento. “Scendi. Sono nel vicolo proprio di fronte all'appartamento".


"Aspettami" Roland riagganciò, si cambiò il più velocemente possibile e si precipitò fuori dalla stanza. Quando passò dal soggiorno, tuttavia, trovò Zero, ancora non del tutto sveglia, mezza vestita. Era evidente che la ragazzina si era appena svegliata. Il suo pigiama spiegazzato era spostato da un lato, e rivelava metà della sua bella spalla chiara. Stava ondeggiando in un paio di pantofole da uomo di grandi dimensioni, che apparentemente erano di Roland.


Roland si passò una mano sulla fronte. Non aveva altra scelta che voltarsi e aiutare la ragazzina a vestirsi.


"Solo un momento ... Preparo l'acqua al piano di sotto ... " borbottò Zero.


"Va bene. Ti porto la colazione. Aspetta qui il cibo dopo esserti lavata i denti e lavata la faccia". Roland le diede una pacca sulla testa e la spinse in bagno prima di uscire di corsa.


<em> </em>


<em>Thea </em>
                                


                                



