---
title: Capitolo 911- La Splendente Stella della Morte
pubDate: 2025-08-07T11:37:51.040Z
tags:
    - rtw
---


<em> </em>


Quattro giorni dopo, Roland riunì nell’accampamento al di fuori della Città Santa tutti i suoi ufficiali di alto rango presenti ad Hermes e nella Regione Settentrionale.






Nonostante tutti percepissero l’urgenza della riunione, nessuno andò nel panico. Sia i generali che gli ufficiali militari della campagna occidentale stavano facendo congetture sul fatto che Sua Maestà avesse in mente qualche nuovo piano. Il mormorio della discussione non cessò fino a quando il Re non entrò nella tenda con un’espressione cupa.






“Vi ho riuniti qui per informarvi di una cosa importante.” Roland picchiettò sul tavolo. “Dobbiamo immediatamente ritornare a Neverwinter.”






Questo breve annuncio fece scoppiare l’agitazione tra gli ufficiali.






Non appena aveva ricevuto la missiva segreta, non aveva ancora preso una decisione, dato che le informazioni contenute nella lettera erano state fornite unicamente da Lorgar. Poteva anche essere un’informazione shockante manon c’era modo di provarne la veridicità. Riguardo all’incontro con i demoni, nella lettera non vi si accennava alcun dettaglio. La minaccia dell’esercito dei demoni non poteva essere ignorata, tuttavia la loro posizione era ancora sconosciuta e modificare il piano d’azione corrente in questa regione avrebbe potuto portare conseguenze imprevedibili. Roland era rimasto esitante.






Tuttavia, nei giorni a seguire, aveva continuato a ricevere numerose missive dirette dalla Regione Orientale. Senza dubbio a Neverwinter era stato dichiarato lo stato di emergenza.






Le lettere lo confermavano. Contenevano dettagli sulle ferite di Lorgar, sui demoni folli e sui problemi che erano sorti fra le streghe dopo l’arrivo di quelle dall’Isola Dormiente. Ognuna conteneva informazioni importanti e sarebbero dovute arrivare in ordine cronologico, ma la situazione reale era totalmente il contrario.






I messaggi più urgenti erano stati mandati con uccelli più grandi. Di conseguenza, aveva ricevuto per prime, le missive più recenti.






Dopo aver letto tutte le lettere, Roland ebbe una vaga idea su quello che stava accadendo. Dalla terza missive criptata, aveva scoperto che Lorgar aveva utilizzato la mappa di Fulmine per trovare le rovine di Taqila, con l’intenzione di allenarsi e migliorare le sue abilità di combattimento lottando contro i demoni e le grandi bestie demoniache.






Dopo aver parlato con Fulmine, era riuscito a confermare la veridicità della notizia.






E al tempo stesso aveva avuto un’impressione favorevole verso la persistenza della Ragazza Lupo.






Roland si chiese se non fosse stato a causa del suo tono troppo severo verso di lei nel loro primo incontro.






Fortunatamente, Lorgar era sopravvissuta con l’aiuto del Seme della Simbiosi di Tramonto e insieme a lei erano sopravvissute le informazioni che portava. Se fosse tornato a Neverwinter nel tardo autunno, i demoni si sarebbero già stanziati per bene nella Terra Barbarica.






Era senza dubbio un’informazione importante. Roland pensò che si meritava un premio speciale per il servizio per Neverwinter. Forse avrebbe potuto anche esaudire il sogno di questa maniaca del combattimento ed equipaggiarla fino a farla diventare un unità semovente di armi pesanti. In questo modo la sua potenza sarebbe cresciuta molto più rapidamente rispetto all’affinare le proprie abilità.






“Questa è la situazione in cui ci troviamo adesso.” Dopo aver raccontato a tutti i punti principali contenuti nelle missive segrete, Roland osservò tutti i presenti. “Dobbiamo sospendere i nostri piani correnti in questa regione. Da oggi, tutte le squadre dovranno iniziare i preparativi per la ritirata. Io sarò il primo a ritirarmi per ristabilire la situazione a Neverwinter al più presto possibile.”






La tensione nella tenda aumentò drammaticamente. Gran parte dei presenti aveva sentito parlare dei demoni e sapevano bene che erano i più grandi nemici di tutta Graycastle e rappresentavano una minaccia per l’umanità. Ma nonostante ne avessero sentito parlare, nessuno di loro aveva mai affrontato un demone. Nessuno sapeva come gestire la situazione e caddero in un silenzio mortale.






Roland capì che la notizia aveva colto tutti alla sprovvista, avevano bisogno di tempo per sistemare le cose alla mano.






Dopo un lungo intervallo di silenzio, un ufficiale, Sir Eltek alzò la mano. “Vostra Maestà, queste informazioni sono affidabili?”






“Non è facile riprodurre il marchio di Soraya o un’animale messaggero di Miele” rispose Roland convinto. “Nonostante non abbia ancora ricontrollato, penso che possiamo considerare la situazione come un caso speciale perché dopotutto, non è facile gestire le cose con i demoni.”






“Vero... ma per quanto riguarda il Regno dell’Alba?” Il Duca della Notte Perenne fece la domanda più importante.






“Lo salveremo sicuramente. Graycaste non abbandona i propri alleati.” Roland lanciò uno sguardo verso Andrea che era piuttosto preoccupata. “Il Re dell’Alba pagherà per quello che ha fatto. L’ira dei Wimbledon potrà arrivare tardi, ma di certo non mancherà. Ma questa cosa non riguarda il Primo Esercito, più in là farò altri preparativi.”






Nessuno alzò obiezioni vedendo la determinazione di Roland. In seguito vennero date istruzioni dettagliate sullo schema da seguire per ogni squadra e per ogni persona.






Il Primo Esercito aveva familiarità con le operazioni di emergenza. Le truppe conoscevano l’obiettivo. Avrebbero potuto lanciare un attacco e ritirarsi in modo ordinato perciò Roland non era preoccupato di lasciare il comando.






Il Municipio Secondario nella Regione Settentrionale supervisionato dal Duca Kant sarebbe stato responsabile dell’approvvigionamento dei rifornimenti e dell’allocazione del personale nella Nuova e nella Vecchia Città Santa. Isabella, assieme al Nuovo Comitato di Suore e al Presidio della Regione Settentrionale, sarebbe rimasta indietro fino a al completamento del trasferimento, in modo che la feccia della Chiesa non abbia opportunità per risorgere. L’altopiano di Hermes era stato annesso con successo al territorio di Roland.






Riguardo al Nuovo Comitato nominato da Roland, era stato instillato con una nuova dottrina di idee che spingevano alla lealtà verso di lui e a diminuire la pressione sulle streghe. Roland aveva deciso di lasciare l’accertamento dell’organizzazione per il futuro e decidere più in là se potesse sostituire la Chiesa precedente e fungere da strumento politico di propaganda per aiutare nel suo governo. Al momento, la sua massima priorità era quella di ristabilire l’ordine nella Città Santa, in modo che non fosse una landa desolata all’arrivo della Battaglia della Volontà Divina.






Queste politiche erano già state più o meno implementate prima di ricevere le missive segrete. Adesso doveva soltanto velocizzare il processo. L’unica cosa che doveva fare adesso era continuare la guerra contro il Regno dell’Alba, ma con mezzi differenti.






Dopo l’incontro, Roland chiese ad Andrea di restare.






“Senza il supporto del Primo Esercito, abbiamo bisogno di un cambio nel piano.” Andò diritto al punto.






“Per favore non si preoccupi. La Principessa Tilly e le streghe dell’Isola Dormiente faranno in modo che nulla accada a Neverwinter.” La strega bionda cercò di confortarlo, nonostante avesse un aspetto preoccupato. “Avete fatto del vostro meglio. Non dovete cercare di costringervi se davvero non ce la fate.”






“Ti sbagli...” Roland scosse la testa. “Senza l’intervento del Primo Esercito, questa situazione si risolverà ancora più rapidamente. Pensi che il Castello ed i cavalieri di Appen Moya riusciranno a salvarlo se prendessi di mira la sua testa? Se rinunciamo alla battaglia in campo aperto, possiamo anche probabilmente salvare Otto Luoxi. Se questo va secondo i piani, potremmo rovesciare il Re e prendere il controllo della Regione molto più velocemente di quanto inizialmente previsto. "






“Più rapidamente?” Andrea era confusa. “Hai forse intenzione di...”






“Esatto.” Roland arricciò le labbra. “Non sarà facile convincerle ora che hanno davanti ai loro occhi i loro acerrimi nemici, già non vedono l’ora di tornare indietro e combattere la battaglia finale contro i demoni.” Roland fece una pausa. “Cinquanta Streghe della Punizione Divina equivalgono a cinquanta Straordinarie. Anche nell’era dell’Unione non erano una potenza da sottovalutare. A questo mondo, oltre a me nessun altro riuscirebbe a difendersi da un loro attacco. Né le Pietre Divine della Vendetta né le spade dei cavalieri possono proteggerlo in maniera efficace, e il conto alla rovescia per la vita di Appen Moya è iniziato.”






<em>Aris </em>
                                


                                



