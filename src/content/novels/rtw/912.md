---
title: Capitolo 912: Idealista (Parte I)
pubDate: 2025-08-07T11:30:06.869Z
tags:
    - rtw
---






“Il Re dell’Alba non è mai stato un problema reale per me. Il vero problema sta nel mantenere l’ordine nel Regno dell’Alba. Sai molto bene che non abbiamo alcuna intenzione di scegliere un altro Moya o qualcuno che appoggi la famiglia reale come sovrano successivo.” Roland guardò Andrea diritto negli occhi e continuò: “Pensavo che la mia interferenza avrebbe potuto giustificare questo movimento politico, ma temo che ora le Tre Famiglie dovranno farsi avanti e prendere le redini.”






Era piuttosto ovvio che doveva esserci qualcuno per ripulire il disastro dopo la caduta del potere di Appen Moya. La reputazione del Re di Graycastle ed il suo invincibile Primo Esercito erano un potente deterrente per tutti i nobili. Anche se il Conte Quinn dovesse diventare il reggente del Regno, i nobili avrebbero naturalmente creduto che fosse soltanto un pupazzo controllato dalla Famiglia Wimbledon.






Per il nuovo piano, un intervento da parte di Graycastle sarebbe stato impossibile. Dato che le Streghe della Punizione Divina non erano coinvolte politicamente, Roland doveva eseguire il piano nel nome delle Tre Famiglie, altrimenti la battaglia diplomatica si sarebbe tramutata in un assassinio per vendetta; cosa che voleva evitare.






Il nuovo piano avrebbe portato dei lati sia negativi che positivi per la Famiglia Quinn. Il lato negativo sarebbe stato che i Quinn sarebbero potuti diventare vittime di critiche, mentre il lato positivo era il potenziale incremento della loro reputazione e del prestigio. Se il Conte Quinn dovesse cogliere questa occasione ed esercitare con successo il controllo sulla Città del Bagliore, avrebbe una possibilità per elevarsi da reggente a nuovo Re dell’Alba. Era decisamente uno scambio che avrebbe portato più benefici che danni al Conte Quinn, specialmente considerando le sue qualità di persona e l’influenza sulla regione.






Dopo averci pensato un attimo, Andrea comprese rapidamente le implicazioni chiave. “Ma poi... ci guadagnereste poco da questo nuovo piano.”






“Sempre meglio di avere Appen che continua a tramare contro di me. Almeno riusciremo a salvare la vita di Otto.” Roland non approvò né negò. “Come ho detto prima durante l’incontro, non abbandonerò così facilmente qualcuno che ha contribuito a Graycastle.”






“Capisco...” Lo sguardo ansioso sul volto di Andrea fece spazio ad un’espressione di gratitudine. “La Signorina Edith ha ragione. Siete veramente un Re gentile.”






“C-cosa?” Roland fu colto di sorpresa. “Edith Kant? Che cosa ha detto?”






“Dunque, ha predetto che avreste salvato Lord Otto prima che marciassimo per la guerra. Probabilmente non avrei preso una decisione così velocemente se non fosse stato per il consiglio della Perla della Regione Settentrionale.”






Davvero?






Roland riuscì a mantenere un’espressione seria mentre annuiva con noncuranza. “Bene, dato che hai preso una decisione, scriverò una lettera al Conte Quinn con i dettagli sulla procedura operativa e l’alleanza con Graycastle. Inoltre, anche se la maggior parte delle persone avrebbe fatto la scelta giusta in queste circostanze, voglio che il suo consenso sia garantito. Perciò ho bisogno che tu vada alla Città del Bagliore con le Streghe della Punizione Divina per accertarti che faccia quello che dico e segua la procedura operativa. Ad essere sinceri, io credo in te e non in tuo padre, quindi devo chiederti di resistere ancora per un po’. Una volta che il problema sarà risolto, potrai tornare a Neverwinter con le streghe.”






Lasciando andare la preoccupazione, Andrea recuperò ancora una volta la sua dignità di nobile. Sollevo l’angolo della gonna e fece un inchino: “Non posso certamente rifiutare la vostra richiesta dopo tutto quello che avete fatto per noi. Inoltre, avrei una lettera per la Principessa Tilly e spero che possiate inoltrargliela.”






“Naturalmente” annuì Roland sorridendo.






Dopo che Andrea si ritirò, Usignolo aggrottò le sopracciglia: “Ma che diamine sta facendo?”






“Parli di Edith?” Roland si strofinò il mento. “Uhm... probabilmente hanno menzionato quella cosa durante una chiacchierata. Dopotutto erano entrambe presenti alla riunione precedente l’operazione. Non pensavi che mi avrebbe considerato una brava persona?”






“Non penso che avrebbe mai detto qualcosa di buono sul tuo conto, neanche se tu fossi stato il migliore uomo del mondo.” Usignolo fece un’alzata di spalle. “Non sembra il tipo di persona che parla di cose come la gentilezza...”






Roland stava per dire qualcosa in risposta quando la guardia fuori dalla tenda alzò improvvisamente la tendina: “Vostra Maestà, la Signorina Edith Kant vorrebbe incontrarvi.”






Oh? Le cose stavano diventando interessanti.






Si scambiò uno sguardo con Usignolo. “Fatela entrare.”






“Come desiderate, Vostra Maestà!”






La Perla della Regione Settentrionale fece un semplice inchino dopo essere entrata nella tenda. “Vostra Maestà, vorrei chiedervi di cambiare il vostro piano e abbandonare l’intervento nel Regno dell’Alba.”






Roland aggrottò le sopracciglia. “Se volevi dire qualcosa, avresti dovuto menzionarlo durante la riunione. Ora ho già preso una decisione e rifletterebbe male su di me se dovessi cambiarla.”






“Per questo sono venuta dopo la riunione” disse Edith lentamente. “Potete ancora procedere con il vostro piano, ma con qualche piccola modifica. In questo modo, le persone penseranno che la missione non è stata completata come pianificato a causa di circostanze imprevedibili e al tempo stesso, sareste comunque in grado di mantenere la vostra promessa.”






A queste parole, Usignolo non riuscì più a trattenersi. Uscì allo scoperto per confrontarsi direttamente con Edith. “Che cosa stai tramando esattamente? Hai chiesto ad Andrea di rivolgersi a Sua Maestà per aiutarla e adesso vuoi che smettiamo di interferire nel Regno dell’Alba. Non dirmi che non ci sono complotti qui!”






Normalmente, le persone si sarebbero sentite imbarazzate o esitanti quando qualcuno evidenziava i loro comportamenti contraddittori, ma Edith rimase imperturbabile poiché sapeva che sarebbe successa una cosa del genere. “La situazione è cambiata” rispose con calma “puoi individuare le bugie no? Quindi dovresti sapere che sto dicendo la verità.”






“Spiega le tue ragioni” Roland era intrigato.






“L’inarrestabile attacco a tenaglia avrebbe reso il vostro nome noto nell’intero Regno dell’Alba. Anche se il Conte Quinn dovesse diventare il reggente, i civili saprebbero chi è il vero sovrano del Regno. Quando i demoni non erano ancora una minaccia, avreste potuto esercitare lentamente la vostra influenza sulle politiche del Regno dell’Alba e convertirlo gradualmente nel vostro territorio. Dato che le persone temono il Primo Esercito, avreste raggiunto questo obiettivo con facilità. Tuttavia questo vantaggio non c’è più.”






Edith si legò i lunghi capelli e spiegò metodicamente: “L’entrata in città dell’esercito di Graycastle ed un colpo perpetrato dal Conte Quinn sono due storie completamente diverse. Quest’ultimo incrementerebbe immensamente l’autorità del Conte nella Regione. Se i nobili dovessero scegliere di sottostare alle sue leggi o tramare contro di lui? Non sarebbero affari vostri.”






“Quindi lasciamo continuare Appen Moya nelle sue cospirazioni contro Graycastle?” domandò Usignolo.






“Anche se Sua Maestà non facesse niente, sarebbe difficile per Appen tenersi il trono. O almeno, non riuscirà a richiamare nuovamente i suoi vassalli. Dopo la battaglia nella Vecchia Città Santa, l’autorità e l’integrità di Appen sono state messe in dubbio quindi non riuscirà più a regnare come in precedenza. Il Regno dell’Alba entrerà presto in caos.” Il tono di Edith era così piatto che sembrava stesse meramente descrivendo i fatti. “Durante questo disordine politico, il Conte Quinn avrà ancora una possibilità per salire al trono, ma la sua influenza sarà di sicuro limitata. Inoltre, se Otto Luoxi sarà fortunato, sopravviverà. E anche se alla fine non dovesse farcela, Andrea non vi incolperà perché non è ‘colpa’ vostra, Vostra Maestà” enfatizzò.






Anche Andrea deve aver pensato a questo. Ed era la ragione per cui aveva ricordato a Roland che ci avrebbe “guadagnato poco da questo nuovo piano”.






Anche Roland lo sapeva chiaramente. Tuttavia, un alleato affidabile aveva più importanza dei guadagni personali. Anche se il Conte Quinn non dovesse supportarlo appieno, era certo che l’imminente Battaglia della Volontà Divina avrebbe eliminato tutti i fraintendimenti e la diffidenza tra le persone. Quando c’era un nemico che minacciava la sopravvivenza stessa della civiltà umana, la cosa più importante a cui avrebbero dovuto pensare sarebbe stato il come eradicarlo unendo le forze.






La Perla della Regione Settentrionale doveva sapere quali erano le loro priorità poiché, per quanto Roland riusciva a capire, lei non era di certo una persona poco lungimirante.






Se la sete di potere avesse davvero annebbiato il suo giudizio, Roland ne sarebbe stato veramente deluso.






<em>Aris</em>






<span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_service title="Erialis" icon="icon: comment" size="16"] <em>Non mi fiderei del padre di Andrea sinceramente</em> [/su_service]</span>
                                


                                



