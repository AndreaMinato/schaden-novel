---
title: Capitolo 915- Verso la Fine del Mondo
pubDate: 2025-08-07T11:37:51.041Z
tags:
    - rtw
---






"Certo che no". Roland le premette affettuosamente la fronte. "Al contrario, sento che è esattamente qualcosa che hai sognato".






"Perché sei così felice di quello che ha detto Edith allora?" Chiese Anna perplessa.






"Non sono contento della sua previsione. La storia stessa ha molte variabili e possibilità", rispose Roland sorridendo. "È già difficile imparare dal passato, figuriamoci predire il futuro. Ad esempio, potremmo sopravvivere alla Terza Battaglia della Volontà Divina, ma subire una miserabile sconfitta nella Quarta tra 100 anni. Un'altra opzione è che i nemici in agguato sul fondo dell'oceano sono troppo potenti per noi da conquistare, e che quindi verremo sterminati dalla faccia della Terra... A quel punto, non sapremo nemmeno se la razza umana potrebbe perseverarsi, per non parlare della continuità del nostro Regno".






"Hmm... questo è proprio qualcosa che penseresti tu", commentò Anna, imitando il tono di Roland. "Allora cosa ti rende così felice?"






"La sua visione delle cose". Roland allargò le mani. "Quando ha detto una cosa del genere, è diventata un ufficiale governativo piuttosto che un tradizionale nobile con un titolo".






"Un ufficiale... governativo?" Anna cercò di ripetere quella parola impronunciabile.






"Esatto. Non stava parlando come un funzionario della Regione Settentrionale, ma come qualcuno che governa l'intera Graycastle. Sta elaborando politiche basate sulla direzione verso cui tutto il Regno si sta dirigendo, che è una qualità rara e preziosa per le persone nate in questa era. È qualcosa a cui persino Barov non riesce a prestare attenzione. Come Direttore del Municipio, pesa sempre ai pro e ai contro dal punto di vista di Neverwinter".






È stato davvero un punto di svolta. Fin dall'inizio, Edith Kant, come nobile ordinaria della Regione Settentrionale, aveva assistito il Sovrano nel governo dello Stato, cercando allo stesso tempo benefici per la propria regione. Era il modo di pensare più comune fra i nobili locali. Solo il territorio sotto la giurisdizione della propria famiglia apparteneva realmente al nobile, ciò li portava a porre i propri interessi sopra a quelli del Re, nonostante avessero assicurato la loro fedeltà alla monarchia.






"Un'altra cosa è il suo atteggiamento verso le streghe". Roland proseguì, "E’ lungimirante da parte sua associare le streghe alla rivoluzione tecnologica ed poi includere le loro abilità nella strategia di sviluppo".






Roland sapeva che era estremamente differente seguire ciecamente un ordine e comprendere le ragioni che lo sottendevano. Sebbene avesse sviluppato l'idea che "la scienza e la tecnologia costituiscono una forza produttiva primaria e le streghe sono la migliore forza motrice" nel suo libro, la maggior parte dei funzionari del Municipio non ha davvero capito il significato del trattamento equo delle streghe. Lo facevano semplicemente perché era l'ordine del Re. Nemmeno la gente comune ne capiva la logica di base. A poco a poco accettarono le streghe per la comodità che queste gli offrivano. La loro relazione reciproca era, in effetti, delicata e fragile come un filo sottile che poteva facilmente rompersi su un conflitto o una sventura. Solo quando le persone avessero riconosciuto pienamente l'assoluta necessità delle streghe, si sarebbero impegnate più profondamente.






In effetti, Roland era più soddisfatto dello spostamento dell'atteggiamento di Edith verso le streghe che del cambiamento nella sua mentalità politica. Con la centralizzazione del potere e la diminuzione dei diritti feudali, un numero maggiore di funzionari alla fine avrebbe accettato il concetto di unità. Tuttavia, probabilmente ci sarebbe voluto molto più tempo a comprendere la natura delle abilità delle streghe.






Detto questo, Edith non era perfetta. Sebbene fosse più perspicace verso futuro rispetto alla maggior parte delle persone, non riusciva a vedere alcune delle altre possibilità oltre al continuo dominio del Regno di Graycastle. I suoi pensieri e la sua ideologia erano ancora principalmente legati all'epoca.






Tuttavia, dopo tutto, Edith era una giovane donna della stessa età di Usignolo. Perciò era salutare per lei avere l'ambizione di costruire un impero eterno. Roland era curioso di sapere che tipo di governatrice sarebbe diventata in 20 o 30 anni quando era stata permeata da ogni sorta di concetti e idee moderni che Roland stava attualmente cercando di pubblicizzare.






Dopo aver ascoltato la spiegazione di Roland, Anna inclinò la testa e chiese: "Dato che il futuro è imprevedibile e non ti importa di come sarà Graycastle dopo la tua morte, cosa hai intenzione di fare se sopravvivessimo alla Battaglia della Volontà Divina?"






"Lo sai già, vero?" Roland la guardò negli occhi azzurri.






Avevano discusso del loro futuro diverse volte quando si erano coccolati nel letto. Roland intendeva visitare la Terra dell'Alba attraverso le Pianure Fertili e persino dare un'occhiata al territorio dei demoni. Pianificò anche di attraversare la Linea Costiera e raggiungere l'altra estremità dell'oceano. A parte questo, voleva svelare il mistero delle divinità e apprendere la verità del mondo. A tal fine, Roland avrebbe usato tutte le risorse disponibili e avrebbe costretto non solo i residenti nel Regno di Graycastle, ma ogni singola persona nel continente a contribuire alla sua impresa avventurosa. Chiunque avrebbe tentato di fermarlo sarebbe stato visto come suo nemico.






"Ricordati di portarmi con te". Anna sorrise. "Non voglio perdermi l'avventura".






"Certamente. Ti porterò sicuramente ovunque io vada, anche alla fine del mondo". Roland le poggiò un bacio sulle labbra.






***************






Neverwinter e Terza Città di Confine.






Tilly rimase incantata davanti al nucleo magico, osservando ogni suo movimento. La sua cornice esterna si dilatava e si contraeva quando il potere magico aumentava e diminuiva, come l'acqua blu del mare, come se il nucleo respirasse. Al centro della piramide tremolava una sfera di luce gialla. Come una pietra preziosa lavata e lucidata dalle onde della marea, la sfera aveva attirato tutta l'attenzione di Tilly.






Fintanto che il globo era illuminato, la Pietra dai Cinque Colori sarebbe stata intatta.






"Se ti senti stanca, vai a riposarti". La voce di Pasha improvvisamente le balenò in testa. Nel frattempo, Tilly sentì un fruscio alle sue spalle. "Se noto qualcosa, te lo farò sapere immediatamente".






Tilly si voltò e trovò un'enorme massa che scendeva dal soffitto. Sebbene tutte le Streghe Superiori sembrassero uguali dopo la loro conversione, in qualche modo riuscì a distinguerle dopo essere rimasta con loro per alcuni giorni.






"Non sono stanca. Sono passati solo cinque giorni..." Tilly sbadigliò a queste parole. "...Sono un po' assonnata, tutto qui".






"Quando provavo ancora sensazioni, non c'era differenza tra i due". Pasha ondeggiò il suo tentacolo. "Non ti preoccupare. La Pietra Magica è intatta, il che significa che le streghe sono ancora al sicuro. Se incontreranno demoni, romperanno la pietra".






Anche Tilly lo sapeva, ma non riusciva a trovare pace nella sua mente. Si pentì di essere rimasta indietro e si sentì un po' seccata dal fatto di essersi fatta persuadere dalla sciocca discussione di Cenere.






Tecnicamente, l'operazione non avrebbe dovuto essere troppo pericolosa, tutte le streghe selezionate erano eccellenti combattenti che avevano partecipato alla battaglia contro la Chiesa. Il modo in cui si insinuavano nella tana dei demoni sarebbe stato più o meno lo stesso di quello che avevano usato per attaccare la Chiesa nei Fiordi, Loto si sarebbe occupata della creazione di un rifugio sotterraneo e Orbita avrebbe scavato un breve passaggio per tutte loro per viaggiare in tra due posizioni. Con questo metodo, i nemici avrebbero solo potuto trovare una grotta chiusa sotto la terra anche se avessero notato qualcosa di strano.






La chiave stava nel passaggio finale. Per espandere il campo visivo dello strumento fantasma, avrebbero dovuto rompere la Pietra Magica in un luogo con un'altitudine relativamente alta. Tilly aveva pianificato di individuare il posto con la Pietra del Volo, ma Cenere aveva assunto il suo posto nel piano.






Tilly aveva confermato attraverso le poche manovre prima dell'operazione che era altamente improbabile che i demoni la individuassero se avesse agito di notte. Tuttavia, Cenere aveva insistito sul fatto che un capo non dovrebbe mettersi in pericolo. Di conseguenza, era rimasta indietro con il nucleo magico, incapace di fare nulla.


<em>Moumentai</em>
                                


                                



