---
title: Capitolo 916: Un secondo viaggio alle Rovine
pubDate: 2025-08-07T11:30:06.870Z
tags:
    - rtw
---






"... Ero come te." Pasha interruppe bruscamente il silenzio. "Ogni volta che i miei amici andavano in guerra, li aspettavo vicino ai cancelli della Città. L'Unione aveva anche costruito un'alta torre per permettere alle persone di riposarsi. Da lì avrebbero saputo subito se qualcuno stava facendo ritorno."


"Parli di Taqila?" chiese Tilly.


"Si, ma dopo pochi anni, nessuno tranne la guarnigione ha fatto visita alla città. Sai perché?"


"..." Tilly non rispose ma immaginava già l'ipotetica risposta.


"Perché, alla fine, tutto ciò che abbiamo ottenuto è stata delusione e sofferenza." Pasha mise i tentacoli sulle spalle di Tilly. "Le Streghe sono interconnesse da un potere magico. Il nostro legame è più forte del sangue. Una volta che ci conosciamo, diventiamo subito sorelle, non importa se si faccia parte dell'Esercito Beato o se si tratti di una Strega combattente. Tuttavia, le relazioni intime creavano anche delle emozioni negative sulla torre. Era frustrante veder tornare indietro i cadaveri dal fronte. Quando la linea difensiva esterna si ridusse gradualmente e nessuno doveva più partire per la guerra, l'Unione ordinò di abbattere l'alta torre."


"Stai cercando di dire che non bisogna aspettarli?"


"Piuttosto l'opposto. Voglio dire che il fatto che stai ancora aspettando il loro ritorno, significa che non hai davvero perso qualcosa," disse Pasha con tono delicato e gentile. "Spero che non ti trasformerai mai in qualcuno come me, che vede il sacrificio come una nuova norma."


"Ho perso molto. Ho preso molte decisioni quando ho lasciato il palazzo per l'Isola Dormiente. Dovevo decidere se prendere o lasciare, e ho dovuto abbandonare alcuni dei miei amici più cari...  Finché sceglierò la strada giusta, non esiterò. Ma c'è qualcuno che è diverso. Ci sono sempre una o due persone che occupano un posto speciale nel mio cuore, e che mi rendono sempre irrequieta." Tilly stringeva fra le mani l'anello di pietra di Fulmine. Per lei non era un problema controllare in maniera alternata le due Pietre Magiche, ma Cenere non era riuscita neanche a volare in linea retta con le due Pietre. Quindi si era tenuta l'anello.


Tilly, tuttavia, non rivelò i suoi pensieri, ma semplicemente annuì leggermente. "Grazie."


"Prego. Vado a controllare come procede lo scavo della linea difensiva al confine. C'è una stanza con un letto vicino all'ingresso della Sala. Se vuoi, puoi dormire lì."


"Ok."


Dopo che Pasha se ne ritornò da dove era venuta, Tilly avvertì una sensazione fredda attorno al suo palmo.


Allargò la mano e notò che un angolo della Pietra Magica fissata nell'anello si era staccato. Il frammento affondò nella sua carne e lasciò cadere una piccola goccia di sangue sulla mano.


...


"Sono passati cinque giorni. Perché non abbiamo ancora visto le rovine? " borbottò Lotus. "E' così noioso restare nascosti sottoterra tutto il giorno."


"Che ne so? In ogni caso, andrò ovunque sia diretto il tunnel." Una ragazza con i capelli intrecciati si strinse nelle spalle. Gettò un pezzo di carne secca in aria e aprì la bocca. Con un lampo di luce blu, la carne secca sparì e le sue guance si gonfiarono.  "Yum... Quindi non è una menzogna. La vita a Neverwinter è davvero lussuriosa. Anche queste razioni sono così deliziose."


"T-tunnel? Pensi che io sia una talpa?"


"Abbastanza."


"Um... faresti meglio ad andarci piano con il cibo." sospirò Iffy. "Non voglio tornare con lo stomaco vuoto."


"Non voglio essere bacchettato da una strega dell'Associazione della Zanna Insanguinata." La ragazza strattonò Iffy. "Ho sentito che una volta hai cospirato contro la Principessa Tilly. Se fossi in lei non condividerei neanche le torte integrali con te, figuriamoci la carne secca."


Iffy ruotò gli occhi.


"Abbastanza". Cenere tagliò corto con sguardo rassegnato. "Non è stata colpa loro se si sono uniti all' Associazione della Zanna Insanguinata. Se ti sentisse Tilly, ti darebbe una bella lezione."


"Oh... bene." Sentendo il nome della Principessa Tilly, la Strega si calmò.


"Questa è un'altra Strega troppo entusiasta." Pensò Cenere fra sé e sé mentre traeva un respiro di sollievo. Tale Strega che prestava particolare attenzione all'aspetto fisico, si chiamava Orbita. Nonostante il suo stile sgargiante, si era dimostrata indispensabile nell'operazione.


L'abilità di Orbita era incredibile. Prima di diventare maggiorenne, riusciva a creare dei passaggi invisibili che collegavano due luoghi. Il passaggio non poteva essere visto da occhio umano e non aveva distanze. In poche parole, si poteva trasferire da un posto all'altro in un batter di ciglia. Se c'era un muro oppure una porta fra i due luoghi, per Orbita era come se non ci fossero. Fintanto che continuava a praticare la sua abilità, il passaggio sarebbe rimasto aperto.


Tuttavia, il suo potere magico poteva influenzare un'area entro un raggio di 15 metri. Se lei fosse stata l'ingresso del passaggio, il numero sarebbe sceso a 7.


Dopo l'ingresso nell'età adulta, Orbita aveva ottenuto un'abilità derivata chiamata "Marchio Magico" che aumentava notevolmente la praticità e la copertura del passaggio. Il passaggio sarebbe stato così visibile alle persone designate da Orbita, mentre quelle senza marchio non avrebbero potuto bloccare Orbita anche se avessero saputo dove si trovava il passaggio.


C'erano anche alcuni aspetti pericolosi in questa abilità. Ad esempio, Orbita poteva ritirare la sua abilità quando un nemico marchiato si trovava a metà del passaggio. Il corpo del nemico si sarebbe quindi spezzato a metà e sarebbe apparso in due posti diversi con il passaggio sigillato.


Tilly aveva quindi proposto che Lotus e Orbita lavorassero insieme per aprire un tunnel segreto con un'uscita invisibile per fare in modo che i nemici non potessero localizzare le streghe anche se avessero trovato l'ingresso. Prima che i Demoni si rendessero conto che c'erano molti tunnel simili, le Streghe sarebbero già a diverse migliaia di distanza. Per cui, il piano sarebbe stato, tecnicamente, molto sicuro.


Usando la Torre di Pietra dove era stata trovata Agata come punto di partenza, avevano lasciato la Foresta delle Ombre e si erano diretti a Nord-Est. Poiché la foresta vicino a Neverwinter era completamente sotto il controllo di Foglia, non si dovevano preoccupare di eventuali minacce da parte delle Bestie Demoniache Ibride.


Tuttavia, Cenere identificò subito un problema pratico che non avevano previsto durante la manovra e si trattava della navigazione. Durante il viaggio, avevano solo bisogno di percorrere una distanza di pochi chilometri. Tuttavia, quando il numero aumentò di più di dieci volte, diventò molto difficile determinare in quale direzione si stessero realmente addentrando. Sebbene usassero le stelle per orientarsi, nessuno sapeva se erano nella giusta direzione.


"Che ne dici di controllare la mappa che ti ha dato Lorgar?" chiese Lotus a Cenere. "Forse potremmo trovare un paio di punti di riferimento che ci potrebbero aiutare nella navigazione. In quel caso sapremmo quanto distanti siamo dalle rovine."


Cenere annuì, sebbene le sue speranze non fossero così alte.


Sulla mappa erano disegnati alcuni nidi di uccelli, alveari e caverne di orsi, grazie ai quali potevano trarne alcuni indizi rispetto a dove si trovavano. Forse solo Fulmine e Maggie erano in grado di leggere la mappa e di trovare la giusta direzione.


"Shhh!" Iffy, ad un certo punto, fece segno di restare in silenzio.


Tutti e tre si azzittirono all'istante.


Presto, sentirono rumori di passi pesanti sopra di loro. Dal rumore sembravano almeno quattro o cinque persone. Considerando che raramente le Bestie Demoniache Ibride si spostavano in gruppo, conclusero che si dovesse trattare della squadra di pattuglia dei Demoni.


I passi si allontanarono subito. Era evidente che i nemici non si erano accordi che al di sotto del terreno si nascondesse qualcuno.


Era già la seconda volta per quel giorno.


A quanto pare, l'attacco della Ragazza Lupo aveva allarmato molto i Demoni.


Dopo che tutti i Demoni erano corsi via, Iffy trasse un respiro di sollievo. "Bene, almeno abbiamo capito che siamo nella direzione giusta."


"Ma il problema è che non possiamo vedere le rovine della città e non possiamo posizionare la Barriera Fotoelettrica nel punto giusto." Lotus scosse la testa. "Per usare lo Strumento Fantasma come un dispositivo di allarme, dobbiamo posizionare la Barriera Fotoelettrica a cinque o sei chilometri a Sud-Ovest delle rovine. In questo modo, le Streghe di Taqila riusciranno a vedere le Bestie Diaboliche nel momento in cui prenderanno il volo verso la Regione Occidentale."


Dopo aver riflettuto un istante, Cenere prese la decisione finale. "Viaggeremo per un'altra notte. Andò in superficie e domani vedrò dove si trovano le rovine di Taqila."


<em> </em>


<em>Framan</em>




                                


                                



