---
title: Capitolo 92- La riorganizzazione del plotone
pubDate: 2025-08-07T11:37:50.885Z
tags:
    - rtw
---


"E con questo abbiamo finito, giuso?" Nella piazza, Artiglio di Gatto puliva i resti carbonizzati del falò e ammise con rimpianto: "Non voglio tornare a lavorare nella miniera. Ad essere onesti, mi mancano un po' i Mesi dei Demoni".


"Già, nemmeno io voglio tornare a occuparmi di pietre" rispose Jop. "La vera differenza è la paga che è molto diversa dalla precedente. Quando siamo stati assegnati all'artiglieria, avevamo carne ogni giorno e un salario di 15 argenti reali giornaliero".


“Non dite sciocchezze" lo fermò Van'er mentre teneva una torcia per illuminare l'area. "Sua Altezza ci ha fornito del cibo per evitare che nessuno morisse di fame durante i Mesi dei Demoni. Ricordatevi piuttosto quello che è successo due anni fa, il vecchio distretto è stato dimezzato! O forse avete dimenticato? Ve lo dirò ancora, non credo che il gruppo verrà sciolto, Sua Altezza ci ha messo nella squadra di artiglieria e ha utilizzato molta polvere da sparo per allenarci, o secondo voi avrebbe fatto tutto questo senza un motivo?"


“Eppure i Mesi dei Demoni sono finiti, quindi, perché Sua Altezza dovrebbe avere ancora bisogno dell'artiglieria?” gli chiese Rodney che si era appoggiato su una scopa.


Perché la squadra di artiglieria non è stata istituita per le bestie demoniache, pensò Van'er, ma alla fine disse a voce alta: “Presto ne sapremo di più, domani sentiremo la risposta”. Sbadigliò e poi scosse la mano con impazienza: “Beh è abbastanza, ripuliamo tutto velocemente, voglio tornarmene a letto in fretta”.


La mattina seguente, le squadre si assemblarono e l'ultima frase di Van'er fu confermata.


Quando tutte le squadre si furono riunite, Ascia d’Acciaio si mise di fronte loro e disse ad alta voce: "Avete completato la prima parte del compito, ossia la protezione della Città di Confine dalle bestie demoniache. Dopo una lotta durata tre mesi e sei giorni, voi tutti avete guadagnato il riconoscimento di Sua Altezza! Per questo motivo, i membri della milizia saranno promossi a esercito regolare del principe Roland Wimbedon; tuttavia in caso non vogliate più combattere, vi basterà alzarvi e andarvene adesso. Il Quarto Principe ha detto che chiunque se ne vada ora ha diritto alla piena paga e a un ulteriore pagamento di 25 argenti reali come... " Ascia d’Acciaio dovette riflettere un attimo prima di trovare la parola: "sì, la tariffa di pensionamento".


Ciascuno dei trecento membri della milizia rimase fermo, solo Artiglio di Gatto alzò la mano e disse: “Rapporto”.


Quella era una delle strane regole che il Principe aveva imposto durante l'allenamento, era vietato bisbigliare in privato e se qualcuno voleva chiedere qualcosa doveva prima gridare "Rapporto".


Ascia d’Acciaio gli fece un cenno: "Parla".


“Cosa intende quando dice che saremo promossi all'esercito regolare, diventeremo dei cavalieri?”


Van’er non riuscì a trattenersi dal ridacchiare, poi però riassunse un'espressione seria.


Diventare Cavalieri? Sarebbe significato diventare parte dell'aristocrazia, non avrebbero solo ottenuto una villa e uno scudiero, ma avrebbero anche ricevuto una proprietà fondiaria. Soltanto porre quella domanda era motivo di imbarazzo per la squadra di artiglieria.


"No” gli spiegò pazientemente Ascia d’Acciaio, precedentemente aveva fatto quella stessa domanda a Sua Altezza. "L'esercito regolare è un plotone a tempo pieno, creato con lo scopo di proteggere Sua Altezza e la città. In altre parole: quando i minatori lavoreranno nella miniera, voi vi allenerete; quando i contadini raccoglieranno il grano, voi vi allenerete e quando i mercanti venderanno le loro merci, voi vi starete ancora allenando. Attraverso questi allenamenti potremo vincere tutte le battaglie future, proprio come è successo contro le bestie demoniache durante i Mesi dei Demoni".


“Allora qual è la differenza tra l'esercito regolare e la milizia?” chiese ancora Artiglio di Gatto.


“Un allenamento assiduo, uno stile d'addestramento più severo e un premio ben più grande”.


“Rapporto!” dopo avere sentito la discussione Rodney non poté impedirsi di chiedere: “Che cosa intende con un premio ben più grande?”


Van’er sospirò, perché questo gruppo di giovani era così impetuoso? Eppure, in tutta onestà, anche a lui sarebbe piaciuto conoscere la risposta.


“La struttura dell'esercito regolare si baserà su un sistema condotto dagli ufficiali. I soldati che avranno completato delle missioni designate durante le battaglie e coloro che hanno eseguito delle prestazioni straordinarie" disse Ascia d’Acciaio "potrebbero arrivare alla mia posizione, per esempio".


Van'er pensò che se era quello che Sua Altezza aveva stabilito e se fosse stato applicato in quel modo, non avrebbe forse portato tutti contro i loro superiori? Con discrezione si guardò intorno, sembrava che nessuno avesse intuito il problema e invece tutti stessero ancora ascoltando con molto interesse e piacere.


“Gli ufficiali non avranno solo una paga maggiore, loro otterranno anche... un proprio territorio”.


Le ultime parole gettarono la folla in tumulto. Van'er non faceva eccezione, non era nemmeno sicuro di avere sentito correttamente. Se avessero ricevuto un proprio territorio quale sarebbe stata la differenza tra loro e i cavalieri? 


“Tuttavia, dovete ricordare che una volta che sceglierete di diventare membri dell'esercito regolare, il sistema che seguirete sarà completamente diverso da quello praticato durante l'allenamento della milizia. Infatti, qualora non foste in grado di portare a termine i compiti assegnati, o scappaste, o iniziaste una ribellione oppure commetteste qualsiasi altra violazione del codice disciplinare, sarete severamente puniti. Niente a che vedere con la precedente punizione di non ricevere un secondo uovo da magiare; la punizione può consistere in lavori forzati, imprigionamento o addirittura impiccagione. Inoltre, ogni posizione o ricompensa guadagnati possono essere rimossi". Ascia d’Acciaio si fermò per un momento. “Questo è il momento per andarsene”.


Tra la folla scese un silenzio mortale. Ascia d’Acciaio contò fino a dieci: nessuno si mosse. Quindi, con un ghigno in faccia annunciò: “Bene, da questo momento in poi, siete tutti sotto il diretto comando di Sua Altezza Reale Roland Wimbledon!”


Van'er stesso pensò che fosse incredibile. Se gli avessero detto di quelle orribili punizioni tre mesi prima, avrebbe mollato tutto già da un pezzo. A che scopo ottenere una promozione o possedere un proprio territorio, se poi non si poteva tenere la propria vita? Però adesso aveva scelto di rimanere quasi senza esitazioni. Paragonato a rompere pietre nella Miniera Settentrionale o vivere senza meta nel vecchio distretto, Van'er era certo di volere restare.


“Le tue osservazioni sono molto buone, come ti chiami?”


“Signor Van’er, sono molto soddisfatto ottimo lavoro". (vedi capitolo 33 )


Sua Altezza Reale l'aveva incoraggiato ad allenarsi duramente e ciò aveva anche riconfermato la sua apparenza alla milizia e perciò Van'er avrebbe continuato a combattere per il Quarto Prince in quanto membro dell'esercito.


…


Ascia d’Acciaio non perse tempo e annunciò la prima tappa del programma di allenamento: addestramento sul campo.


All'inizio Van’er era deluso, siccome sarebbe consistito nuovamente in un allenamento di corsa. Persino durante i Mesi dei Demoni se le condizioni atmosferiche lo consentivano, la milizia aveva l'obbligo di correre. Infatti, dopo colazione controllavano il tempo, nel caso in cui cadessero grandi fiocchi di neve l'allenamento sarebbe saltato, in caso contrario gli spettavano due giri di corsa della città. Secondo Sua Altezza la corsa era un ottimo esercizio per i muscoli e permetteva di rafforzare le ossa, in modo che durante la difesa delle mura, i loro movimenti non sarebbero stati rigidi per cui sarebbero stati in grado di usare la picca.


Tuttavia, quando i soldati uscirono dalla Città di Confine, Van’er percepì immediatamente la differenza tra il nuovo e il vecchio programma di allenamento.


In quel periodo la neve nei campi era ancora lontana dall'iniziare a sciogliersi e dopo tre mesi di nevicate ininterrotte, ormai raggiungeva le ginocchia. Dunque definire quell’allenamento una corsa non era esatto, piuttosto, era più corretto chiamarlo “strisciare attraverso la neve”. Nel giro di poco la squadra si divise in molti piccoli gruppi e dopo ogni passo, era necessario un certo quantitativo di forza per farne un altro.


Non c'erano dubbi che l'allenamento speciale di "attraversare con fatica la neve" fosse un'idea del Principe. Del resto, Van'er aveva già intuito lo scopo di Sua Altezza Reale. In quel momento ogni protesta sarebbe stata vana, l'unica possibilità era andare fino in fondo a quell'addestramento.


Per tutto il corso della mattinata, dovettero arrabattarsi contro la neve. Quindi quando la squadra tornò in città, Van'er fu soddisfatto di non riuscire più a sentirsi le gambe.


La neve che era entrata nei loro stivali si era già trasformata in acqua, e nonostante si trovassero sotto il sole, molti tremavano ancora dal freddo. Quel considerevole sforzo fisico esacerbava il freddo e persino Ascia d’Acciaio sembrava non essere in grado di riscaldarsi. Perciò sciolse le squadre e spostò il pranzo trenta minuti dopo, in modo tale che ognuno potesse asciugare i propri stivali e cambiarsi i pantaloni.


Fu inoltre una piacevole sorpresa scoprire che l'allenamento pomeridiano era stato cancellato.


Ovviamente nessuno sapeva che Fulmine aveva supervisionato interamente l'allenamento sul campo, del resto questo era il compito giornaliero della ragazza: scoprire come controllare la sua magia per volare sempre con la stessa velocità. Quando riportò le informazioni raccolte a Roland, il suo interlocutore per poco non cadde dalla sedia.


La distanza totale percorsa durante la mattinata era di quattro chilometri.




Thea                                


                                



