---
title: Capitolo 921- L’Era dei Treni (Parte I)
pubDate: 2025-08-07T11:37:51.041Z
tags:
    - rtw
---






<strong> </strong>


La Miniera del Versante Settentrionale di Neverwinter stava per assistere ad un grande evento.










Una nuova ferrovia che collegava il deposito di minerali e l’Area delle Fornaci veniva pulita per l’ultima volta.










Diversamente dalle rotaie in legno rivestite di ferro nella miniera, la nuova ferrovia era più larga e poteva sopportare carichi più pesanti. Era stata fatta di puro acciaio e sembrava molto pesante. La quantità d’acciaio usata per la sua costruzione era sufficiente per forgiare armatura e spade per un cavaliere regolare, ma adesso, era stata fissata sul terreno ed esposta al vento e alla pioggia. Ogni Signore di quest’era avrebbe pensato che questa costruzione sarebbe stata un enorme spreco di ferro e che solo uno spendaccione avrebbe lasciato il metallo marcire in questo modo.






Quando Roland condusse i partecipanti alla conferenza al deposito di minerali, gran parte degli ufficiali furono sorpresi dalla ferrovia e iniziarono ad agitarsi dato che non tutti i dipartimenti nel Municipio conoscevano i dettagli sul che cosa fosse. Gli ufficiali dalla Zona Longsong rimasero in piedi a bocca aperta con gli occhi fissi su di essa. Aveva impressionato tutti con la sua dimensione imponente e la sua potente aura, anche se la maggior parte di loro non aveva idea a cosa servisse.






Non avrebbero mai creduto che il loro Re, che li aveva tante volte lasciati a bocca aperta durante gli anni passati, fosse uno spendaccione, riuscirono difficilmente a riprendersi dallo shock. Dal loro punto di vista, posare barre di acciaio fuso sul terreno non era diverso dall’usare ori reali per pavimentare una strada.






Queste erano barre di acciaio fuso che potevano essere vendute ad alto prezzo in qualunque città.






Tuttavia, Neverwinter poteva permettersi di costruire una ferrovia del genere.






Dopo che furono completati l’altoforno siderurgico e il convertitore per la produzione di acciaio, le fondamenta dell’industria di Neverwinter non si affidarono più pesantemente al potere delle streghe. Il convertitore necessitava ancora di Anna per scaldare e sciogliere il ferro per la prima parte del processo, ma era molto più all’avanguardia rispetto alla “Stella d’Acciaio”. Poteva essere definito un miracolo in quest’era.






Anche l’industria della metallurgia estrattiva della Miniera del Versante Settentrionale era stata migliorata in modo significativo grazie agli sforzi per la ricostruzione del Ministero dell’Edilizia. Con l’aiuto di Lotus, avevano intrapreso l’audace azione di far saltare il soffitto della miniera. Così facendo, avevano reso parte dell’area della miniera un enorme fossa a cielo aperto e la maggior parte di essa era una miniera di ferro.






L’anno passato, l’industria siderurgica di Neverwinter era entrata in una nuova fase. La produzione mensile di acciaio in Graycastle, superava quella di tutte le altre città messe insieme.






Questo risultato rientrava nelle aspettative di Roland. Dava per scontato che le fabbriche moderne fossero molto più efficienti dei fabbri, altrimenti non avrebbe lavorato così duramente per creare l’equipaggiamento industriale.






Questa ferrovia faceva parte del suo esperimento nell’utilizzare una ferrovia per collegare la zona della miniera, la zona di fusione ed il molo.






Dato che i binari a scartamento ridotto non erano diversi da quelli a scartamento largo in termini di utilizzo di materiale e capacità di carico, decise che 1,5 metri sarebbe stata la larghezza standard delle rotaie. Il numero era facile da ricordare e la costruzione di letti stradali con questa larghezza rientravano nelle abilità di Lotus. Le traversine erano state tagliate da tronchi di legno e le zavorre provenivano da detriti raccolti durante la ricostruzione della miniera. La ferrovia era esattamente come una ferrovia dei tempi moderni.






Ma era ancora un progetto terminato a metà. Poiché nessuna fabbrica era stata ancora coinvolta in questo progetto, da sola, Anna aveva dovuto usare il suo Fuoco Nero per lavorare e installare la ferrovia per l’esperimento. Dopo la guerra di unificazione di Graycastle, la costruzione dell’altra metà della ferrovia era rimasta in sospeso.






Per soddisfare ulteriormente la curiosità degli ufficiali, Roland ordinò agli operai di svelare qualcosa che era stato piazzato alla fine della ferrovia. Quando il polveroso telo ricoperto di foglie cadute venne rimosso, le persone videro un veicolo d’acciaio nero innalzarsi di fronte a loro.






“Vostra Maestà, questa è... una carrozza a vapore?” mormorò con stupore Petrov, il Governatore della Zona Longsong.






Roland non era affatto sorpreso dal pensiero di Petrov. Con sempre più motori a vapore impiegati a Neverwinter, gli ufficiali avevano acquisito familiarità con queste ingombranti ma potenti macchine e le avevano anche attivamente adottate in mestieri tradizionali, come l’irrigazione dei terreni agricoli e il carico e lo scarico di merci al molo. Per questo riconobbero immediatamente la macchina a vapore a forma di barile installata in un telaio in acciaio nella parte principale del veicolo.






All’inizio, le fabbriche che producevano motori a vapore e l’equipaggiamento accessorio riuscivano ad occuparsi solo degli ordini da parte di Roland, ma adesso potevano occuparsi anche di alcune richieste del Municipio. Solitamente, gli ordini del Municipio avevano richieste particolari, ma le fabbriche potevano comunque soddisfarli cambiando la combinazione di ingranaggi, alberi e supporti motore.






Roland aveva considerato questo cambiamento come un buon inizio. Le persone di questa era stavano diventando sempre più proattivi nel creare le cose.






Pensò che la ragione per cui Petrov aveva chiamato il veicolo carrozza a vapore era perché le navi in cemento azionate da motori a vapore venivano chiamati battelli a vapore.






Poteva anche essere un nome accettabile, ma Roland non volle rinunciare al diritto di dare nomi.






Dopotutto, sarebbe diventato un veicolo di grande importanza.






Dalla sua creazione, aveva sempre avuto una profonda influenza sul mondo, anche se il suo primo prototipo era più lento di un carro trainato dai cavalli. Aveva avuto molte forme e molti motori differenti durante il suo sviluppo, ma il suo nome era sempre rimasto lo stesso.






“È un treno.” Roland corresse Petrov. “È la chiave per risolvere il problema del trasporto.”






“Intendete dire che volete costruire una ferrovia come questa attraverso la prateria per un... treno?” Barov ebbe difficoltà nel pronunciare la nuova parola. “Se i demoni dovessero attaccare improvvisamente gli operai e causare problemi per il progetto di costruzione della ferrovia?”






“Prima di tutto, voglio costruire due ferrovie una accanto all’altra per assicurare un fluido flusso del traffico. Poi, non sto proponendo di costruire una ferrovia attraverso la prateria. Ho intenzione di costruirne una che inizia dalla Foresta delle Ombre e poi gira verso est, in un punto vicino alle rovine di Taqila.” Roland disse a tutti del suo piano. “In questo modo, Foglia può proteggere il nostro sistema ferroviario dalle bestie demoniache durante i Mesi dei Demoni ogni anno. Per quanto riguarda i demoni... sarà una gara di distanza tra noi. Qualunque posto raggiungibile dal treno diventerà un nostro terreno di guerra dato che il treno può trasportare cannoni e munizioni a sufficienza. Se anche sotto pesanti bombardamenti i demoni dovessero riuscire a distruggere alcune sezioni del nostro sistema ferroviario, potremo comunque risolvere il problema del traffico costruendo e riparando le rotaie ad una velocità più elevata.”






Aveva discusso del problema della velocità di costruzione con il Dipartimento dei Consiglieri. Avevano scoperto di riuscire a costruire più velocemente le tratte ferroviarie tra la Foresta delle Ombre e le rovine di Taqila piuttosto che sulla prateria, anche se la prima sarebbe stata più lunga rispetto a quest’ultima. Questo perché le prime tratte si trovavano nella foresta controllata da Foglia. Il suo aiuto avrebbe ripulito il terreno dalle erbacce e dai viticci, risparmiando agli operai la difficoltà di farlo da soli: sarebbe stato un grande aiuto per loro. Poteva anche creare versanti per il drenaggio dell’acqua e strutturare la foresta per aiutare Colibrì nel trasporto dei materiali da costruzione.






Lotus sarebbe stata responsabile della costruzione del letto stradale per le ferrovie. Il Ministero dell’Edilizia avrebbe mandato gli operai per spianare la zavorra, installare le traversine e le rotaie e Anna avrebbe congiunto assieme le parti di metallo. Lavorando tutti insieme, sarebbero stati in grado di completare le tratte ferroviarie tra la Foresta e le rovine di Taqila prima della fine dell’inverno. Quando ciò accadrà, le rovine di Taqila saranno nel raggio dei Cannoni Longsong.






Aris
                                


                                



