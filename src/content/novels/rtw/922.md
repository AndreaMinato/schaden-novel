---
title: Capitolo 922- L’Era dei Treni (Parte II)
pubDate: 2025-08-07T11:37:51.041Z
tags:
    - rtw
---






<strong> </strong>


“In solo mezzo anno... sarà davvero possibile per noi estendere la ferrovia nelle profondità della Terra Barbarica?” Dopo aver sentito il piano di Roland, Barov, che aveva già assistito a diversi “miracoli”, spalancò ugualmente gli occhi incredulo. “Al Ministero dell’Edilizia ci volle più di mezzo anno per completare una strada ordinaria che collega la Zona di Confine con la Zona Longsong, e questa Strada Principale del Regno è meno di un quinto della distanza tra la foresta e Taqila. Siete certo che il Signor Karl riuscirà a completare questo compito?”






Gli ufficiali iniziarono a bisbigliare tra di loro. La Strada Principale del Regno era il primo progetto di costruzione in larga scala che Roland aveva avviato dopo che la Fortezza Longsong si era unificata a Città di Confine. Erano stati necessari più di duemila operai e a quel tempo, era stata considerata da molti come un grande spreco di risorse. E ora, questo nuovo progetto ferroviario era ancora più incredibile. Considerando il tempo a disposizione limitato, molti ufficiali erano certi che sarebbe stata una missione impossibile, anche se dovessero assumere tutti gli operai di Neverwinter per questo progetto.






Karl van Bate, il Ministro dell’Edilizia, era rimasto in silenzio e sembrava che si stesse spremendo le meningi per trovare una soluzione adeguata.






A Roland erano chiare le loro preoccupazioni. Al momento, c’erano molto progetti di costruzione in corso nella città. Erano giustamente preoccupati che le spese per questo progetto ferroviario sarebbero state enormi per le risorse limitate della città. Tuttavia, nei fatti, in confronto alla pavimentazione in cemento delle strade che necessitavano di materiali di alta qualità e della compattazione dei rulli, il letto stradale della ferrovia e la pavimentazione di zavorra erano molto più semplici.






Riguardo all’ultimo passo dell’installazione delle rotaie, era complicato solo in apparenza, in realtà era il passo più veloce dell’intero processo di costruzione.






Roland aveva visto la dimostrazione di Anna nel saldare le parti metalliche con il Fuoco Nero. Riusciva a saldare una barra su due binari in un colpo solo e il tempo medio per la saldatura di ogni giuntura era minore di dieci secondi. In confronto ai bulloni tradizionali o alle connessioni fuse a caldo usate nell’era moderna, la sua abilità non solo migliorava sostanzialmente la qualità della saldatura, ma permetteva anche di risparmiare un sacco di forza lavoro e materiali. Per Roland, il suo lavoro non poteva essere più perfetto.






La ferrovia sperimentale di fronte a tutti era una ferrovia quasi senza soluzione di continuità fatta da Anna. Per compensare le possibili distorsioni causate dall’espansione termica, c’erano ancora delle fenditure invisibili lasciate tra i binari, ma sulla superficie, erano un pezzo unico. Questo significava che quando il treno correva sui binari, i passeggeri al suo interno non avrebbero provato le frequenti scosse o sentito il costante rumore tipico dei treni moderni.






Anna aveva finito di saldare questo tratto dei binari in solamente mezza giornata.






Ed era per questo che Roland aveva deciso un tempo di costruzione così breve per il progetto ferroviario.






Probabilmente, a Foglia le sarebbero stati necessari soltanto cinque giorni per piazzare le traversine e le rotaie in un tratto di una certa lunghezza, mentre gli operai avevano bisogno di dieci giorni per costruire e pavimentare un letto stradale della stessa lunghezza. Nel frattempo, ad Anna sarebbe servito solo un giorno per saldare lo stesso tratto ferroviario. Aveva tanto tempo e poteva prendersela con calma. Maggie avrebbe potuto portarla a lavoro nella mattina e riportarla al Castello in tempo per il pranzo.






Roland non voleva spiegare in dettaglio le abilità delle streghe agli ufficiali, dato che non tutti le conoscevano bene. Intanto aveva previsto che il periodo di costruzione sarebbe potuto essere anche più breve se fosse riuscito a trovare delle streghe adeguate dall’Isola Dormiente che fossero disposte ad offrire il loro aiuto per il progetto. Tuttavia, non aveva ancora avuto l’occasione di chiedere a Tilly sulle abilità delle sue streghe, dato che era andato direttamente dalla Ragazza Lupo e poi alla riunione immediatamente dopo essere arrivato a Neverwinter.






Vedendo Roland ignorare la domanda di Barov, gli ufficiali guardarono il treno.






In contrasto con il binario senza soluzione di continuità, che sembrava molto futuristico, il treno stesso pareva un cimelio storico. La locomotiva a vapore era divisa in due parti. La parte frontale consisteva in un motore a vapore di quarta generazione e un dispositivo di trasmissione, mentre la parte posteriore era un carro caricato a carbone. La cabina del macchinista era posizionata tra queste due parti; da qui, i macchinisti potevano controllare la velocità del treno, aggiungere carbone nella caldaia e soffiare il fischio a vapore.






A causa dell’interruzione causata dalla guerra di unificazione di Graycastle, questa locomotiva a vapore era ancora un prototipo incompleto, ma era già molto meglio delle locomotive di prima generazione del mondo in cui Roland aveva vissuto in precedenza. Il suo motore a vapore adottava alberi a gomito piuttosto che volani e cinghie di trasmissione. Al posto degli ingranaggi, che potevano bloccarsi facilmente, era stato utilizzato un collegamento meccanico che si poteva muoversi senza interruzione per connettere le ruote di entrambi i lati della locomotiva al motore.






Roland aveva semplificato il più possibile il design per la locomotiva. Come risultato, sembrava che avesse soltanto rattoppato insieme tutti i componenti principali. In confronto ad un treno moderno, aveva ancora numerosi difetti. Non aveva freni meccanici e ci sarebbe stato bisogno dell’intervento umano per girare l’argano e fermare il treno. Dato che la cabina del macchinista faceva parte del collegamento tra le parti anteriore e posteriore della locomotiva a vapore, durante la guida, il macchinista sarebbe stato disturbato dalle continue scosse e vibrazioni causate dal motore a vapore. Non era stato equipaggiato di alcun dispositivo elettrico per cui il macchinista e gli altri addetti sul treno avrebbero dovuto soffiare il fischio a vapore o gridarsi l’un l’altro per comunicare. Tuttavia, era già il miglior design possibile considerate le correnti capacità tecnologiche di Neverwinter.






Aveva dovuto prima costruire questo prototipo e poi migliorarlo gradualmente, proprio come aveva fatto per il motore a vapore di prima generazione.






“Vostra Maestà, qual è la capacità di carico di questa cosa?” chiese curioso Kyle Sichi, il Ministro dell’Industria Chimica. “È maggiore rispetto a quella di una nave di cemento?”






“Penso che la sua capacità di carico sia almeno cinque o sei volte quella di una nave di cemento.” Roland fu soddisfatto nel vedere le espressioni sorprese sui volti degli ufficiali. “Ma questo è solo l’inizio. Con il progresso tecnologico, potrà trasportare i carichi di cento navi in cemento in una volta sola.”






“C-cento?” deglutì Barov. Essendo Direttore del Municipio, si rendeva perfettamente conto del significato di quei numeri.






“Quindi... riguardo alla sua velocità?” chiese Petrov con voce tremante.






“Non ne sono certo. Sto ancora aspettando i risultati delle prove, ma di certo non sarà più lento di una nave in cemento.”






In questa era, i carri trainati da cavalli e qualche altro animale da soma erano le principali forme di trasporto sulla terraferma. Sull’accidentato e soffice terreno, la loro efficienza nel trasporto era bassa. Inoltre, i carri non avevano ruote in gomma o altri generi di misure per assorbire gli urti per cui le ruote in legno si rompevano frequentemente a causa delle continue scosse sulla strada. In queste circostanze, il Regno di Graycastle usava le navi come mezzo di trasporto principale. Nei fiumi dell’entroterra, i battelli a vapore, che non avevano bisogno dell’aiuto del vento per muoversi, avevano rapidamente eclissato le barche tradizionali. Per questo, agli occhi degli ufficiali, le navi in cemento erano già dei mezzi di trasporto estremamente veloci ed efficienti.






Sentendosi dire che un treno poteva viaggiare più velocemente e trasportare più carico rispetto ad una nave in cemento, caddero tutti in silenzio.






Istintivamente, volevano negare una possibilità del genere, ma si sentivano riluttanti poiché temevano che sarebbe potuta essere reale. Vedendo gli ufficiali allibiti, Roland non poté fare a meno di sentirsi fiero. Se avesse detto loro una cosa del genere due anni addietro, sarebbe stato visto come un pazzo. Dato che la guerra era imminente e aveva fallito nel miglioramento delle navi, voleva usare questa nuova invenzione che aveva costruito per incrementare la morale dei suoi sottoposti.






Dopotutto, non aveva esagerato la forza del treno.






Il motore a vapore era solo la prima generazione di fonti di energia industriali.






Una volta che i treni saranno equipaggiati con motori a combustione interna, diventeranno il mezzo di trasporto dominante sulla terra.






“Vostra Maestà, potreste per favore mostrarci come funziona?” chiede Barov dopo un po’.






“Si, ma non adesso. Manca ancora di qualche componente chiave. Ci serve un’altra settimana per completarlo.” Roland scosse la testa.






“Secondo il piano che avete consegnato al Ministero dell’Edilizia prima della guerra di unificazione, intendete usare la ferrovia per collegare la miniera al molo, giusto?” chiese Barov.






“Si.” Roland capì che Barov aveva dell’altro da dire.






“Un veicolo così potente incrementerà la morale della nostra gente e aiuterà molto il Municipio nella nostra propaganda sulla guerra” Barov espresse la sua idea. “Sarebbe possibile permettere a tutti i vostri sottoposti di vedere questa scena incredibile nel giorno della corsa di prova del treno?”






Roland comprese immediatamente che genere di effetto propagandistico voleva ottenere Barov ed era compiaciuto nel vedere che in questi anni, il Direttore del suo Municipio aveva imparato a guidare le opinioni delle persone.






Sorrise e disse: “Come desideri.”






Aris
                                


                                



