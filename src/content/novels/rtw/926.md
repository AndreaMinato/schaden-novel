---
title: Capitolo 926: Abbandonare la Matematica per Principianti
pubDate: 2025-08-07T11:30:06.873Z
tags:
    - rtw
---






Le mitragliatrici antiaeree erano solo il primo passo per migliorare le capacità di difesa aerea di Neverwinter. Il modo più efficace per proteggere lo spazio aereo della città consisteva ancora nel realizzare una forza aerea funzionale.


Nei tempi in cui l'Unione aveva governato il mondo umano, erano state le Streghe a sorvegliare i cieli.


In particolare, si era occupato di questo aspetto un piccolo gruppo di Streghe dalle abilità di volo, insieme ad alcune Straordinarie che usavano la Pietra del Volo. Erano conosciute come le guerriere più forti dell'Unione, ed inoltre, il loro status era diventato maggiore di quello delle Streghe dell'Esercito Beato. Secondo Pasha, nel corso della storia dell'Unione, tutti e Tre i Capi erano sempre stati ex membri del gruppo di difesa aerea.


Per quanto riguarda le persone comuni che non avevano la possibilità di usare potere magico o le Pietre Magiche, l'unica soluzione consisteva nel creare una macchina che emulasse le ali. Se ciò fosse accaduto, sarebbero riusciti a sbarazzarsi dei vincoli della gravità e a volare su nel cielo.


Per riuscire a dominare la battaglia nei cieli, Neverwinter avrebbe dovuto costruire una propria forza aerea.


Per raggiungere quest'obiettivo, Roland doveva creare aeroplani.


Non si trattava di un lavoro facile a causa dei numerosi problemi tecnici che bisognava affrontare. Non aveva familiarità con il design degli aerei, e persino la struttura di un biplano della Prima Guerra Mondiale era così complicato da causagli mal di testa. Riusciva a cavarsela con i sistemi semplificati di trasmissione di energia e con il sistema di frenata del treno per un prototipo iniziale. Tuttavia, i sistemi di controllo aereo di un aeroplano non potevano essere analizzati a metà e avevano una tolleranza di errore molto bassa. Cosa ancora più importante, non aveva mai pilotato un aereo e quindi non sapeva minimamente se i dispositivi meccanici che avrebbe creato, avrebbero funzionato o meno.


Per fortuna, scelse un altro tipo di aereo: l'aliante.


Wendy, che era in grado di rilevare con precisione la direzione del vento e l'energia eolica, poteva svolgere il ruolo di collaudatore. Con l'aiuto di Fulmine e Maggie, che riuscivano a garantire la sicurezza di Wendy, credeva di riuscire a scrivere un manuale di volo per il funzionamento degli alianti senza mettere in pericolo la vita di nessuno.


"Vostra Maestà." disse l'Astrologo della Stella della Dispersione, interrompendo i pensieri di Roland. "So cosa intende. L'Accademia Aritmetica realizzerà per voi questo strumento di puntamento il prima possibile."


"Bene." annuì Roland soddisfatto. Era felice di essere riuscito a parlare con questo Astrologo che aveva subito capito le sue intenzioni. Sentiva che era stata proprio una saggia decisione quella di portare tutta l'Associazione degli Astrologi nella Regione Occidentale.


In qualità di scuola di sapienti, l'Associazione degli Astrologi richiedeva anche abilità pratiche, come quelle degli alchimisti. Gli astrologi non solo erano eccelsi nella matematica, ma molto bravi anche nella manualità. Dato che nessun fabbro sapeva realizzare un telescopio, di solito lo progettavano e lo assemblavano da soli.


Proprio mentre Roland era sul punto di andar via, si rese conto che l'Astrologo della Stella della Dispersione sembrava volesse aggiungere altro.


"C'è altro?" chiese Roland.


"C'è una cosa che non riesco a capire, Vostra Maestà." disse lo studioso schiarendosi la gola e tossendo più volte. "Non capisco perché ci sia la parola 'Intermedio' sulla copertina del libro 'Geometria Analitica', e su ogni copertina di libro di matematica che mi ha dato."


Roland ridacchiò. "E' questo che mi vuoi chiedere?"


"La prego, perdoni il mio essere così audace, se si tratta di qualcosa che non può essere rivelato." Diversamente da Kyle Sichi, la Stella della Dispersione era rimasta nella vecchia Città del Re dalla sua nascita. Aveva servito diversi Re comportandosi sempre al meglio. Tuttavia, dai suoi occhi, Roland poteva concludere che la sua curiosità era pari quanto quella del Capo Alchimista.


Roland non poté fare a meno di sorridere mentre ricordava di aver usato la "Chimica livello intermedio" per convincere Kyle ad andare a lavorare a Neverwinter. Per mettere le mani sul libro, Kyle aveva reclutato studenti, tenuto lezioni e anche assunto l'incarico di Ministro dell'Industria Chimica. Tuttavia, Roland sentiva che non ci sarebbe stato bisogno di ripetere questo trucchetto con Stella della Dispersione.


"É perché esiste un libro chiamato 'Matematica livello avanzato'. " spiegò. "Non è solo di geometria o aritmetica. Si tratta di matematica livello avanzato. Immagina i libri di livello base e intermedio come il tronco di un albero e la matematica livello avanzato come la cima dell'albero. Ma questo libro è ancora più complesso da capire, e quindi ha un altro nome."


"Quale sarebbe?"


"Abbandonare la Matematica per Principianti," rispose Roland con le mani distese e alzando le spalle.


Ovviamente, la Stella della Dispersione non aveva capito l'allusione di Roland. Fissò senza espressione il Re, e poi disse: "Vostra, Vostra Maestà... Non mi arrenderò mai, neanche se dovessi trascorrere il resto della mia vita a comprendere la teoria! Potrebbe mostrarmi, per piacere..."


Vedendo l'espressione sincera sul volto dello studioso, Roland, in qualche modo, si vergognò un po', perché durante le lezioni di matematica livello avanzato si era sempre addormentato. Si schiarì la voce e disse: "Naturalmente. Dopo aver terminato questo progetto, potresti venire al Castello per prendere il libro."


"Sì, Vostra Maestà!"  rispose entusiasta inginocchiandosi.


...


Dopodiché, Roland lasciò l'Accademia Matematica per il cortile della Montagna del Versante Settentrionale.


Oltre alle mitragliatrici antiaeree, aveva intenzione di fabbricare alcune armi speciali per le Streghe della Punizione Divina.


Dopo alcuni mesi trascorsi insieme, era fermamente convinto del fervido desiderio dei sopravvissuti di Taqila di provocare del caos sui Demoni. Neverwinter doveva combattere contro i Demoni per sopravvivere, ma le Streghe di Taqila volevano vendetta. Nei cuori delle Streghe Anziane, i Demoni erano considerati la causa delle sofferenze di centinaia di anni, i nemici che avevano ucciso le loro famiglie e i loro amici, e l'incubo di cui desideravano sbarazzarsi.


Roland pensava che sarebbe stato uno spreco completo per questi potenti guerrieri poter usare solo le spade e le lance per combattere i Demoni. Sapeva anche che erano in grado di combattere con armi che risultavano molto pesanti da trasportare per i comuni soldati. Questo significava che poteva dare a loro delle armi da fuoco più potenti e trasformarle in unità di battaglia pesanti ad alta mobilità.


Il suo piano iniziale era di progettare una mitragliatrice portatile modello Mark I per le Streghe della Punizione Divina, la cui scatola di munizioni poteva essere trasportata negli zaini. Grazie a queste armi, le Streghe della Punizione Divina sarebbero diventate delle forze mobili. Una volta imbattutesi in un branco di Demoni, avrebbero potuto trasformarli immediatamente in formaggio svizzero.


Tuttavia, aveva già cambiato idea.


Alcune mitragliatrici pesanti sarebbero state trasformate in mitragliatrici antiaeree e presto sarebbe iniziata la produzione su larga scala di un nuovo tipo di mitragliatrice modello Mark I. Nell'immediato futuro, la velocità di consumo dei proiettili sarebbe stata estremamente veloce, ma rispetto alla reale produzione di proiettili, Neverwinter non sarebbe stata in grado di garantire munizioni per così tante armi. Di conseguenza, anche se fossero riusciti a produrre 300 pistole per le Streghe della Punizione Divina, non avrebbero avuto abbastanza proiettili per raggiungere l'effetto di una fortezza in movimento.


Per risolvere questo problema, aveva bisogno di creare un'arma semplice e potente che sprecasse pochi proiettili pur essendo facile da mantenere.


Velocemente fece uno schizzo della nuova arma.


Si trattava di una mitraglia, un tipo di arma a gas di calibro 40mm.


I principali vantaggi dei colpi a mitraglia erano l'ampio raggio in cui era efficace nell’uccidere i nemici e i colpi a lunga distanza derivanti dal suo calibro aumentato. I colpi venivano sparati in automatico e il tiratore poteva non essere molto preciso. Quest'arma poteva fungere da supporto ai fucili a tamburo e ai fucili a otturatore girevole-scorrevole per sopprimere i nemici che erano riusciti a superare il fuoco di sbarramento dei cannoni. Poteva anche essere adoperata per un attacco a sorpresa. In questo tipo di battaglia, il tiratore della mitraglia avrebbe potuto prendere l'iniziativa per attaccare il nemico.


A giudicare dai metodi di combattimento dei Demoni durante la Seconda Battaglia della Volontà Divina, loro erano ancora nell'era delle armi fredde. In un attacco diretto, di solito preferivano i pugni alle lance.


Detto questo, Roland era fiducioso che le Streghe della Punizione Divina, attrezzate con mitraglie automatiche, sarebbero state in grado di rispedirli all'inferno in un combattimento ravvicinato.


...


Cinque giorni dopo, Sylvie vide altre Bestie Diaboliche.


Questa volta il numero dei nemici era raddoppiato. Dodici Bestie Diaboliche, che sembravano una nuvola nera nel cielo, volavano verso Neverwinter.


<em>Framan</em>




                                


                                



