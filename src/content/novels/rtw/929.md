---
title: Capitolo 929- Difesa Aerea della Zona di Confine (Parte III)
pubDate: 2025-08-07T11:37:51.042Z
tags:
    - rtw
---






<strong> </strong>


Sylvie, che stava osservando la battaglia, poté finalmente fare un sospiro di sollievo. Questa volta, la prima orda di Demoni Folli non aveva causato molti danni rispetto al loro attacco precedente. Con l’aiuto delle streghe dell’Isola Dormiente, le lance erano state bloccate oppure stranamente avevano mancato i loro bersagli. Soltanto una lancia era riuscita a colpire una mitragliatrice e frantumarla, facendo schizzare le schegge dappertutto. L’esplosione aveva costretto la squadra a cessare momentaneamente il fuoco, ma nessuno dei soldati era stato ferito gravemente. Nana sarebbe riuscita a guarirli tutti se fossero riusciti a reggere fino alla fine della battaglia.






I Demoni Folli dovevano lasciar riprendere le loro braccia gonfie prima di attaccare di nuovo, mentre il Primo Esercito poteva semplicemente continuare a sparare. Più a lungo i demoni restavano nello stesso posto, più diventavano facili bersagli per gli artiglieri del Primo Esercito. Sylvie sapeva che la sconfitta dei nemici era inevitabile.






Anche i demoni parvero percepirlo. Con il suono di un corno, le Bestie Diaboliche sopravvissute si affrettarono a virare e accelerare verso l’ovest.






Rispetto ai movimenti elusivi che avevano mostrato in attacco, la linea retta che creavano in aria nel rivolgere la coda verso di loro era un obiettivo facile per i soldati. La pioggia di proiettili riuscì a staccare l’ala di una Bestia Diabolica in fuga. La bestia poi cadde nella Foresta delle Ombre con il corpo piegato in una strana angolazione.






Ad ora, erano rimaste soltanto cinque Bestie Diaboliche volanti e solo tre di loro trasportava Demoni Folli.






Sylvie informò attraverso il Sigillo dell’Ascolto gli ultimi attaccanti di Neverwinter, che stavano al momento tendendo un’imboscata.






Loro furono l’ultimo chiodo nella bara per questi demoni.






“Ricevuto” disse una voce familiare dall’altro lato del Sigillo. “Ci sono. Godetevi lo spettacolo di una grande esploratrice!”






“Fate attenzione...” prima che Sylvie poté finire, il suono del vento aveva già bloccato il resto delle sue parole.






Indicava una caduta dall’alto dei cieli, ed un presagio di morte per i nemici.






L’ultima cosa che i demoni che controllavano le Bestie Diaboliche si potessero aspettare, era che qualcuno li avrebbe attaccati dall’alto. Erano fieri della loro abilità naturale nel colpire dal cielo. Tuttavia, di fronte a streghe sopra le nuvole, la situazione non era a loro favore questa volta.






Fulmine accelerò così tanto che gli occhiali iniziarono a spaccarsi.






Centoventi chilometri orari!






Era quasi veloce il doppio rispetto a Maggie in forma di Bestia Diabolica.






Se fosse andata ancora più veloce, la turbolente corrente d’aria avrebbe molto probabilmente portato via i suoi occhiali da vento.






Quello che doveva fare adesso non era diverso da quello che aveva fatto per spazzare via la Città del Re.






Regolare la direzione orizzontale della “bomba” in modo da colpire i demoni volanti.






Ma la “bomba” che trasportava questa volta era Cenere.






Era stata una decisione provvisoria quella di includere una Straordinaria nella battaglia. Cenere poteva volare con l’aiuto della Pietra del Volo, ma non avrebbe potuto combattere mentre controllava la pietra. Sarebbe stato uno spreco lasciare sulla terraferma una guerriera così potente, quindi erano giunti alla soluzione in cui la ragazzina avrebbe trasportato Cenere per attaccare i nemici. Questa operazione si rivelò sorprendentemente liscia. Cenere poteva continuare a fluttuare in aria a suo piacimento, in modo da non diventare un peso per Fulmine, al tempo stesso, il corpo della Straordinaria era abbastanza forte da sopportare la violenta corrente d’aria dovuta al volo ad alta velocità.






Quando attraversarono le fitte nubi, la visuale si schiarì all’istante.






Le cinque Bestie Diaboliche di cui Sylvie aveva parlato comparvero di fronte a loro.






I nemici non si erano ancora resi conto di quello che stava accadendo sopra alle loro teste.






Fulmine raccolse tutta la sua forza e lanciò Cenere verso uno di loro.






Cenere sguainò la sua lunga spada e lanciò al demone un colpo frontale.






Solo dopo che sentì il suono della lama fischiare nell’aria il demone si rese conto del pericolo che si stava avvicinando rapidamente. Ma in quel momento, era già troppo tardi. Il demone gonfiò il proprio braccio e puntò la lancia nel tentativo di parare il colpo, ma il fendente di Cenere fu inarrestabile. La sua spada taglio attraverso la lancia prima di tagliare il demone a metà. L’ultima cosa che vide, fu il paio di occhiali dorati della Straordinaria.






Gli altri demoni trasalirono e iniziarono a gridare mentre deviavano le loro Bestie Diaboliche verso i lati. Sollevarono tutti le lance, ignorando la Bestia Diabolica il cui padrone era appena stato massacrato. In quel momento, un ruggito terrificante li distrasse.






“WoooOooo!”






La gigantesca Bestia Diabolica in cui si era trasformata Maggie precipitò dalle fitte nuvole piombando verso i demoni.






Non potevano fare altro che concentrarsi sull’enorme Maggie invece che su Cenere. Sapevano che non era una vera Bestia Diabolica poiché avevano visto una strega sul suo dorso.






Due lance scagliate dai demoni volarono verso Maggie come una coppia di ombre.






Nel secondo successivo, la Bestia Diabolica svanì e le lance attraversarono l’aria. I demoni videro quindi un piccione bianco svolazzare fiero dove prima c’era la Bestia Diabolica.






“Gruu!”






In un lampo, Usignolo di mostrò davanti ai nemici.






Anche se la particolarità della Nebbia le limitava i movimenti in aria, impedendole di muoversi liberamente come sulla terraferma, Usignolo non avrebbe mai lasciato fuggire un nemico che si trovava alla distanza di un “lampo”.






Fintanto che i nemici venivano tirati nel Mondo della Nebbia, Usignolo poteva dominare la battaglia.






Senza una Pietra Divina della Vendetta, i demoni non l’avrebbero mai vista. Per lei, lo stretto dorso delle Bestie Diaboliche era largo come la piazza di una città.






Quando fece fuori il demone con il suo revolver, tirò le redini della Bestia Diabolica rimasta senza padrone e la fece schiantare contro l’ultima Bestia Diabolica che aveva ancora un cavaliere. Il Demone Folle sull’ultima bestia tentò un colpo disperato e scagliò due lance vero Usignolo, paralizzando il suo stesso braccio. Mentre la Pietra Magica emetteva luce blu, non solo aveva svuotato il demone del potere magico, ma aveva anche fatto marcire metà del suo corpo.






Tuttavia, Usignolo non tentò neanche di evitare le lance. Fece soltanto diventare sottosopra il mondo in bianco e nero, facendo diventare terra il cielo, mentre lei stava in piedi sull’addome della Bestia Diabolica che ricevette le lance al posto suo.






Il turbolento Mondo della Nebbia celava Usignolo e la sua cavalcatura. Poi all’improvviso, la Bestia Diabolica controllata da Usignolo si schiantò nell’ultima coppia di nemici.






Per il demone, quello era un mondo strano e lo spazio distorto e le luci di quel mondo l’avevano subito distratto. Quando il demone si rese conto di quello che era accaduto, le linee di confine fini come fili d’argento lo inondarono come uno tsunami.






Quando ricomparvero, entrambi la Bestia Diabolica e i Demone Folle erano stati macinati in pezzettini e i loro resti piovvero sul terreno sottostante.






Maggie si ritrasformò nella bestia e afferrò rapidamente Usignolo che stava cadendo, mentre Fulmine volò per riprendere Cenere che aveva finito di sistemare l’altra Bestia Diabolica.






“Due a uno, ho vinto io.” Usignolo mostrò due dita alla Straordinaria.






Cenere fece le spallucce senza commentare.






Dopo che atterrarono tranquillamente sul terreno, Fulmine prese il Sigillo dell’Ascolto dalla sua borsa. “Sylvie, puoi trovare le altre due Bestie Diaboliche che sono fuggite?”






Ci fu un momento di silenzio prima che Fulmine udì la risposta. “Si, le vedo. Sono a circa duemilacinquecento metri a nord-est rispetto a voi.”






“Grandioso, per favore guidami lì.”






“Vuoi andarci da sola?”






“No, Maggie verrà con me. Non preoccuparti” disse Fulmine colpendosi il petto. “Sono solo due bestie senza padrone.”






Maggie tornò ad essere un piccione, svolazzò sulla testa della ragazzina e disse con la sua testa d’uccello eretta: “Non fuggirà nessuno!”






“State attente alle taniche di Nebbia Rossa. Ricordatevi di non entrare in contatto con la Nebbia” avvertì Usignolo.






“Ritiratevi subito se vedete nuovi nemici” aggiunse Cenere.






“Ricevuto. Potete contare su di me!” Fulmine fece il pollice in su e partì con Maggie, nella direzione in cui i nemici stavano scappando.






<em>Aris</em>
                                


                                



