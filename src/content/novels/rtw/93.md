---
title: Capitolo 93- La struttura militare
pubDate: 2025-08-07T11:37:50.885Z
tags:
    - rtw
---


Ciao a tutti continuano le  le avventure del Principe Roland e come potete notare ci stiamo avvicinando al capitolo 100 e per festeggiarlo abbiamo deciso di organizzare un paio di cosette sperando che vi faccia piacere partecipare, noi dal canto nostro ci terremmo molto.


In primo luogo sulla pagina di fb di novelleleggere https://www.facebook.com/novelleleggere/posts/2036336659714263 Qui


come potete vedere vi è richiesto di votare la locandina che inseriremo sul sito, la nostra novel ha 4 locandine ufficiali ebbene a voi sceglierne una votandola, il giorno 2 marzo in occasione appunto del centesimo capitolo la pubblicheremo. Ma state sicuri che avrete presto delle sorprese da parte nostra.


Direi che per oggi è tutto e vi ricordo che sostenendo la novel avrete un capitolo in più e per sostenerla  basta donare 7 euro cliccando https://www.paypal.me/Dalila90  QUI


by Erialis


Qualche giorno dopo la celebrazione della vittoria, Roland continuò a indirizzare le sue energie verso il grande piano agricolo.


Seduto nel suo ufficio, sentiva un ticchettio incessante fuori dalla finestra che somigliava al suono della pioggia; in seguito realizzò che si trattava della neve che si scioglieva.


Mentre si trovava fuori città durante il nuovo anno, adorava rannicchiarsi contro la finestra e osservare i lunghi ghiaccioli di neve sciogliersi in gocce d'acqua trasparente che cadevano giù lentamente. Eppure in quel momento non c'era tempo per un simile passatempo, nonostante restasse sempre un piacere anche solo ascoltare il suono della terra riprendersi mentre stilava un piano.


Secondo l'esperienza accumulata dai precedenti anni, ci sarebbe voluta almeno una settimana perché la neve si sciogliesse. E sarebbe passato un mese prima che la strada tra la fortezza Longsong e Città di Confine fosse praticabile. Essendo composta principalmente dal fango e non avendo un sistema di drenaggio, la neve si sarebbe sciolta in un mese.


Roland si aspettava che una volta conquistata la fortezza Longsong, la prima cosa da fare sarebbe stata costruire una strada tra le due città adatta al passaggio di carri anche durante le forti piogge.


Tuttavia, al momento il problema che richiedeva la massima priorità era ancora la ricostituzione dell'esercito. Senza un'armata forte e affidabile, non sarebbe stato possibile sconfiggere quella della fortezza Longsong anche se avessero avuto meno soldati. La trasformazione della milizia nell'esercito regolare era stato solo il primo passo. La preparazione specifica del sistema delle nuove regole, ricompense, punizioni era stato un bel grattacapo.


Anche se da bambino giocava agli scacchi militari, aveva già dimenticato tutto da tempo. Dopo alcune riflessioni, decise semplicemente di creare un proprio sistema. In ogni caso, essendo il creatore del nuovo esercito, nessuno avrebbe notato niente anche se avesse messo appunto un sistema irragionevole.


In questo modo fu creata la prima armata della Città di Confine, consisteva in: esercito, divisioni, battaglione, plotone e squadre come struttura di base. Cinque persone formavano una squadra (del resto un cannone richiedeva la presenza di almeno cinque persone per essere operativo), dieci squadre formavano un plotone e dieci plotoni un battaglione. In seguito si sarebbe occupato del numero di plotoni all’interno della divisione. Inoltre, considerando il livello complessivo di armi e forze in quest'epoca, la presenza di due o tre battaglioni sarebbe stata sufficiente per sconfiggere la maggior parte degli opponenti nel campo.


Dopo la pianificazione della struttura di base, Roland prese un lungo respiro.


Le nuove regole e regolamentazioni sarebbero state molto più semplici, tra queste avrebbe incluso: indossare sempre la propria uniforme, obbedire agli ordini dei militari, non disertare, non tradire e così via. Tuttavia, la prima serie di regole avrebbe riguardato il divieto di saccheggio e disturbo della pace.


Permettere ai militari di saccheggiare a loro piacimento aveva troppi lati negativi e avrebbe richiesto un numero di anni considerevole per invertire il danno causato alle persone del luogo. Era anche questo uno dei motivi per i quali aveva insistito nell’usare i civili come personale militare.


Quando i nobili rispondevano al reclutamento di un Signore, la possibilità di rifiutare il saccheggio dopo la sconfitta di un nemico era una favoletta. Anzi, sarebbe stato più corretto dire che la ragione principale per la quale seguivano il Signore era per il desiderio di saccheggiare avidamente le ricchezze e le terre del nemico, compresi i civili innocenti che si trovavano sul territorio.


Invece i mercenari, per non parlare dei banditi, all'apparenza erano feroci e massicci, ma in realtà erano inutili in una vera battaglia. Buona parte delle loro proprietà derivavano dal furto, perciò la disciplina militare era inutile per questo gruppo di persone.


Soltanto un esercito composto da civili non avrebbe visto altri civili come schiavi destinati al macello. Ovviamente, tutto sarebbe dipeso dalla disciplina e le punizioni non erano sufficienti. Col passare del tempo l'avidità sarebbe aumentata con ogni vittoria. Di conseguenza il sistema di ricompensa sarebbe dovuto essere aggiornato per eliminare alla radice il saccheggio e altri comportamenti disciplinari.


E per rendere le ricompense abbastanza allettanti per il popolo, il principe aveva deciso di sfoderare l'arma finale: un premio in terre militari. A chiunque avesse compiuto grandi gesta in battaglia sarebbe stato concesso un appezzamento di terra. Roland aveva diversi territori che non erano stati ancora reclamati, tra questi c’erano le terre tra la Città di Confine e la fortezza Longsong che sarebbero stati presi a breve.


In quest'era in cui il 90% della terra apparteneva ai nobili, sarebbe stata considerata un premio molto interessante e generoso. Coloro che ricevevano un territorio, sarebbero rimasti saldamente attaccati al suo fianco. E in caso qualcuno cercasse di deporlo, i proprietari terrieri avrebbero resistito duramente per proteggere il loro benefattore e dunque la loro terra.


L'arte della motivazione non si basava sulle parole o le frustate, bensì su interessi tangibili. In altre parole, fino a quando il principe si faceva garante dei migliori interessi di queste persone durante il suo regno, nessuno sarebbe riuscito a spodestarlo.


Diversamente dai feudi tradizionali, i feudi concessi da Roland avevano dimensioni ridotte passando da molti acri a circa una dozzina. Potevano essere utilizzati come residenza, e gli era permesso acquistare servi o assumere contadini per il mantenimento della terra; tuttavia non potevano costruire delle industrie. La differenza con i territori concessi ai cavalieri era che questi ultimi raggiungevano circa duecento acri, la misura di un piccolo villaggio. Il reddito industriale derivato dalla precedente operazione, forniva ai cavalieri e i loro servitori i mezzi per l'acquisto di armi, armature e cavalli.


Una ricompensa in terra così piccola non avrebbe riscosso molto interesse da parte dell’aristocrazia e perciò non avrebbero posta resistenza, tuttavia, avrebbe indebolito il senso di indipendenza dei soldati in battaglia. Secondo Roland, era simile a una pensione che permetteva ai soldati di avere delle entrate stabili anche dopo il pensionamento.


Allo stesso tempo per rafforzare la centralizzazione del potere ed evitare la situazione in cui "il servitore del mio servitore non è il mio servitore", la persona a cui veniva conferito il feudo ne aveva la proprietà ma non l'autonomia. In altre parole, la terra doveva ancora sottostare alle leggi, regolamentazioni e sistemi del signore. In certo senso erano più simili alla futura generazione dei proprietari agricoli.


Una volta finito di trascrivere queste idee preliminari, Roland si prese una pausa e si stiracchiò. Adesso poteva finalmente dedicarsi alla sua area di competenza: la ricerca e lo sviluppo di armi.


Dal momento che la velocità di produzione degli acciarini stava aumentando, continuare a equipaggiare i fucilieri per proteggere chi utilizzava l'acciarino, era uno spreco di uomini. Gli ultimi dovevano essere in grado di combattere senza aiuti negli scontri ravvicinati.


La soluzione era semplice: installare delle baionette sui fucili. Roland non si aspettava che le sue truppe cominciassero un combattimento corpo a corpo, ma nel caso in cui il nemico cercasse di scappare e il cannone non riuscisse a distruggere del tutto il suo spirito, i soldati avrebbero almeno avuto la forza di combattere.


Non era difficile creare una baionetta, per descriverla bastava dire che era solo un cono affilato e nel caso in cui si volesse migliorare l’efficienza dell’uccisione, era possibile aggiungere una lama più piccola al suo interno. La parte fondamentale era la connessione tra la baionetta e il fucile: la baionetta originale era un coltello il cui manico era stato legato ad un pezzo sottile di legno, successivamente inserito nella canna. Il vantaggio era che era semplice da realizzare, lo svantaggio era abbastanza ovvio. Durante un combattimento corpo a corpo sarebbe stato impossibile utilizzare la canna e se veniva utilizzata per pugnalare qualcuno, la baionetta sarebbe rimasta conficcata nel corpo del nemico.


L’intento di Roland era quello di produrre una baionetta di seconda generazione: la baionetta con involucro esterno. Questa versione avrebbe avuto un involucro con un diametro leggermente più grande di quello della canna rigata, aggiunto al manico del coltello.


Per realizzarlo era necessario saldare un pezzo di ferro con un buco sulla canna. Dopo avervi attaccato sopra la baionetta e riempito il buco, si sarebbe fissata. Il coltello aveva una forma triangolare con tre lame affilate, e se usato per pugnalare il nemico non sarebbe caduto e avrebbe inoltre causato una ferita difficile da guarire.


Una volta installata la baionetta, sarebbe stata leggermente più lunga della canna e avrebbe quindi complicato il processo di caricamento, tuttavia, era molto più facile da produrre in massa della baionetta flessibile. Fino a quando ci fosse stato un esempio, ogni fabbro sarebbe stato in grado di riprodurla.


Ciononostante, per permettere alla baionetta di avere un ruolo importante nelle battaglie, era fondamentale addestrare i soldati sul suo utilizzo.


Roland però non ne sapeva nulla. Fortunatamente, ricordava che il suo cavaliere comandante si era vantato di essere in grado di utilizzare ogni arma. Quindi gli sarebbe bastato solo cercarlo e fargli insegnare agli altri come combattere con una baionetta.




Thea                                


                                



