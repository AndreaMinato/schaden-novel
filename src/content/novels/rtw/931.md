---
title: Capitolo 931: Il Tuo Nome
pubDate: 2025-08-07T11:30:06.874Z
tags:
    - rtw
---






<strong> </strong>


Il tafferuglio svegliò Artiglio di Tigre. Sbadigliò e si accovacciò accanto a Dente di Serpente. “Cos’è questa? Una lettera?”






Dente di Serpente spinse immediatamente via la faccia di Artiglio di Tigre, temendo che salivasse sulla lettera. “Cosa c’è che non va? Perché non te ne torni a dormire?”






“Ho fame. Voglio qualcosa da mangiare” disse Artiglio di Tigre strofinandosi la pancia.






“Allora vai a bollire dell’acqua e cucina. Ah, voglio dei fiocchi d’avena.”






“Va bene” rispose Artiglio di Tigre. Poi si ricordò di qualcosa. “Non hai ancora risposto alla mia domanda.”






“Sono la mia carta d’identità e la notifica di un’offerta” disse spazientito Dente di Serpente.






“Oh?” Gli occhi di Artiglio di Tigre si illuminarono e si sporse nuovamente. Mise un braccio intorno al collo di Dente di Serpente e lo scosse eccitato. “Finalmente hai ottenuto la tua carta d’identità! Haha... vale la pena celebrare! Dobbiamo mangiare qualcosa di meglio dei fiocchi d’avena. Andiamo al mercato e compriamo del pesce essiccato e dei funghi.”






“Sto ancora cercando di risparmiare.”






“Posso farti un prestito” disse Artiglio di Tigre con indifferenza. “Hai aspettato la tua carta d’identità così a lungo. Come potremo lasciar passare questo momento senza un buon pasto per festeggiare? Ti sei dimenticato di cosa hai detto nel giorno in cui ho preso la mia carta d’identità?”






Dente di Serpente sapeva che non sarebbe riuscito a rifiutare le buone intenzioni di Artiglio di Tigre.






Artiglio di Tigre era un uomo alto e robusto. Lavorava sodo ed era quasi sempre più efficiente degli altri operai, soprattutto quando aveva abbastanza cibo. Il suo supervisore era a conoscenza di questo e aveva iniziato ad apprezzarlo di più; in seguito lo aveva anche scelto come operaio modello del terzo team di costruzione. Guadagnava un salario più alto e aveva anche ottenuto un bonus, perciò aveva guadagnato abbastanza soldi per pagare l’acconto per una casa.






Qualunque migrante avrebbe ottenuto una carta d’identità se avesse acquistato una dimora permanente. Il giorno in cui Artiglio di Tigre aveva ricevuto le chiavi della sua nuova casa e la sua carta d’identità, Dente di Serpente lo aveva incitato ad organizzare un banchetto per festeggiare e persino trasferire le sue cose nella nuova casa di cemento.






“Va bene, va bene. Ho capito” disse Dente di Serpente impotente.






“Perfetto, allora è deciso!” Soddisfatto, Artiglio di Tigre tornò verso il letto e rovistò in cerca di qualcosa da indossare per andare a fare compere. “A proposito, cosa dice la notifica?”






“Si tratta di un’offerta dalla squadra di costruzione della ferrovia.” Dente di Serpente prese un lungo respiro e disse: “Non passerà molto tempo prima che vada a lavorare nella Terra Barbarica al di fuori dei confini di Graycastle.”






“Cosa?” Le mani di Artiglio di Tigre si arrestarono bruscamente. “Quando hai fatto richiesta per questo? Perché non me lo hai detto?”






“Che cosa succederebbe se tu insistessi nel voler venire con me? Questa casa resterebbe vuota.”






“Non sarei andato con te. No... intendo dire, perché mai dovrei andare in un posto pericoloso come quello?” Artiglio di Tigre alzò la voce. “Sai cosa è successo di recente. Ci sono i demoni fuori dalla città!”






Il recente attacco dei demoni alle mura della città aveva suscitato un grande disordine tra i cittadini. All’inizio, l’allarme scattava continuamente, poi ci furono strani mostri che cadevano nella città, e infine, la cerimonia tenutasi quella notte era stata semplicemente travolgente per tutti.






Re Roland aveva annunciato pubblicamente che c’erano dei nemici che l’umanità avrebbe dovuto prima o poi affrontare. Aveva anche enfatizzato che la cosiddetta Terra Barbarica non era deserta all’inizio, ma era un luogo che un tempo aveva un nome più bello: “Pianure Fertili”. E lì prima vivevano gli umani. Quando le bestie demoniache e i demoni iniziarono a tormentare le persone, la gente iniziò a ritirarsi dove ora erano i Quattro Regni.






Alcune delle persone fuggite dalle Pianure Fertili fondarono la Chiesa. Mentirono sui nemici, descrivendoli come esseri onnipotenti e accusarono falsamente le streghe di essere connesse ai demoni per timore verso i loro poteri magici. Ma la vittoria che Neverwinter aveva ottenuto questa volta, aveva dimostrato che nonostante i demoni fossero astuti e maliziosi, non erano invincibili.






Per espandere il territorio e difendere Neverwinter dagli attacchi nemici, il Re aveva deciso di marciare sulla Terra Barbarica al più presto possibile e recuperare la terra che un tempo era appartenuta agli umani! La dichiarazione del Re durante la celebrazione aveva ispirato innumerevoli applausi e, mentre il Primo Esercito serviva arrosti e zuppe di carne al pubblico, l’atmosfera nella piazza aveva raggiunto il picco.






Nei cinque giorni successivi, ovunque uno andasse, poteva sentire persone che discutevano dei demoni. Anche i colleghi di Dente di Serpente nella squadra di costruzioni non erano diversi. Erano però, più interessati ad argomenti come “tra demoni e bestie demoniache, chi è il più forte?” “Dovrebbe Neverwinter espandersi verso nord-ovest?”. Nel frattempo, il Municipio aveva pubblicato una serie di annunci di reclutamento, uno dei quali era quello di lavorare nella costruzione della ferrovia nella Foresta delle Ombre.






A Dente di Serpente importava poco o nulla di queste domande, tuttavia, sentì che quello che Sua Maestà aveva detto lo aveva in qualche modo illuminato. Improvvisamente la sua mente era diventata chiara. Non si era mai chiesto da dove venisse o dove sarebbe andato. Ora aveva finalmente capito che tutti loro erano arrivati dalla “Terra Barbarica”. Il mondo era molto più vasto dei Quattro Regni, ed i suoi confini si allungavano molto più in là delle Pianure Fertili, che da sola era parecchie volte più grande di Graycastle.






Inoltre, era stato tentato dalla buona paga.






Artiglio di Tigre si girò e afferrò il braccio di Dente di Serpente dicendo: “Sei sempre stato quello più perspicace, quindi penso che dovresti capirlo meglio di me. I demoni non sono così facili da sconfiggere come tutti credono. Come avrebbero potuto condurre l’umanità verso l’orlo dell’estinzione se fossero stati deboli? Sua Maestà ha detto che c’erano centinaia di città e milioni di persone che vivevano nelle Pianure Fertili.”






“Naturalmente lo so. Ed è per questo che ho preso la mia decisione.” Dente di Serpente restò inamovibile. “La paga è di trentacinque argenti reali al mese, e mi daranno anche il salario dei primi sei mesi prima ancora di iniziare a lavorare. Inoltre, sarò idoneo a comprare un appartamento a due vani. Occasioni come questa sono rare.”






“Un appartamento a due vani...” Artiglio di Tigre storse la bocca. “Sei veramente ossessionato da quello eh.”






“Naturalmente.” Dente di Serpente serrò il pugno. “Ha un sistema di fornitura di acqua calda e la cucina e il bagno sono separati. È così che dovrebbe essere una casa.”






Anche se non veniva pagato quanto Artiglio di Tigre, finora aveva risparmiato circa un oro reale. Da quando aveva visto la casa del suo supervisore, aveva deciso di comprare un appartamento a due vani tutto suo nell’area residenziale della parte interna della città. Ma dato che l’acconto gli sarebbe costato tre ori reali, il che era molto di più rispetto alle case normali, non era riuscito a comprarlo.






Ma la cosa più importante, che Dente di Serpente non aveva detto ad altri, era che due camere da letto sarebbero state più comode di una per entrambi, diversamente dalla stanza singola in cui dovevano condividere il piccolo letto.






Vedendo che Artiglio di Tigre stava ancora cercando di dissuaderlo nell’accettare il lavoro, Dente di Serpente scosse la testa per fermarlo e disse: “So che sarà un po’ rischioso, ma quando eravamo Ratti, rischiavamo quasi ogni giorno. L’unica differenza era che la maggior parte dei rischi che correvamo all’epoca erano inutili, mentre ora possiamo almeno essere certi che i nostri sforzi ci ripagheranno. Pensate tutti che io sia arguto, ma questo non è molto utile a Neverwinter. Se avessimo voluto vivere una vita stabile e sicura, perché ci siamo spostati in una città sconosciuta all’inizio?”






“Sai che non riuscirei mai a vincere in una discussione con te.” Artiglio di Tigre alzò le mani in senso di resa. “Non ho nessuna obiezione fintanto che hai pensato per bene a tutto.”






“Non preoccuparti. Non sono così spericolato da pensare solo al profitto” disse Dente di Serpente aprendo il palmo. “Il Primo Esercito sarà responsabile della sicurezza e si dice che alcune streghe partiranno con la squadra di costruzione. Anche se dovessimo incontrare i demoni, non ci faranno lottare contro di loro con le nostre pale e badili. È un lavoro abbastanza sicuro.”






“Spero che sia vero” borbottò Artiglio di Tigre. “Vado a lavarmi. Il mio stomaco sta brontolando. Ora che hai un lavoro con una paga migliore, vedrò di ottenere il massimo da questo pasto.”






A questo, Dente di Serpente roteò gli occhi.






Mentre Artiglio di Tigre si lavava, Dente di Serpente aprì un terzo foglio e rimase un po’ sconcertato dal contenuto.






Era un contratto di trasferimento.






In poche parole, non importava cosa sarebbe accaduto, il Municipio non avrebbe preso i salari e i premi di nessuno. Gli operai potevano scegliere un’altra persona a cui avrebbero lasciato i propri possedimenti in caso di gravi incidenti. Quella persona avrebbe ricevuto una notifica dal Municipio non appena il contratto di trasferimento diventata valido.






Dente di Serpente chiuse gli occhi, alcune sagome gli passarono nella mente: Joe, Girasole, Artiglio di Tigre... infine, si fermò ad una ragazza magra dalla carnagione chiara.






Dente di Serpente prese il carbone e scrisse il nome con cura nello spazio bianco presente nel contratto.






“Carta”.






Aris
                                


                                



