---
title: Capitolo 932- Qualcuno Impossibile da Incontrare
pubDate: 2025-08-07T11:37:51.043Z
tags:
    - rtw
---










Horford Quinn era in piedi davanti alla portafinestra con un bicchiere riempito di vino in mano e fissava la città coperta dal cielo notturno.






Questo era il centro del Regno dell'Alba, noto anche come "La Città che non dorme mai". Le luci iniziavano dal Viale del Sole Nascente e si estendevano su entrambi i lati come un rigoglioso albero di luce. Oltre le cime degli alberi c'era il mercato più famoso del Regno, dove venivano venduti innumerevoli prodotti rari. Per i mercanti, la notte era quando iniziava la loro giornata.






Per mantenere la gloria scintillante della città, il consumo quotidiano di candele, legna da ardere e cherosene nella città del Re era sorprendente. Il grasso di pesce del porto orientale e il legno delle colline settentrionali venivano continuamente importati nella città sulle navi. Questo settore da solo avrebbe potuto alimentare quasi 10.000 persone e oltre 100 commercianti.






E questa era solo una piccola parte del commercio di questa città.






Normalmente, il più grande piacere di Horford era godersi il bagliore della città notturna. Sotto il governo congiunto dei reali della famiglia di John Moore e delle tre famiglie, la città cambiò da una terra desolata al famoso luogo frenetico di oggi. Ciò era dovuto anche ai continui sforzi dei loro antenati.






Ma oggi si sentiva stanco di vedere tutto questo.






La scena notturna della Città del Bagliore sembrava la stessa di prima. Rimaneva accattivante e toccante. Eppure, appena al di fuori del raggio del suo bagliore, c'era una corrente sotterranea oscura che non poteva più essere ignorata.






Anche se di fronte ad un dominio così illuminato, provava ancora molta ansia.






Forse stava invecchiando... Horford sorseggiò il suo vino, ma l'amarezza che aveva in bocca sopraffece la sua dolcezza.






"Padre". La porta dello studio fu spalancata ed un entrò un giovane. "Il Barone Alfonse della Città del Vento del Nord vorrebbe incontrarti".






"No", rispose Horford, senza voltare la testa. "Dì solo che sono malato".






"Ma..." Esitò per un momento, poi agitò la mano verso il vecchio maggiordomo.






Questo annuì immediatamente, poi si girò e uscì dallo studio.






Vedendo che solo due di loro erano rimasti nella stanza, Hawn iniziò raccontare le sue preoccupazioni. "Padre, questo è il dodicesimo nobile che hai respinto. Anche io so che c'è un problema a Palazzo. L’intenzione per cui questi nobili stranieri vogliono entrare in città è molto ovvia. Se rifiuti di vederli, temo che penseranno erroneamente che..."






"Penseranno erroneamente cosa?"






"Penseranno erroneamente che..." Si morse il labbro e disse: "Che sei ancora dalla parte di Sua Maestà Appen Moya".






"Hawn..." il Conte Quinn si voltò e guardò cupamente l'erede della sua famiglia. "Pensi che sia un errore che le tre famiglie siano dalla parte del Re dell'Alba?"






"Ma ora Sua Maestà non ha più bisogno di noi" disse Hawn, mentre cercava il suo coraggio. "Dato che il nostro esercito ha subito una grave perdita ad Hermes, non chiede più il tuo supporto! Sei il Primo Ministro e non puoi nemmeno entrare nel Palazzo Reale. E ora, anche la squadra di pattuglia è stata sostituita da mercenari. Guarda il tipo di persone che vengono convocate a palazzo in questi giorni. Ci sono solo pagliacci, ballerini e geishe!"






Il Conte non rispose, ma fissò in silenzio il suo bicchiere di vino.






Hawn aveva solo diciotto anni, ma anche lui poteva capire cosa significasse l'arrivo della nobiltà di tutto il paese a Città del Re. Anche gli altri nobili locali dovevano aver già avvertito i cambiamenti al Castello. In effetti, quando venne a conoscenza della sconfitta del loro presunto inarrestabile esercito, si era già aspettato che quel giorno sarebbero arrivati più di 10.000 soldati e la maggior parte dei signori delle città sarebbero stati coinvolti nel tentativo di ottenere un pezzo della fortuna dall'ombra di quella che una volta era la potente Chiesa. Tuttavia, non solo non ottennero alcun beneficio, ma molte delle truppe persero la vita.






Sarebbe andata bene se fosse stata l'unica conseguenza, ma il Re dell'Alba era tornato in vita con i suoi cavalieri allo sfascio. La notizia del vergognoso ritorno di Appen si era diffusa come un incendio in quanto soddisfaceva due condizioni, da una parte il bisogno che qualcuno fosse ritenuto responsabile per questa missione fallita, e dall'altra il fatto che il potere che possedeva Appen non era più sufficiente a dissipare l'avidità degli altri nobili.






Questi nobili che si intrufolavano silenziosamente in città di notte fornivano un chiaro segnale. Volevano senza dubbio vedere le reazioni delle tre grandi famiglie prima di decidere se sostenerle o unirvisi, ma nessuno avrebbe mai accettato di mantenere lo status quo.






Horford poteva prevedere i pensieri di queste persone anche ad occhi chiusi. Dato che c'era stata una così grande perdita di risorse ad Hermes, avrebbero ovviamente cercato di trovare il modo di compensarla.






"Padre", disse Hawn ansiosamente, vedendo che suo padre era silenzioso. "Le cose non sono come dieci anni fa e Appen Moya non è più Sua Maestà Moya. Guarda la casa di Luoxi! Otto Luoxi è ancora rinchiuso nella cella del Palazzo! Sei il Primo Ministro del Palazzo Imperiale e sei molto apprezzato dal popolo. Se prendi posizione e ottieni il sostegno delle altre due grandi famiglie, sono sicuro che i nobili saranno felici di seguire la tua guida!"






"Opporre resistenza?" Il Conte Quinn socchiuse gli occhi e la sua voce emise un pizzico di pericolo.






"Uh..." balbettò Hawn e abbassò la testa in preda al panico. Rispose in difesa di sé stesso. "Non devi stare dalla parte di Sua Maestà Appen, giusto? Altrimenti, perché dovresti dichiarare di essere malato e rifiutare di ricevere qualcuno? Se fosse stato il vecchio Re, avresti personalmente persuaso quei nobili a considerare prima la stabilità del Regno".






Horford sospirò e si rese conto che suo figlio era ancora troppo giovane. "E se avessi ragione, pensi che Appen Moya non l'avrebbe previsto?"






"Cosa?" Hawn rimase sbalordito per un secondo.






"Scommetto che ci sono occhi che ci guardano appena fuori dalla nostra dimora. Stanno spiando chi ho incontrato e dove sono andato di recente, e Appen ne è ben informato". Il Conte tornò alla sua scrivania e si sedette. "Immagina cosa mi sarebbe successo se fossi andato avanti e avessi incontrato quei nobili. Non dimenticare che anche se avesse perso tutte le sue truppe, il controllo sul Regno non sarebbe ancora del tutto indebolito. Dal giorno in cui Appen è salito al trono, aveva già iniziato a cambiare le guardie e le sentinelle a Palazzo con suoi uomini! Ribellarsi proprio sotto il suo naso? Pensi che quei nobili signori verranno a salvarmi quando mi metterà il cappio al collo?" Batté sul tavolo. "E ora capisci perché la famiglia Luoxi e la famiglia Tokat non sono venute a trovarmi, ma solo i nobili stranieri?"






Horn ansimò, "Allora perché non torni prima al nostro dominio? Almeno i tuoi cavalieri e mercenari sono lì, insieme ai servi che hai reclutato, quindi anche se vuole pianificare qualcosa contro di te..."






Il Conte scosse la testa e disse: "La famiglia Quinn si è già stabilita qui da troppo tempo. I nostri legami, i parenti lontani, la produzione, il potere... Anche se potessi sgattaiolare fuori dalla città da solo, non sarei in grado di portar via tutto. Il nostro popolo soffrirebbe molto per la mano del Re se si comportasse in maniera sospetta, quindi non posso fare una mossa così avventata. In effetti, il mio soggiorno nella Città del Bagliore è una garanzia in sé e per sé. La finta malattia era già il massimo che potessi mostrare. A parte questo, non c'è davvero molto che io possa fare".






Essere strettamente legati al funzionamento di Città del Re era in passato fonte di orgoglio per la loro famiglia, eppure ora è diventata la fatale debolezza dei Quinn. Questa certamente era una sorta di ironia.






"Davvero... ma io non la penso così". Proprio in quel momento, una voce strana venne dall'esterno.






Il volto di Horford cambiò drasticamente, dato che chi aveva parlato non era ovviamente un servitore o una guardia della famiglia poiché intromettersi tra loro in quel modo sarebbe stato un grave reato. <em>Come aveva fatto questa persona a superare le guardie? Perché nessuno aveva risposto quando la persona aveva parlato?</em>






"Chi è là?" Anche Horn era scioccato. Si voltò nel panico e cercò un'arma, ma riuscì solo a mettere le mani su un candelabro.






"Sono io". La porta si aprì e una ragazza dai capelli biondi apparve davanti a Horford Quinn. La strana ragazza per qualche motivo gli sembrava familiare. "Ti ricordi di me? Mio Signore".






<em>Moumentai</em>
                                


                                



