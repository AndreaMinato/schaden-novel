---
title: Capitolo 934- Il Risveglio di Città del Bagliore
pubDate: 2025-08-07T11:37:51.043Z
tags:
    - rtw
---










"C-cosa stai… dicendo?" Perfino il Conte Quinn, che aveva attraversato innumerevoli tempeste durante la sua vita, fu lasciato completamente sbalordito dalla frase di Andrea.






Ma ciò di cui fu sorpreso non fu la sua menzione ad un “Nuovo Re dell'Alba", ma che era sotto gli ordini di Sua Maestà Roland Wimbledon. Queste parole avevano un significato completamente diverso se pronunciate da persone differenti.






Hawn essenzialmente aveva supposto la stessa cosa in precedenza, ma il Conte sapeva benissimo che la sola famiglia Quinn da sola non aveva modo di liberare Alba dall'attuale famiglia reale. Ciò che Hawn intendeva prendendo posizione era solo una fantasia surreale.






Tuttavia, ora che chi parlava aveva il sostegno del Re di Graycastle, quelle parole portavano più potere.






"Proprio come hai pensato". Probabilmente a causa della notizia della morte di sua madre, il tono di Andrea non era più così acuto. "Sua Maestà Roland non vuole che Appen Moya resti sul trono, ma non desidera nemmeno un Regno destabilizzato. Pertanto, è necessario supportare un nuovo Re che abbia il favore della popolazione per controllare con successo la situazione, il prima possibile.”






Dopo aver ricevuto la conferma del non aver sentito male la sua prima frase, il conte mormorò: "Ma perché io?"






"Sua Maestà non ha molte persone di cui si può fidare nel Regno dell’Alba, quindi inizialmente ha scelto me. Ma ho rifiutato".






<em>Soltanto per questo?</em>






Poiché la figlia aveva rifiutato, il trono era stato affidato a suo padre. Questo tipo di comportamento era quello di un bambino... Ma stranamente, Horford non pensava che si trattasse uno scherzo.






Sebbene Appen avesse completamente vietato alle persone di parlare della sconfitta di Hermes, era impossibile bloccare la circolazione di tutte le informazioni relative alla battaglia, poiché vi erano stati coinvolti troppi nobili. Horford sapeva benissimo che il nemico che aveva incontrato non era la Chiesa; era stata Graycastle a conquistare la Città Santa. Un esercito di 10.000 uomini fu sconfitto in un istante e molti di quelli che erano sopravvissuti non riuscirono nemmeno a descrivere cosa fosse accaduto durante la battaglia. Avevano solo visto fiamme cadere continuamente dal cielo in mezzo al caos. I lampi di fuoco, simili a tuoni, si fecero strada tra i loro ranghi, riducendo sia i servi che i cavalieri corazzati in ammassi di cenere.






Se le notizie si avvicinavano alla realtà, ciò significava che il potere di Graycastle aveva superato di gran lunga le aspettative dei nobili. Con una così grande discrepanza nella potenza militare, non sarebbe stato irragionevole per Graycastle nominare nuovi Re per i paesi vicini a suo piacimento.






L'unica questione rimasta era perché il Re non fosse venuto in persona.






"Se i nobili nel Regno dell'Alba fossero disposti a riunire le loro forze sotto un unico stendardo e dare inizio a una ribellione insieme, il Conte avrebbe sicuramente scelto questa opzione". Andrea sembrava aver previsto che avrebbe cercato di porre questa domanda. "Detto semplicemente, in questo momento, Sua Maestà Roland ha nemici più importanti da affrontare, quindi non ha il tempo né le risorse per provare ad accorpare il Regno dell'Alba a Graycastle nei prossimi tre o quattro anni. Dopotutto, anche se distruggere l'attuale sovranità al potere fosse semplice, successivamente ristabilire l'ordine del paese sarebbe un processo lungo".






"Nemici... più importanti?"






"Sì, i demoni". Andrea disse lentamente: "Otto Passi avrebbe già dovuto menzionare che tutte le azioni della Chiesa erano dovute alla notizia della Battaglia del Giorno del Giudizio. Questa era solo una piccola parte del mistero. Il nome di questa guerra è Battaglia della Volontà Divina ed è durata per quasi mille anni".






Dopo aver ascoltato il racconto di sua figlia, il Conte Horford sentì del sudore freddo scorrergli lungo la schiena.






I Quattro Regni, incluso il Regno dell'Alba, erano semplicemente l'angolo di un continente? E per il momento, l'umanità aveva già subito la sconfitta in due guerre consecutive e non era in grado di fermare l'avanzata dei demoni, e una terza sconfitta avrebbe portato all'estinzione dell'umanità. In circostanze così terribili, Roland Wimbledon osava ancora sopportare questo pesante fardello e andare in battaglia con un potente nemico per conquistare la Volontà Divina.






Di quanta volontà e coraggio avrebbe avuto bisogno un uomo per fare tutto ciò?






Il solo fatto di pensarci era già abbastanza per far mancare il fiato al Conte.






"Perché mai?" disse precipitosamente il Conte. "Come potrebbe giovarlo? Non teme le conseguenze del fallimento?"






"Non lo so..." sospirò Andrea e disse: "Questo è stato menzionato da Sua Altezza Tilly in precedenza, ma il suo pensiero è stato ancora più sconcertante".






"Che cos'ha detto?"






"Ha detto che non lo sta facendo per l'umanità, ma per sé stesso..." Esitò e disse: "Era come se stesse cercando una nuova sfida, e ci solo è capitato di essere i beneficiari di questa situazione".






Il Conte non rispose, perché non sapeva cosa dire. Aveva visto molti nobili diversi, ma nessuno di loro era simile a Roland Wimbledon. Alla fine, mise da parte questa domanda e tornò all'argomento principale. "Cosa esige da me? Che combatta per lui?"






"No", Andrea scosse la testa. "Il tuo unico lavoro sarebbe quello di mantenere stabile il Regno dell'Alba e fornire risorse quando è necessario. Ciò include manodopera, minerali grezzi e altri tipi di risorse. Per quanto riguarda gli importi e i tipi specifici, Sua Maestà invierà in seguito qualcuno per discuterne con te nel dettaglio".






Horford fu sollevato nel sentire che c'era un prezzo da pagare per il sostegno di Graycastle. Se Roland avesse voluto sostenere la famiglia Quinn senza chiedere nulla in cambio, sarebbe stato sicuramente sospettoso di eventuali cospirazioni dietro questa mossa. Certo, anche se c'era una cospirazione, con l'attuale situazione in Alba, poteva solo ingoiare il boccone ed essere d'accordo.






Fingere una malattia era solo una tattica di procrastinamento per raggiungere un equilibrio tra Appen e gli altri nobili. Se quei nobili si fossero rivelati in grado di rovesciare la famiglia Moya, la famiglia Quinn sarebbe stata senza dubbio esclusa dal circolo dominante di Città del Re, poiché rimanevano spettatori. Quello sarebbe stato in realtà il risultato ideale. Se qualcuno avesse voluto rovesciare le tre grandi famiglie, non sarebbe stato affatto difficile diffondere voci sul fatto che loro mantenessero ancora delle alleanze con la famiglia reale.






Questa era un'opportunità rara.






Per non parlare del coinvolgimento di Andrea.






Potrebbe odiarmi, ma non farebbe mai del male alla sua famiglia.






Non appena ci pensò, il Conte Horford prese immediatamente una decisione.






"Per favore, informa Sua Maestà Wimbledon, che sono disposto a servire il Re di Graycastle". Disse in tono solenne. Sebbene stesse parlando con sua figlia, ora era la messaggera del Re; quindi il Conte fece un leggero inchino secondo le regole dei nobili. "Quando vorrebbe agire? Ci vorranno almeno due o tre mesi affinché le truppe di Graycastle si preparino per infiltrarsi nella città".






Anche se Appen gli aveva tolto il potere di guidare la squadra di pattuglia, Horford era ancora fiducioso nel far entrare dozzine di uomini di Graycastle in città. Dopotutto, come Primo Ministro che aveva servito due differenti Re, aveva ancora una certa influenza all'interno della città. Il Conte credeva che anche quei nobili stranieri che volevano portarlo dalla loro parte avessero compreso questo punto.






Secondo la forza che Graycastle aveva dimostrato nella battaglia precedente combattuta con le truppe di Alba, qualche dozzina di soldati Graycastle avrebbe dovuto essere più che sufficiente per prendere il controllo della porta della città.






Tuttavia, le seguenti parole di Andrea andarono ben oltre le sue aspettative.






"Ora che hai acconsentito alla nostra richiesta, agiremo immediatamente", disse lei dolcemente. "Sua Maestà Roland aveva sottolineato di non volere un omicidio politico, ma piuttosto una completa sconfitta di Appen Moya di fronte al pubblico. Non solo tutti devono assistere alla fine della famiglia Moya, ma anche gli altri avidi nobili che hanno avuto intenzioni egoistiche dovrebbero essere convinti che qualsiasi tipo di resistenza sia inutile".






"Cosa?" Non credeva a ciò che aveva sentito. "Ma come?"






"Sai come sono arrivata qui?" Andrea stese le mani e disse: "Sono entrato dall'ingresso principale. Quelle guardie hanno cercato di fermarmi, ma non sono riuscite a farlo".






Horford si rese subito conto che le persone che aveva portato con sé fossero la chiave. Irrompere nella residenza del Conte a Città del Re non fu un'impresa impossibile, poiché questo non era il suo territorio natio. Ma farlo senza far scattare allarmi era stato davvero sorprendente. Ciò significava che le guardie probabilmente erano state sottomesse in un istante.






Non c'era dubbio che ciò non fosse stato fatto da Andrea, poiché ognuna di quelle guardie era armata di una Pietra della Vendetta Divina.






"Aspetta finché non li incontrerai. A quel punto tutti i tuoi dubbi svaniranno spontaneamente". Continuò e disse: "Quindi quello che la famiglia Quinn deve fare in questo momento è creare uno scenario, più sarà il rumore e meglio sarà. Tutti nella Città del Bagliore dovranno puntare la loro attenzione su questo, in modo che Appen Moya non avrà altra scelta che uscire e affrontarti pubblicamente".


<em>Moumentai</em>
                                


                                



