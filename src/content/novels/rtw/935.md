---
title: Capitolo 935: Un Barlume di Speranza nell'Oscurità
pubDate: 2025-08-07T11:30:06.875Z
tags:
    - rtw
---






Otto Luoxi fu svegliato da forti rumori.


Fece fatica ad aprire gli occhi e a guardarsi attorno. Le candele sul candeliere si erano consumate quasi tutte, e la fiammella restante non era in grado di illuminare l'oscurità della stanza.


Non riusciva più a distinguere il giorno dalla notte in quella cella sotterranea, e la candela era la sua unica unità di misura del tempo. Le guardie sostituivano le candele ogni sei ore quando andavano a portargli da mangiare.


Ma questo soltanto durante i primi tempi.


Ora venivano raramente, o per le candele o per il cibo. A volte, si svegliava dalla fame e scopriva che la cella era ancora completamente nell'oscurità.


Da quanto tempo era rinchiuso lì dentro? Otto si premette la testa, provando a spremere qualche ultima forma di energia rimastagli. La prolungata assenza di luce solare lo aveva reso nervoso, e il risveglio in un ambiente isolato e immerso nell'oscurità lo faceva sentire imponente e abbandonato. Come se fosse stato dimenticato dal mondo.


Ma doveva vivere.


Perché sia il destino di suo padre che dell'intera Famiglia Luoxi erano nelle mani di Appen.


Otto sollevò il suo fragile corpo, rotolò fuori dal letto e zoppicò lentamente verso le sbarre. Oltre che a riempirgli i piatti e le brocche, sperava anche che la guardia potesse dargli un rasoio. La sua barba era così lunga che ormai gli aveva coperto le guance, e lì in mezzo si potevano trovare rimasugli di cibo e grasso. Da un po', il suo volto puzzava di bucce di arancia andate a male. Se per la guardia la lametta poteva essere considerata una potenziale arma, Otto invece non si sarebbe posto il minimo problema a farsi radere da lui.


Dopotutto, era ancora un nobile e la richiesta di essere sbarbato non era certo qualcosa di irragionevole.


Otto sentì delle voci oltre il cancello di ferro.


"Che cosa credono quelle persone? Il prigioniero qui dentro è il figlio maggiore della Famiglia Luoxi!"


I due che parlavano non si preoccupavano di abbassare il tono della voce, sembrava che non si preoccupassero che Otto potesse ascoltarli.


"Scherzi e battute... Non è questo che fanno i clown?"


"Sono matti? In una circostanza normale, se questi acrobati avessero osato offendere il figlio del Conte, temo che, il giorno dopo, sarebbero stati nutriti con del pesce. Non sono altro che un gruppo di nomadi mendicanti!"


"Beh, questo accadeva quando i tempi erano ancora normali. E all'epoca, avrebbero messo in prigione il figlio maggiore? Ora a Sua Maestà piace vedere questi ragazzi esibirsi. Senza l'approvazione del Re dell'Alba I, non credo farebbero una cosa del genere."


"Fiù, stai dicendo cose senza senso."


"Sto solo parlando. Non devi credermi, e anche se non mi credi, che cosa ci puoi fare? Hai intenzione di dare quella cena a quel Signore in cella?"


"Ah, non ci pensare. Sono solo alcuni bocconi di saliva. Non morirà mangiandolo." Poi si sentì il rumore di un mazzo di chiavi tintinnare.


"Giusto, e se è questo che Sua Maestà vuole vedere, non ti stanno solo creando problemi? Vai avanti. Devo ancora recuperare il vassoio."


Il cancello di ferro emise un suono stridente e il guardiano entrò con in mano un vassoio con del cibo.


"Oh, Signore, siete già sveglio?" Era un po' sorpreso dal vedere Otto già in piedi appoggiato alle sbarre, ma nascose velocemente la sua espressione. "Bene, allora potresti anche finire subito la cena di oggi. Le candele le cambieremo domani. L'amministratore ha dimenticato di mandarcene altre."


Otto non rispose. Improvvisamente sentì il cuore riempirsi di dolore e si dimenticò anche di chiedere un rasoio. Sebbene la conversazione fra i due fosse stata corta, era comunque riuscito a capire il nocciolo della questione. Il clown del circo si era imbattuto nell'uomo responsabile di portargli il cibo e aveva sputato nel suo piatto nel tentativo di divertire Appen Moya.


Si sentì le guance bruciare come se fossero state messe in un forno tant'era la vergogna.


Il guardiano non si preoccupò della risposta di Otto, e velocemente cambiò il vassoio prima di andarsene. Sebbene la stanza fosse stata decorata come quella della dimora di un Duca, il senso di repressione che si poteva avvertire lì dentro era insopportabile, e nessuno avrebbe voluto trascorrere più del tempo necessario.


Mentre i passi si allontanavano, il silenzio, ancora una volta, si riversò su Otto.


In quello stesso momento, voleva urlare ad alta voce, maledire il guardiano per la sua negligenza al dovere e rimproverare Appen per la sua ignoranza...eppure non lo fece.


Perché non sarebbe servito a niente: nel primo caso avrebbe solo ritardato l'arrivo dell'altra porzione di cibo e candele; nel secondo caso sarebbe caduto nella trappola del suo "vecchio amico".


Quanto alla cena usata per umiliarlo, non aveva intenzione di toccarla.


Otto non poté fare a meno di chiedersi se avesse fatto la cosa giusta.


Proprio mentre stava per ritornare a letto, il suo corpo iniziò a tremare all'improvviso. Con la coda dell'occhio vide la farina d'avena trasformarsi in una scodella di acqua nera!


Il figlio maggiore di Luoxi si stropicciò gli occhi, si avvicinò lentamente al piatto e sollevò piano la scodella con la farina d'avena.


Non era stata un'illusione, né l'ombra della debole fiammella. La farina d'avena era diventata nera, come inchiostro denso.


All'improvviso, un'idea gli balenò nella mente.


<em>Gli acrobati, i clown, gli scherzi...era stato tutto organizzato da quella persona?</em>


"Yorko ha detto che eri un acrobata mediocre. È vero? Come hai conosciuto Sua Maestà, Roland?"


È stata una coincidenza. Forse Sua Maestà mi ha scelto perché le mie esibizioni da acrobata non erano così male."


"Oh, puoi farmi vedere?"


"Ok, eseguirò il trucco più semplice: il ladro che sputa inchiostro."


Otto fissò per un momento la farina d'avena con sguardo assente e all'improvviso mise un dito nella ciotola! Dopo aver toccato per un po', sentì con la punta del dito qualcosa di ruvido.


"Come...come è successo? Perché l'acqua ha cambiato colore improvvisamente?"


"Non è ancora finito. Guarda questo chiffon. Vedi qualcosa sopra? Ora lo metto nell'acqua per bagnarlo e poi userò il fuoco per asciugarlo. Indovina che succederà dopo?"


"Non c'è niente, giusto....ohi, aspetta, c'è...una parola?"


"Riesci a vedere cosa c'è scritto?"


"Fammi vedere...è il..tuo nome?"


"Giusto, mi chiamo Hill Fawkes."


Otto toccò delicatamente quell'oggetto ruvido, e lentamente lo estrasse dalla farina d'avena: sembrava quasi trasparente e non riusciva a capire se fosse immerso nella farina d'avena o no. Riusciva a sentire la stoffa di chiffon solo con le dita.


Trattenne il respiro, si diresse rapidamente verso il candelabro e lo allargò un po'.


I deboli segni di acqua scura iniziavano a scomparire e la luce delle candele diminuiva a vista d'occhio.


"Sbrigati...forza...forza...sbrigati." Urlava nella sua mente, trattenendo il respiro. Sembrava che il buio provenisse da tutte le direzioni e che il pezzo di chiffon scuro, che teneva fra le mani, fosse l'unica luce in tutto il mondo.


Nel momento in cui apparvero le lettere, la candela si spense.


L'oscurità inghiottì l'intera prigione.


Otto non riuscì a trattenere una risata isterica.


Si poggiò sulle spalle tremanti e si mise il pezzo di chiffon in bocca. Poi tornò verso le sbarre e lo mandò giù con la farina d'avena.


Il calore si diffuse in gola e nello stomaco e sentì il corpo invaso da una forza. In realtà, piuttosto che la farina d'avena, era il suo cuore che lo riscaldava.


Mentre buttava giù dell'altra farina d'avena, una lacrima gli scese dall'angolo dei suoi occhi.


La sua determinazione l'aveva avuta vinta.


C'erano solo poche parole sul pezzo di chiffon. Erano scritte con una calligrafia bellissima e gli avevano trasmesso nostalgia della sua infanzia.


"Non aver paura. Sto arrivando."


<em>Framan</em>




                                


                                



